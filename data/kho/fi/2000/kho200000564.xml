<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200000564</dcterms:identifier>
  <finlex:ecliIdentifier>ECLI:FI:KHO:2000:21</finlex:ecliIdentifier>
  <dcterms:title>16.03.2000/564 KHO:2000:21</dcterms:title>
  <dcterms:description>
    <p>
      <span>Arvonlisävero</span>
      <span>Tavaran myynti</span>
      <span>Osamaksukauppa</span>
      <span>Veron peruste</span>
      <span>Vastike</span>
      <span>Vakuutusmaksu</span>
    </p>
  </dcterms:description>
  <finlex:registerNumber>144/2/99</finlex:registerNumber>
  <dcterms:issued>2000-03-16</dcterms:issued>
  <finlex:fileCopyNumber>564</finlex:fileCopyNumber>
  <dcterms:abstract>
    <p>Autoliike myi autoja osamaksusopimuksin ja siirsi osamaksusopimukset rahoitusyhtiölle. Osamaksusopimuksen ehtojen mukaan myyjä pidätti  itsellään omistusoikeuden myytyyn ajoneuvoon, kunnes koko kauppahinta oli maksettu ja ostajan muut ajoneuvoa koskevat maksuvelvoitteet, kuten vakuutusmaksut, oli suoritettu. Sopimusehtojen mukaan myyjällä oli oikeus siirtää sopimus kaikkine oikeuksineen kolmannelle, esimerkiksi  rahoitusyhtiölle. Jos myyjä oli siirtänyt sopimuksen, ostajan piti maksaa sopimuksen mukaiset maksut siirtoilmoituksen jälkeen siirronsaajalle. Sopimusehtojen mukaan ostaja oli velvollinen ottamaan ajoneuvolle lakiin perustuvat vakuutukset sekä myyjän sopimusta tehtäessä vaatimat muut vakuutukset ja pitämään ne voimassa, kunnes ajoneuvon omistusoikeus siirtyi ostajalle. Mikäli ostaja laiminlöi vakuuttamisvelvollisuutensa tai irtisanoi vakuutuksen vastoin sopimuksen ehtoja, myyjä sai ottaa  vakuutukset ostajan kustannuksella. Ennakkoratkaisuhakemuksen mukaan ostaja voi hoitaa osamaksusopimuksen ehtojen mukaisen  vakuuttamisvelvollisuutensa myös siten, että rahoitusyhtiö otti vakuutuksen omissa nimissään, maksoi vakuutusmaksun vakuutusyhtiölle ja veloitti sen edelleen ostajalta. Vakuutusmaksua ei pidetty autoliikkeen auton myynnistä suoritettavan veron perusteeseen kuuluvana eränä eikä autoliikkeen siten ollut suoritettava arvonlisäveroa rahoitusyhtiön auton ostajalta  veloittamasta vakuutusmaksusta. Ennakkoratkaisu ajaksi 1.1.1998-31.12.1999.</p>
  </dcterms:abstract>
  <p>Arvonlisäverolaki 1 § 1 mom. 1 kohta, 18 §, 44 § 1 mom. ja 73 § 1 mom.</p>
  <p>Euroopan yhteisöjen neuvoston kuudes arvonlisäverodirektiivi (77/388/ETY) 11 artikla A kohta 2 kohta b alakohta sekä 13 artikla B kohta a alakohta</p>
  <p/>
  <p>Kts myös KHO 16.03.2000/563</p>
</finlex:document>
