<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200002885</dcterms:identifier>
  <finlex:ecliIdentifier>ECLI:FI:KHO:2000:T2885</finlex:ecliIdentifier>
  <dcterms:title>10.11.2000/2885</dcterms:title>
  <dcterms:description>
    <p>
      <span>Elinkeinotulon verotus</span>
      <span>Elinkeinotuloa vai henkilökohtaista tuloa</span>
      <span>Kiinteistöjalostus</span>
      <span>Toimitilojen vuokraus</span>
      <span>Vuokraus</span>
    </p>
  </dcterms:description>
  <finlex:registerNumber>947/2/00</finlex:registerNumber>
  <dcterms:issued>2000-11-10</dcterms:issued>
  <finlex:fileCopyNumber>2885</finlex:fileCopyNumber>
  <dcterms:abstract>
    <p>Pörssinoteeratun osakeyhtiön toimialana on  omistaa ja vuokrata teollisuus-, liike- ja  konttorikiinteistöjä sekä omistaa näiden  hallinnoimiseen oikeuttavia osakkeita,  harjoittaa kiinteistöjen peruskorjausta ja  jatkorakentamista, sekä kiinteistöjen  kehittämistä samoin kuin muu tähän liittyvä  toiminta. Yhtiö voi käydä kauppaa kiinteistöillä  ja osakkeilla. Yhtiön toiminta on erityisesti  suuntautunut varasto-, logistiikka- ja kevyen  teollisuuden tilatarpeiden täyttämiseen. Tässä  tarkoituksessa yhtiö peruskorjaa, jalostaa ja  kehittää omistukseensa hankkimiaan tai  kiinteistöosakeyhtiön osakkeiden kautta  hallitsemiaan kiinteistöjä. Kiinteistöt ovat  luonteeltaan muunneltavia eri  käyttötarkoituksiin. Jalostetut toimitilat yhtiö  vuokraa asiakkailleen ja tarjoaa näille  yhteistyöverkostonsa kautta palveluja. Yhtiön  liikevaihto on noin 150 miljoonaa markkaa,  taseen oma pääoma on 720 miljoonaa markkaa ja  kiinteistöpääoman arvo on noin 1,45 miljardia  markkaa. Yhden kiinteistön kehittämiseen on  voitu investoida lähes 40 miljoonaa markkaa.  Peruskorjatusta kiinteistöstä, jota ei ole  suunnitelmasta poiketen vuokrattu, on voinut  aiheutua huomattava tappio. Yhtiön oma teknisen  koulutuksen saanut henkilöstö vastaa  kiinteistöjen johtamisesta, talousseurannasta ja  ylläpidosta. Yhtiössä työskentelee 13 henkilöä  ja kiinteistöjen tekninen isännöinti on  ulkoistettu. Ottaen huomioon, että yhtiö on  voittoa tavoitteleva pörssinoteerattu  osakeyhtiö, sekä yhtiön toiminnan laatu, joka  edellyttää laajaa ja jatkuvaa vuokrattavien  kohteiden jalostustoimintaa ja aktiivista  kiinteistönhallintaa, ja edellä esitetyt seikat  toiminnan laajuudesta ja siinä tapahtuneista  muutoksista katsottiin, että yhtiötä on  verotettava toiminnan tuloksesta elinkeinotulon  verottamisesta annetun lain säännösten mukaan.  Ennakkotieto vuodelle 1999.</p>
    <p>Laki elinkeinotulon verottamisesta 1 §</p>
  </dcterms:abstract>
</finlex:document>
