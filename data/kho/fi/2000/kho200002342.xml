<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200002342</dcterms:identifier>
  <finlex:ecliIdentifier>ECLI:FI:KHO:2000:T2342</finlex:ecliIdentifier>
  <dcterms:title>20.09.2000/2342</dcterms:title>
  <dcterms:description>
    <p>
      <span>Kunnallisasia</span>
      <span>Kuntayhtymä</span>
      <span>Irtisanominen</span>
      <span>Uudelleensijoittaminen</span>
      <span>Selvittely</span>
      <span>Suullinen käsittely</span>
    </p>
  </dcterms:description>
  <finlex:registerNumber>224/1/99</finlex:registerNumber>
  <dcterms:issued>2000-09-20</dcterms:issued>
  <finlex:fileCopyNumber>2342</finlex:fileCopyNumber>
  <dcterms:abstract>
    <p>Kuntayhtymän teknillinen johtaja oli irtisanonut henkilön virastaan  kiinteistötekniikan palveluksessa kunnallisen viranhaltijan palvelussuhdeturvasta annetun lain 7 §:n 1 momentin nojalla. Irtisanomista koskevasta päätöksestä ei lainkaan ilmennyt, oliko uudelleensijoittamis- tai kouluttamismahdollisuuksia selvitetty. Lääninoikeus kumosi päätöksen, koska kuntayhtymä ei ollut riittävästi selvittänyt, miten ja missä laajuudessa selvittely irtisanotulle viranhaltijalle  soveliaista muista kuin kartanpiirtäjän tehtävistä tai viroista taikka hänen  mahdollisuuksistaan tulla koulutetuksi uuteen tehtävään oli toimitettu.  Lääninoikeus on katsonut siten jääneen näyttämättä, että kuntayhtymä olisi  kunnallisen viranhaltijan palvelussuhdeturvasta annetun lain mukaisesti tutkinut mahdollisuudet sijoittaa irtisanottu viranhaltija hänen ammattitaitoonsa ja kykyynsä nähden kohtuudella toiseen virkaan tai ottaa hänet sellaiseen työsuhteeseen, jonka tehtävät eivät olennaisesti poikkea hänen tehtävistään, tai kouluttaa hänet uusiin tehtäviin. Tämän vuoksi lääninoikeus katsoi, että lainmukaiset edellytykset  irtisanomiseen olivat puuttuneet.</p>
    <p/>
    <p>Kuntayhtymä valitti lääninoikeuden päätöksestä korkeimpaan hallinto-oikeuteen ja vaati muun ohella suullisen käsittelyn toimittamista. Kun otettiin huomioon, että asiassa on kysymys siitä, oliko kuntayhtymä aikanaan ennen 17.12.1997 tehtyä irtisanomista riittävästi kunnallisen viranhaltijan palvelussuhdeturvasta annetun lain 7 §:n 1 momentin mukaisesti selvittänyt irtisanotun viranhaltijan uudelleen sijoittamis- tai kouluttamismahdollisuuksia, ei suullisen käsittelyn järjestäminen ollut korkeimmassa hallinto-oikeudessa tarpeen. Korkein hallinto-oikeus hylkäsi kuntayhtymän tätä koskevan vaatimuksen, samoin kuin kuntayhtymän valituksen lääninoikeuden päätöksestä.</p>
    <p>Hallintolainkäyttölaki 37 ja 38 §</p>
  </dcterms:abstract>
</finlex:document>
