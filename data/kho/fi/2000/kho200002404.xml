<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200002404</dcterms:identifier>
  <finlex:ecliIdentifier>ECLI:FI:KHO:2000:54</finlex:ecliIdentifier>
  <dcterms:title>22.09.2000/2404 KHO:2000:54</dcterms:title>
  <dcterms:description>
    <p>
      <span>Taloudellisen kilpailun edistäminen</span>
      <span>Sähkömarkkinalain vastainen toiminta</span>
      <span>Sähkömarkkinakeskuksen toimivalta</span>
      <span>Verkkopalvelujen hinnoittelun kohtuullisuus</span>
      <span>Valitusoikeus</span>
    </p>
  </dcterms:description>
  <finlex:registerNumber>634/1/99</finlex:registerNumber>
  <dcterms:issued>2000-09-22</dcterms:issued>
  <finlex:fileCopyNumber>2404</finlex:fileCopyNumber>
  <dcterms:abstract>
    <p>Sähkömarkkinakeskus oli arvioinut verkonhaltijan  verkkopalvelun hinnoittelun kohtuullisuutta  vertaamalla yhtiön jakeluverkkoliiketoimintaan  sitoutuneen pääoman tuottoa  asiantuntijalausuntojen perusteella kehittämänsä  laskentakaavan avulla saatuun sijoitetun pääoman  kohtuulliseen tuottoon. Sähkömarkkinakeskus oli  tässä vertailussa todennut yhtiön  jakeluverkkoliiketoimintaan sitoutuneen pääoman  tuoton ylittäneen huomattavasti kohtuulliseksi  tuotoksi katsottavan tuoton. Tällä perusteella  sähkömarkkinakeskus oli katsonut, että yhtiön  verkkopalvelujen hinnoittelu ei ollut ollut  sähkömarkkinalain 14 §:n 2 momentissa  edellytetyllä tavalla kohtuullista.  Sähkömarkkinakeskus oli sähkömarkkinalain 39 §:n  nojalla kieltänyt yhtiötä soveltamasta sellaista  sähkön siirron hinnoittelua, joka ei täyttänyt  sähkömarkkinalain edellyttämää hinnoittelun  kohtuullisuuden vaatimusta ja velvoittanut  yhtiön hinnoittelemaan tarjoamansa  siirtopalvelut siten, että palveluiden hintataso  muodostuisi sähkömarkkinakeskuksen päätöksessä  hyväksyttäviksi katsottujen kriteerien  perusteella arvioituna kohtuulliseksi.  Sähkömarkkinakeskus oli määrännyt yhtiön  soveltamaan poistolaskelmissa laskentaperustetta,  jonka mukaan määritettävä arvo ei ylittäisi  tarkasteluvuoden ja sitä edeltävien kahden  vuoden toteutuneiden verkkoinvestointien määrän  keskiarvoa tai tarkasteluvuonna tätä korkeampana  toteutunutta arvoa.</p>
    <p>Sähkömarkkinakeskuksen valvontatoimivaltansa  nojalla antama päätös ei sisältänyt sellaista  tutkimuspyynnön sille tehneen asiakasyrityksen  oikeuteen, velvollisuuteen tai etuun vaikuttavaa  hallintolainkäyttölain 5 §:ssä tarkoitettua  ratkaisua, että mainitun yrityksen päätöksestä  tekemä valitus olisi tullut tutkia korkeimmassa  hallinto-oikeudessa.</p>
    <p>Korkein hallinto-oikeus katsoi, ettei  sähkömarkkinakeskuksen päätös ollut  lainvastainen siltä osin kuin sähkömarkkinakeskus  oli katsonut yhtiön rikkoneen sähkömarkkinalain  14 §:n 2 momentissa asetettua hinnoittelun  kohtuullisuuden vaatimusta ja sähkömarkkinalain  39 §:n 1 momentin nojalla velvoittanut yhtiön  korjaamaan virheensä. Sähkömarkkinalaissa ei  ollut määritelty, milloin hinnoittelu on  kohtuullista. Sähkömarkkinalaissa ei ollut  myöskään määritelty, miten sähkömarkkinakeskuksen  valvovana viranomaisena tulee menetellä  valvoessaan verkkopalvelujen hinnoittelun  kohtuullisuutta. Sähkömarkkinalaissa oli näin  ollen jätetty valvovalle viranomaiselle laaja  harkintavalta hinnoittelun kohtuullisuuden  arviointiperusteiden kehittämisessä.  Sähkömarkkinakeskuksen kehittämä laskentakaava  perustui sähkömarkkinakeskuksen hankkimiin  asiantuntijalausuntoihin, joista verkonhaltijaa  oli kuultu. Yhtenäisellä laskentakaavalla  varmistettiin, että verkonhaltijoiden  verkkopalveluiden hinnoittelun kohtuullisuutta  arvioidaan yhtenäisin perustein.  Sähkömarkkinakeskus oli lisäksi ottanut  laskentakaavaa soveltaessaan huomioon yhtiön  toiminnan poikkeuksellisuuteen sisältyvät  näkökohdat. Sähkömarkkinalain esityöt sekä  verkonhaltijan luonnollinen monopoli huomioon  ottaen kohtuullisuuden arviointi voitiin  perustaa verkonhaltijan omaan  kustannusrakenteeseen ja kannattavuuteen.</p>
    <p>Sähkömarkkinakeskuksen sähkömarkkinalain  mukaiseen toimivaltaan ei kuulunut antaa  verkonhaltijoille määräyksiä siitä, miten niiden  tulee laskea tariffinsa. Korkein hallinto-oikeus  katsoi, että sähkömarkkinakeskuksen päätös oli  näin ollen lainvastainen niiltä osin kuin  sähkömarkkinakeskus oli määrännyt yhtiön  soveltamaan tiettyjä poistojen laskentaperusteita  koskevia menetelmiä hintalaskelmissaan.</p>
    <p>Sähkömarkkinalaki 14 § 2 mom. ja 39 §</p>
  </dcterms:abstract>
</finlex:document>
