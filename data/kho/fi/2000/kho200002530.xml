<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200002530</dcterms:identifier>
  <finlex:ecliIdentifier>ECLI:FI:KHO:2000:T2530</finlex:ecliIdentifier>
  <dcterms:title>10.10.2000/2530</dcterms:title>
  <dcterms:description>
    <p>
      <span>Veron kiertäminen</span>
      <span>Yhtiömuodon muutos</span>
      <span>Kommandiittiyhtiön muuttaminen osakeyhtiöksi</span>
      <span>Pidennetty tilikausi</span>
    </p>
  </dcterms:description>
  <finlex:registerNumber>4253/2/99</finlex:registerNumber>
  <dcterms:issued>2000-10-10</dcterms:issued>
  <finlex:fileCopyNumber>2530</finlex:fileCopyNumber>
  <dcterms:abstract>
    <p>Päivittäistavaroiden vähittäiskauppaa  harjoittanut kommandiittiyhtiö oli lopettanut  liiketoimintansa ja myynyt vaihto-omaisuutensa  24.2.1995. Kommandiittiyhtiön tilikausi oli  alunperin 1.4.1994-31.3.1995, mutta se oli  pidennetty päättymään 30.9.1995.  Kommandiittiyhtiö oli 30.8.1995 kaupparekisteriin  tehdyn merkinnän mukaan muutettu osakeyhtiöksi,  jonka osakepääoma oli 15 000 markkaa. Ennen  yhtiömuodon muutosta kommandiittiyhtiön ainoa  vastuunalainen yhtiömies oli nostanut yhtiöstä  yksityisottoina osakkeita, auton ja rahavaroja  yhteensä 1 362 134 markan arvosta. Osakeyhtiön  tase 30.9.1995 ei sisältänyt muuta omaisuutta  kuin saamisia ja rahavaroja eikä osakeyhtiöllä  ollut verovuosina 1996 ja 1997 liiketoimintaa.  Kommandiittiyhtiön tilikauden jatkamiseen ja  kommandiittiyhtiön toiminnan lopettamisen  jälkeen toteutettuun yhtiömuodon muuttamiseen  katsottiin ryhdytyn ilmeisesti siinä  tarkoituksessa, että kommandiittiyhtiön muodossa  harjoitetusta toiminnasta kertyneestä tulosta  suoritettavasta verosta vapauduttaisiin. Tämän  vuoksi verotus voitiin toimittaa toimintamuodon  muutoksen estämättä tuloverolain 16 §:n  mukaisesti vahvistamalla tulos  kommandiittiyhtiölle. Verovuosi 1995.</p>
    <p>Verotuslaki 56 §</p>
  </dcterms:abstract>
</finlex:document>
