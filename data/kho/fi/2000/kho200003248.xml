<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200003248</dcterms:identifier>
  <finlex:ecliIdentifier>ECLI:FI:KHO:2000:T3248</finlex:ecliIdentifier>
  <dcterms:title>18.12.2000/3248</dcterms:title>
  <dcterms:description>
    <p>
      <span>Toimeentulotuki</span>
      <span>Passin esittämisvelvollisuus</span>
      <span>Vakinainen oleskelukunta</span>
      <span>Ulkomailla oleskelun satunnaisuus</span>
    </p>
  </dcterms:description>
  <finlex:registerNumber>319/3/00</finlex:registerNumber>
  <dcterms:issued>2000-12-18</dcterms:issued>
  <finlex:fileCopyNumber>3248</finlex:fileCopyNumber>
  <dcterms:abstract>
    <p>Lappeenrannassa vakinaisesti oleskeleva X oli hakiessaan  toimeentulotukea ilmoittanut sosiaalitoimistossa  oleskelevansa viikonloput pääpiirteissään  Viipurissa. X:n toimeentulotukihakemus hylättiin  heinäkuulta 1998 toimeentulotukilaskelman  osoittaman tuloylijäämän perusteella. Hänen  menoinaan otettiin laskelmassa huomioon muun  ohella perusosa vain 23 arkipäivältä. Hakija ei  ollut esittänyt hänelle varatusta tilaisuudesta  huolimatta passiaan matkavuorokausien  tarkistamiseksi.</p>
    <p>X vaati hallinto-oikeudessa, että hänelle oli  myönnettävä toimeentulotukea vähentämättä  perusosasta matkapäiviä Viipurissa ja vaatimatta  esittämään passia. Hallinto-oikeus hylkäsi X:n  valituksen.</p>
    <p>Korkein hallinto-oikeus kumosi hallinto-oikeuden  ja sosiaali- ja terveyslautakunnan  yksilöhuoltojaoston päätökset ja palautti asian  jaostolle uudelleen käsiteltäväksi X:n heinäkuun  toimeentulotuen määräämistä varten seuraavin  perusteluin:</p>
    <p>Toimeentulotuen hakijan on toimeentulotuesta  annetun lain (1412/1997) 17 §:n mukaan annettava  toimielimelle kaikki tiedossaan olevat  toimeentulotukeen vaikuttavat seikat. X oli  ilmoittanut sosiaalitoimistossa asioidessaan  oleskelevansa viikonloput pääpiirteissään  Viipurissa. X oli ollut velvollinen esittämään  passinsa Viipurissa oleskelun määrän  selvittämistä varten. Sosiaali- ja  terveyslautakunta ei ollut kuitenkaan hylännyt  X:n hakemusta sillä perusteella, että hän ei  ollut esittänyt passia, vaan oli X:n edellä  mainitun ilmoituksen johdosta hyväksynyt menoina  huomioon otettavaksi perusosan määrän vain 23  päivältä.</p>
    <p>Toimeentulotuesta annetun lain 14 §:n 1 momentin  mukaan toimeentulotuen myöntää hakemuksesta sen  kunnan toimielin, jonka alueella henkilö tai  perhe vakinaisesti oleskelee. X asui  Lappeenrannan kaupungissa. Korkein hallinto-oikeus  katsoi, että oleskelu viikonloppuisin keskimäärin  seitsemän päivän ajan kuukaudessa muualla kuin  vakinaisessa oleskelukunnassa on sellaista satunnaista  oleskelua muualla, jonka perusteella ei voida  vähentää hakijan oikeutta saada toimeentulotukea  perusosaan luettaviin menoihin hänen vakinaisesta  oleskelukunnastaan.</p>
  </dcterms:abstract>
  <p>Laki toimeentulotuesta 7, 14 ja 17 §</p>
  <p>Sosiaalihuoltolaki 40 § 2 ja 3 mom.</p>
</finlex:document>
