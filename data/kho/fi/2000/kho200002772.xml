<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200002772</dcterms:identifier>
  <finlex:ecliIdentifier>ECLI:FI:KHO:2000:T2772</finlex:ecliIdentifier>
  <dcterms:title>03.11.2000/2772</dcterms:title>
  <dcterms:description>
    <p>
      <span>Kansalaiseksi ottaminen</span>
      <span>Henkilöllisyys</span>
      <span>Nimi</span>
      <span>Ikä</span>
      <span>Epäselvä henkilöllisyys</span>
      <span>Henkilöllisyyden varmistaminen</span>
      <span>Kansalaistamisen edellytykset</span>
    </p>
  </dcterms:description>
  <finlex:registerNumber>1272/3/00</finlex:registerNumber>
  <dcterms:issued>2000-11-03</dcterms:issued>
  <finlex:fileCopyNumber>2772</finlex:fileCopyNumber>
  <dcterms:abstract>
    <p>Suomen kansalaisuutta hakenut Somalian  kansalainen esitti henkilöllisyytensä tueksi  Somalian passin, johon hänet on merkitty nimellä  M.O.A, ja somalialaisen avioliittotodistuksen.  Turvapaikkakuulustelussa 7.3.1991 hän ilmoitti,  että hän on hankkinut käyttämänsä passin  Mogadishussa rahalla välittäjän avulla.  Turvapaikkakuulustelusta laadittuun pöytäkirjaan  passi on merkitty väärennetyksi, minkä myös  M.O.A on valituksessaan todennut. Korkein hallinto-oikeus katsoi, että sanottu passi ei  näin ollen voi luotettavasti osoittaa M.O.A:n  henkilöllisyyttä. M.O.A:n esittämässä  avioliittotodistuksessa ei ole valokuvaa eikä  tämäkään todistus siten voi varmentaa hänen  henkilöllisyyttään. Koska luotettavan  asiakirjaselvityksen hankkiminen Somaliasta sen  yhteiskunnalliset olot huomioon ottaen ei ole  mahdollista, M.O.A:n henkilöllisyyttä oli näin  ollen arvioitava hänen oman kertomuksensa ja  muiden asiassa ilmenneiden seikkojen  perusteella.</p>
    <p>M.O.A on 26.11.1990 tapahtuneen Suomeen tulonsa  jälkeen yhdenmukaisesti ilmoittanut täällä  nimekseen M.O.A:n ja syntymäajakseen vuoden 1963.  Hänet on merkitty väestötietojärjestelmään  sanotulla nimellä ja, tarkan syntymäajan  epäselvyyden vuoksi, henkilötunnuksella  010163-NNNN. Asiakirjojen mukaan M.O.A on vuonna  1992 hakenut Norjassa turvapaikkaa nimellä  M.G.O, syntynyt 8.2.1964. Jälkimmäisen  henkilötiedon M.O.A on sittemmin ilmoittanut  vääräksi. M.O.A on toisaalta kuitenkin merkinnyt  26.11.1996 päiväämäänsä kansalaisuushakemukseen  isänsä nimeksi G.O:n. Useissa  oleskelulupahakemuksissaan M.O.A on sen sijaan  ilmoittanut isänsä nimeksi O.A:n. Näillä  perusteilla korkein hallinto-oikeus katsoi,  ettei M.O.A:n väestötietojärjestelmään merkittyjä  henkilötietoja voitu pitää luotettavina.</p>
    <p>Kun otettiin huomioon kaikki asiassa ilmenneet  seikat, korkein hallinto-oikeus katsoi, että  M.O.A:n henkilöllisyys on jäänyt siinä määrin  epäselväksi, ettei edellytyksiä Suomen  kansalaiseksi ottamiselle ollut olemassa.</p>
    <p>Ks. myös KHO 3.11.2000 T 2771.</p>
  </dcterms:abstract>
</finlex:document>
