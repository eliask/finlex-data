<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200000735</dcterms:identifier>
  <finlex:ecliIdentifier>ECLI:FI:KHO:2000:28</finlex:ecliIdentifier>
  <dcterms:title>13.04.2000/735 KHO:2000:28</dcterms:title>
  <dcterms:description>
    <p>
      <span>Maatalousasia</span>
      <span>Maataloustuki</span>
      <span>Nuori viljelijä</span>
      <span>Käynnistystuki</span>
      <span>Tilanpidon aloittaminen</span>
      <span>Päätoimiseksi viljelijäksi siirtyminen</span>
      <span>Maatila</span>
      <span>Maatalousyrittäjä</span>
    </p>
  </dcterms:description>
  <finlex:registerNumber>1372/3/97</finlex:registerNumber>
  <dcterms:issued>2000-04-13</dcterms:issued>
  <finlex:fileCopyNumber>735</finlex:fileCopyNumber>
  <dcterms:abstract>
    <p>Nuorille viljelijöille myönnettävän  käynnistystuen hakija OL oli hankkinut vuonna  1987 noin kahdeksan hehtaarin suuruisen  maatilan, johon hän oli vuonna 1993 vuokrannut  noin seitsemän hehtaaria peltoa vuoden 1997  loppuun saakka. OL oli 1.5.1995 alkaen  vuokrannut 26 hehtaaria peltoa 10 vuodeksi sekä  hakenut käynnistystukea 25.1.1996  maaseutuelinkeinopiirille saapuneella  hakemuksella. OL:n katsottiin aloittaneen  tilanpidon vuonna 1995, jolloin hän hankki  pääosan maatilasta vuokraamalla peltoa 26  hehtaaria. Vuonna 1993 vuokrattua seitsemän  hehtaarin peltoaluetta ei otettu huomioon tuen  edellytyksiä ratkaistaessa, koska vuokra-aikaa  ei ollut jäljellä vähintään viittä vuotta.  Työvoimatoimiston selvityksen mukaan OL oli  ollut työttömänä ja saanut työttömyysturvaa  11.6.1992-30.4.1995 välisenä aikana lukuun  ottamatta niitä aikoja, kun OL oli  yrittäjäkursseilla taikka tukityöllistettynä.  Hakemusta ei voitu hylätä sillä perusteella,  että OL olisi harjoittanut itsenäisenä  yrittäjänä päätoimisesti maataloutta ennen  vuotta 1995. Maaseutuelinkeinojen  valituslautakunnan sekä maaseutuelinkeinopiirin  päätökset kumottiin ja asia palautettiin  työvoima- ja elinkeinokeskukselle uudelleen  käsiteltäväksi.</p>
  </dcterms:abstract>
  <p>Neuvoston asetus (ETY) N:o 2328/91 maatalouden  rakenteiden tehokkuuden parantamisesta  10 artikla (muutettu osittain asetuksella N:o  2843/94)</p>
  <p>Valtioneuvoston päätös nuorille viljelijöille  myönnettävästä käynnistystuesta (1366/95) 2 §  4 mom., 4 § 1 mom., 5 § 1 ja 2 mom. sekä 7 §</p>
  <p/>
  <p>Vrt KHO 30.4.1999 T 500. Kuolinpesän osakkaana  yli kolmasosan tilasta omistanut maatalouden  harjoittaja ei ollut oikeutettu saamaan  käynnistystukea hankkiessaan tilan pellot ja  rakennukset kokonaan omistukseensa.</p>
</finlex:document>
