<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200002604</dcterms:identifier>
  <finlex:ecliIdentifier>ECLI:FI:KHO:2000:T2604</finlex:ecliIdentifier>
  <dcterms:title>17.10.2000/2604</dcterms:title>
  <dcterms:description>
    <p>
      <span>Vammaispalvelu</span>
      <span>Korvaus auton hankintaan</span>
      <span>Välineiden kuljetus</span>
      <span>Päivittäiset toiminnot</span>
    </p>
  </dcterms:description>
  <finlex:registerNumber>2038/3/99</finlex:registerNumber>
  <dcterms:issued>2000-10-17</dcterms:issued>
  <finlex:fileCopyNumber>2604</finlex:fileCopyNumber>
  <dcterms:abstract>
    <p>K:n sosiaali- ja terveyslautakunta piti  vammaispalvelulain 9 § 1 momentissa tarkoitettua  autoavustusta myönnettäessä kohtuullisena auton  hankintahintana 130 000 markkaa, koska  130 000 markalla oli mahdollista hankkia perheen  koko ja vammaisen lapsen apuvälineiden, mm.  sähköpyörätuoli, kelattava pyörätuoli,  seisomateline ja työtuoli, kuljettamistarve  huomioiden riittävän tilava auto. Lääninoikeus  kumosi K:n sosiaali- ja terveyslautakunnan  päätöksen ja palautti asian lautakunnan  alaiselle viranhaltijalle uudelleen  käsiteltäväksi, koska lautakunta ei ollut  esittänyt 130 000 markan hintaisen ja hakijan  esittämän ja hankkiman 213 200 markan hintaisen  auton väliltä hakijan kuljetustarpeet  tyydyttävää autoa ja kohtuulliseksi  hankintahinnaksi oli vahvistettava vaaditut  213 200 markkaa.</p>
    <p>Korkein hallinto-oikeus kumosi lääninoikeuden  päätöksen ja saattoi voimaan K:n sosiaali- ja  terveyslautakunnan päätöksen. Päätöksen  perustelujen mukaan lasta kuljetettiin kouluun  invataksilla. Lisäksi hänelle oli myönnetty  kuljetuspalvelut harrastuksiin henkilökohtaisen  avustajan saattamana. Eniten apuvälineitä  tarvittiin silloin, kun lapsi kuljetettiin kaksi  kertaa vuodessa kuntoutusjaksolle. Tuolloin  tarvittiin sähkö- ja kelattava pyörätuoli,  luiskat, seisomateline ja työtuoli. Runsaasti  kuljetustilaa tarvittiin myös perheen tehdessä  lomamatkoja. Kuitenkaan lapsen päivittäisistä  toiminnoista suoriutuminen ei edellyttänyt  jatkuvasti kaikkien mainittujen apuvälineiden  kuljettamista. Lapsen vammaispalvelulain 9 §:n 1  momentissa tarkoitettu päivittäisistä  toiminnoista suoriutumisessa tarvittava  kuljettaminen oli mahdollista järjestää niin,  että mukana tarvittavat apuvälineet kuten mm.  sähköpyörätuoli, kelattava pyörätuoli ja  seisomateline kokoontaitettuina mahtuivat  yleensä 213 200 markkaa maksanutta autoa  kohtuuhintaisempaan sosiaali- ja  terveyslautakunnan päätöksessä tarkoitettuun niin  sanottuun tila-autoon.</p>
  </dcterms:abstract>
  <p>Laki vammaisuuden perusteella järjestettävistä  palveluista ja tukitoimista</p>
  <p>9 § 1 mom.</p>
  <p>Asetus vammaisuuden perusteella järjestettävistä  palveluista ja tukitoimista</p>
  <p>17 § 1 mom.</p>
</finlex:document>
