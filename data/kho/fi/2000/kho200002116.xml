<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200002116</dcterms:identifier>
  <finlex:ecliIdentifier>ECLI:FI:KHO:2000:50</finlex:ecliIdentifier>
  <dcterms:title>09.08.2000/2116 KHO:2000:50</dcterms:title>
  <dcterms:description>
    <p>
      <span>Elinkeinotulon verotus</span>
      <span>Peitelty osinko</span>
      <span>Verotuksen kiertäminen</span>
      <span>Yritysmuodon muuttaminen</span>
      <span>Avoimen yhtiön muuttaminen osakeyhtiöksi</span>
    </p>
  </dcterms:description>
  <finlex:registerNumber>1186/2/99</finlex:registerNumber>
  <dcterms:issued>2000-08-09</dcterms:issued>
  <finlex:fileCopyNumber>2116</finlex:fileCopyNumber>
  <dcterms:abstract>
    <p>Avoin yhtiö muutettiin osakeyhtiöksi ja  yhtiöjärjestys hyväksyttiin 1.9.1995. Osakeyhtiö  merkittiin kaupparekisteriin 8.11.1995. Avoimen  yhtiön yhtiömies tuli osakeyhtiön pääosakkaaksi.  Tilikauden 1.12.1993-30.11.1994 päättyessä  avoimen yhtiön oma pääoma oli ollut 36 723  markkaa positiivinen. Tilikauden 1.12.1994-30.11.1995  voitto oli 169 640 markkaa. Tilikauden lopussa  osakeyhtiön oma pääoma oli tilinpäätöksen mukaan  213 430 markkaa negatiivinen. Yhtiömuodon  muutoksen yhteydessä yhtiömies oli tehnyt  avoimesta yhtiöstä yhteensä 434 793 markan  yksityisoton, josta 103 797 markkaa oli kirjattu  yhtiön velaksi yhtiömiehelle. Tilinpäätöksen  30.11.1995 liitetietojen mukaan osakeyhtiön  oikaistu oma pääoma oli kuitenkin 32 170 markkaa  positiivinen, kun laskelmassa huomioitiin  vaihto-omaisuus käyvästä arvosta.</p>
    <p>Tilintarkastajan 18.9.1995 päivätyn lausunnon  mukaan avoimen yhtiön varat riittivät yhtiön  velan ja osakeyhtiön 15 000 markan osakepääoman  katteeksi. Ennen osakeyhtiön kaupparekisteriin  merkitsemistä suoritetuista yksityisotoista oli  138 135 markkaa tapahtunut syyskuussa 1995 ja  162 366 markkaa marraskuun 1995 alussa.</p>
    <p>Yhtiömiehellä todettiin olevan oikeus nostaa  avoimesta yhtiöstä yhtiön voittovaroja ennen  yhtiömuodon muutosta. Voittovaroja ovat  aikaisempien tilikausien voitot sekä  muutostilikauden ennen yhtiömuodon muutosta  syntynyt voitto. Yksityisottoja ei ole pidettävä  verotuslain 57 §:n mukaisena peiteltynä osinkona  siltä osin kuin avoimen yhtiön oma pääoma on  riittänyt yksityisottoihin. Sen sijaan siltä  osin kuin yksityisotto on kohdistunut avoimen  yhtiön ennen yhtiömuodon muutosta  realisoitumattomaan voittoon, yksityisoton  tekemisen ei ole katsottava vastaavan asian  varsinaista luonnetta ja tarkoitusta.  Toimenpiteeseen on tältä osin katsottava  ryhdytyn siinä tarkoituksessa, että  suoritettavasta verosta vapauduttaisiin.  Avoimesta yhtiöstä tehty yksityisotto on  katsottava osakkaalle maksetuksi peitellyksi  osingoksi siltä osin kuin se kohdistui avoimen  yhtiön realisoitumattomaan voittoon. Asia  palautettiin verovirastolle peitellyn osingon  määrän ratkaisemiseksi. Verovuosi 1995.  Äänestys 5-2.</p>
    <p>Verotuslaki 56 § ja 57 § 1 mom.</p>
  </dcterms:abstract>
</finlex:document>
