<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200003201</dcterms:identifier>
  <finlex:ecliIdentifier>ECLI:FI:KHO:2000:68</finlex:ecliIdentifier>
  <dcterms:title>11.12.2000/3201 KHO:2000:68</dcterms:title>
  <dcterms:description>
    <p>
      <span>Arvonlisävero</span>
      <span>Vähennettävä vero</span>
      <span>Yleinen vähennysoikeus</span>
      <span>Työterveyshuolto</span>
      <span>Työterveysaseman hankinnat</span>
      <span>Takautuva vähennys</span>
    </p>
  </dcterms:description>
  <finlex:registerNumber>2474/2/99</finlex:registerNumber>
  <dcterms:issued>2000-12-11</dcterms:issued>
  <finlex:fileCopyNumber>3201</finlex:fileCopyNumber>
  <dcterms:abstract>
    <p>Yhtiö, joka oli harjoittamastaan toiminnasta  arvonlisäverovelvollinen, oli työnantajana  työterveyshuoltolain (743/1978) nojalla  velvollinen kustannuksellaan järjestämään  työntekijöilleen työterveyshuollon. Yhtiöllä oli  oma työterveysasema, josta työntekijät saivat  vastikkeetta terveydenhuoltoa ja  yleislääkäritasoista sairaanhoitoa. Yhtiö oli  1.2.1993 ja 31.5.1994 välisenä aikana hankkinut  työterveysasemalleen kalusteita. Yhtiö oli tehnyt  näistä uusina, käyttämättöminä ja verollisina  suoritetuista hankinnoista arvonlisäverolain  230 §:ssä tarkoitetun takautuvan vähennyksen  kesäkuulta 1994 ja tammikuulta 1995.</p>
    <p>Yhtiö ei myynyt arvonlisäverolain 34 §:ssä  tarkoitettuja verottomia terveyden- ja  sairaanhoitopalveluja, vaan se oli  työterveysasemaa pitämällä täyttänyt  työnantajalle säädetyn velvollisuuden järjestää  työterveyshuolto työntekijöilleen.  Työterveysasemalle suoritetut hankinnat eivät  näin ollen olleet tapahtuneet yhtiön verotonta  myyntiä varten. Tällaisten hankintojen  vähennysoikeutta ei ole nimenomaisesti rajoitettu  arvonlisäverolain 114 §:ssä. Työterveysasemalta  saatavien palvelujen lakisääteisyyden ja  työntekijöiden työsuhteeseen välittömästi  liittymisen vuoksi kysymyksessä ei myöskään ollut  työntekijöiden yksityistä kulutusta varten  tapahtuneet hankinnat vaan yhtiön verolliseen  liiketoimintaan liittyvistä yleiskuluista  johtuvat hankinnat. Koska tällaiset hankinnat  ovat arvonlisäverolain 102 §:n nojalla  vähennyskelpoisia, yhtiöllä oli oikeus myös lain  230 §:ssä tarkoitettuun takautuvaan vähennykseen.  Jälkiverotukset ajalta 1.6.-31.12.1994 ja  1.1.-31.12.1995.</p>
    <p>Arvonlisäverolaki 34 §, 102 § 1 mom. 1 kohta ja 2 mom. sekä 230 §</p>
  </dcterms:abstract>
</finlex:document>
