<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200001792</dcterms:identifier>
  <finlex:ecliIdentifier>ECLI:FI:KHO:2000:T1792</finlex:ecliIdentifier>
  <dcterms:title>01.09.2000/1792</dcterms:title>
  <dcterms:description>
    <p>
      <span>Sosiaali- ja terveydenhuollon asiakasmaksu</span>
      <span>Sosiaalipalvelu</span>
      <span>Omaishoidon tuki</span>
      <span>Hoitopalkkio</span>
    </p>
  </dcterms:description>
  <finlex:registerNumber>4388/3/98</finlex:registerNumber>
  <dcterms:issued>2000-09-01</dcterms:issued>
  <finlex:fileCopyNumber>1792</finlex:fileCopyNumber>
  <dcterms:abstract>
    <p>Sosiaalilautakunnan alainen viranhaltija oli  päättänyt periä omaishoidon tuen saajalta kunnan  vahvistamien sosiaalipalvelumaksuja koskevien  perusteiden mukaisen asiakasmaksun sellaisesta  omaishoidon tuesta, joka oli käsittänyt  pelkästään omaishoitajalle maksettavan  hoitopalkkion. Sosiaalilautakunta pysytti  viranhaltijan päätöksen. Lääninoikeus kumosi  sosiaalilautakunnan päätöksen katsoen, ettei  omaishoidon tuesta, joka on sisältänyt vain  omaishoitajalle suoritetun rahakorvauksen, voida  periä sosiaalipalvelumaksua.</p>
    <p>Korkein hallinto-oikeus sosiaalilautakunnan  purkuhakemuksesta katsoi, että se seikka, että  omaishoidon tukena on myönnetty vain  hoitopalkkio, ei ole ollut esteenä maksun  määräämiselle. Sosiaali- ja terveydenhuollon  asiakasmaksuista annetun lain (734/1992) 1 §:n  mukaan kunnallisista sosiaali- ja  terveyspalveluista voidaan periä maksu palvelun  käyttäjältä, jollei lailla toisin säädetä.  Omaishoidon tukea ei ole tässä tai muussakaan  laissa säädetty maksuttomaksi palveluksi.  Sosiaali- ja terveydenhuollon asiakasmaksuista  annetussa asetuksessa (912/1992) ei ole  erityissäännöksiä omaishoidon tuesta  perittävistä maksuista. Omaishoidon tuesta, joka  voi olla hoitopalkkio tai hoitoa tukevia  palveluja tai molempia, voidaan siten periä  maksuja sosiaali- ja terveydenhuollon  asiakasmaksuista annetun lain ja asetuksen  yleissäännösten mukaisesti.</p>
  </dcterms:abstract>
</finlex:document>
