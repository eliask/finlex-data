<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200002771</dcterms:identifier>
  <finlex:ecliIdentifier>ECLI:FI:KHO:2000:T2771</finlex:ecliIdentifier>
  <dcterms:title>03.11.2000/2771</dcterms:title>
  <dcterms:description>
    <p>
      <span>Kansalaiseksi ottaminen</span>
      <span>Henkilöllisyys</span>
      <span>Ikä</span>
      <span>Henkilöllisyyden varmistaminen</span>
      <span>Epäselvä henkilöllisyys</span>
      <span>Kansalaistamisen edellytykset</span>
    </p>
  </dcterms:description>
  <finlex:registerNumber>1549/3/00</finlex:registerNumber>
  <dcterms:issued>2000-11-03</dcterms:issued>
  <finlex:fileCopyNumber>2771</finlex:fileCopyNumber>
  <dcterms:abstract>
    <p>Somaliasta vuonna 1990 Suomeen  turvapaikanhakijana tullut henkilö ilmoitti  maahan tullessaan ja muun muassa myöhemmässä  turvapaikkakuulustelussa syntymäajakseen  Somalian passiinsa merkityn vuoden 1946.  Henkilölle myönnettin 21.10.1991 määräaikainen  oleskelulupa ja hänen syntymäajakseen  väestökirjaan merkittiin 1.1.1946. Tämän jälkeen  vireille tulleen perheenyhdistämishakemuksen  liitteenä henkilö esitti somalialaisen  avioliittotodistuksen, johon hänen  syntymävuodekseen oli niinikään merkitty 1946.  Perheenyhdistämisasian yhteydessä ilmeni  sittemmin, että hakija oli ilmoittanut kolme  lapsistaan heidän todellista ikäänsä nuoremmaksi  eikä perheenyhdistämiseen heidän osaltaan sen  vuoksi suostuttu. Hakija oli syksyllä 1992  ilmoittanut oikeaksi syntymäajakseen 1.12.1952,  minkä hän vielä vahvisti suoritetussa  poliisikuulustelussa. Uuden syntymäajan tueksi ei  kuitenkaan esitetty muuta näyttöä kuin hakijan  oma kertomus.</p>
  </dcterms:abstract>
  <p>Päätöksessään korkein hallinto-oikeus lausui muun  ohella, että Suomen kansalaiseksi ottamisen  edellytyksistä säädetään kansalaisuuslain 4 §:ssä.  Hakijan tulee lisäksi esittää asianmukainen  selvitys henkilöllisyydestään. Kansalaisuutta  hakeneen henkilön syntymäajaksi on  väestötietojärjestelmään merkitty 1.1.1946 ja hän  on vasta syksyllä 1992 ilmoittanut, että hänen  oikea syntymäaikansa onkin 1.12.1952. Hakija ei  ole esittänyt hyväksyttävää selitystä sille,  miksi hän ei ole muun ohella maahan tullessaan,  turvapaikkakuulustelussa tai merkittäessä häntä  väestörekisteriin ja annettaessa hänelle  henkilötunnusta ilmoittanut sittemmin oikeaksi  ilmoittamaansa syntymäaikaa. Kaikki asiassa  ilmenneet seikat huomioon ottaen korkein  hallinto-oikeus katsoi, että hakijan  henkilöllisyys oli jäänyt siinä määrin  epäselväksi, ettei edellytyksiä Suomen  kansalaiseksi ottamiselle ollut olemassa. Näin  ollen Ulkomaalaisviraston päätös, jolla virasto  oli epäselvän henkilöllisyyden vuoksi hylännyt  kansalaisuushakemuksen, ei ollut lainvastainen.</p>
  <p>Äänestys 3-2. (Vähemmistö yhtyi enemmistön  käsitykseen syntymäajan epäselvyydestä, mutta  katsoi, että Ulkomaalaisviraston olisi ennen  päätöksentekoa tullut varata hakijalle tilaisuus  lisäselvitysten esittämiseen, minkä vuoksi asia  olisi tullut palauttaa Ulkomaalaisvirastolle  uudelleen käsiteltäväksi.)</p>
  <p>Ks. myös KHO 3.11.2000 T 2772.</p>
</finlex:document>
