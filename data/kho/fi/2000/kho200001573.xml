<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200001573</dcterms:identifier>
  <finlex:ecliIdentifier>ECLI:FI:KHO:2000:44</finlex:ecliIdentifier>
  <dcterms:title>14.06.2000/1573 KHO:2000:44</dcterms:title>
  <dcterms:description>
    <p>
      <span>Natura</span>
      <span>Rajaus</span>
      <span>Luontodirektiivi</span>
      <span>Luonnonsuojelualue</span>
      <span>Aluekokonaisuus</span>
    </p>
  </dcterms:description>
  <finlex:registerNumber>3715/1/98</finlex:registerNumber>
  <dcterms:issued>2000-06-14</dcterms:issued>
  <finlex:fileCopyNumber>1573</finlex:fileCopyNumber>
  <dcterms:abstract>
    <p>Natura 2000 -ehdotukseen sisällytetyn kohteen  yhden osa-alueen rajaus käsitti maanomistajan  hakemuksesta rauhoitetun järvi- ja metsäalueen  lisäksi saman maanomistajan  luonnonsuojelualueeseen rajoittuvan metsä-alueen.  Ympäristökeskus oli maanomistajan viimeksi  mainittua aluetta koskevan hakkuuilmoituksen  johdosta ilmoittanut, että ilmoituksessa  mainitut metsäkuviot eivät sijainneet  suojelullisesti keskeisellä alueella eivätkä  edustaneet direktiiviluontotyypin esiintymiä.  Hakkuilla ei siten olisi haitallisia vaikutuksia  Natura 2000 -alueen perustana oleviin  luontotyyppeihin tai lajeihin.</p>
  </dcterms:abstract>
  <p>Korkein hallinto-oikeus lausui,  että valituksenalainen osa-alue ei edustanut  yhtä merkittäviä luontoarvoja kuin  luonnonsuojelualueeksi perustettu osa alueesta.  Korkein hallinto-oikeus katsoi tästä huolimatta,  että myös luonnonsuojelualueen ulkopuolelle  jätetty alue oli osa Uudenmaan olosuhteissa  harvinaisen laajaa, erämaaluonteista  järviylänköä sekä edusti mosaiikkimaisesti  luontodirektiivin mukaisia luontotyyppejä.  Luontodirektiivi ei edellytä, että aluerajauksen  jokaisen osan on edustettava sen liitteessä I  tarkoitettua luontotyyppiä tai liitteessä II  tarkoitetun lajin elinympäristöä, jos rajauksen  muodostama ekologinen kokonaisuus kuitenkin  täyttää direktiivin mukaiset vaatimukset.  Rajausta ei siten voitu pitää kysymyksessä  olevan alueen osalta lainvastaisena. </p>
  <p>Äänestys 3-2.</p>
  <p>Samoin D:3190/1/98.</p>
</finlex:document>
