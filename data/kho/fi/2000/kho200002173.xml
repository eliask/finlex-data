<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200002173</dcterms:identifier>
  <finlex:ecliIdentifier>ECLI:FI:KHO:2000:T2173</finlex:ecliIdentifier>
  <dcterms:title>17.08.2000/2173</dcterms:title>
  <dcterms:description>
    <p>
      <span>Toimenpiteet terveydellisten epäkohtien ehkäisemiseksi</span>
      <span>Meluhaitta</span>
      <span>Sisäilmaohje</span>
    </p>
  </dcterms:description>
  <finlex:registerNumber>1822/3/99</finlex:registerNumber>
  <dcterms:issued>2000-08-17</dcterms:issued>
  <finlex:fileCopyNumber>2173</finlex:fileCopyNumber>
  <dcterms:abstract>
    <p>T:n kaupunkikeskustassa sijaitsevassa  kerrostalossa toimivan tanssiravintolan  toiminnasta (pääasiassa musiikista)  asuinhuoneistoihin kantautuva melu oli  luonteeltaan ja myös vaikutuksiltaan ihmisten  terveyteen (nukahtamisalttiuteen) nähden  riittävän selvästi erotettavissa pääasiallisesta  taustamelusta (katuliikennemelusta) ja sen  vastaavista terveyteen kohdistuvista  vaikutuksista. T:n ympäristölautakunnalla oli  oikeus yksittäisessä tapauksessa määrätä, että  ravintolasta kantautuvan melun ekvivalenttitaso  yöllä klo 22:n jälkeen ravintolan  toiminta-aikana klo 22-04 ei saanut saman talon  asuinhuoneistoissa ylittää tasoa 27 dBLAeq.  Ympäristölautakunta oli arvioinut, että jos  taustamelun ja ravintolamelun aiheuttamat  äänitasot asunnoissa ovat kumpikin erikseen  27 dBA, niiden yhdessä aiheuttama melutaso on 30  dBLAeq, mikä vastasi sosiaali- ja terveysministeriön  terveydensuojelulain 32 §:n nojalla antaman  sisäilmaohjeen (1997:1) mukaista yöajan  (klo 22-07) ohjearvoa 30 dBLAeq.</p>
    <p>Lääninoikeus hylkäsi ympäristölautakunnan  päätöksestä tehdyn valituksen eikä korkein  hallinto-oikeus muuttanut lääninoikeuden  päätöstä. Valitusmenettelyyn kulunut aika  huomioon ottaen ympäristölautakunnan velvoitteen  täyttämiselle asettamia määräaikoja kuitenkin  pidennettiin.</p>
    <p>Terveydensuojelulaki (763/1994) 2 §, 27 § 1 mom., 32 § ja sen nojalla annettu sisäilmaohje  asuntojen ja muiden oleskelutilojen  fysikaalisista, kemiallisista ja  mikrobiologisista tekijöistä  (sosiaali- ja terveysministeriön oppaita 1997:1)  sekä 51 § 1 mom.</p>
  </dcterms:abstract>
</finlex:document>
