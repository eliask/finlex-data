<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200002052</dcterms:identifier>
  <finlex:ecliIdentifier>ECLI:FI:KHO:2000:47</finlex:ecliIdentifier>
  <dcterms:title>20.07.2000/2052 KHO:2000:47</dcterms:title>
  <dcterms:description>
    <p>
      <span>Maatilatalouden tuloverotus</span>
      <span>Menon vähennyskelpoisuus</span>
      <span>Käteis- eli kassaperiaate</span>
      <span>Rahoituslimiittisopimus</span>
      <span>Rahoitusyhtiö</span>
    </p>
  </dcterms:description>
  <finlex:registerNumber>3615/2/99</finlex:registerNumber>
  <dcterms:issued>2000-07-20</dcterms:issued>
  <finlex:fileCopyNumber>2052</finlex:fileCopyNumber>
  <dcterms:abstract>
    <p>Maataloutta harjoittava A aikoi ostaa vuonna 1999 maataloudessa tarvittavia hyödykkeitä kuten lannoitteita B Oy:ltä ns. rahoituslimiittisopimuksella, jossa osapuolet sopivat maataloustarvikkeiden kauppaan liittyvistä rahoitusjärjestelyistä. Sopimus koski muun ohessa rahoituslimiitin voimassaoloaikaa ja kokonaisvelan takaisinmaksuehtoja. Sopimuksessa ei yksilöity, mitä tuotteita rahoitus koski. B Oy oli solminut kahden ulkopuolisen rahoitusyhtiön kanssa yhteistyösopimuksen, jossa rahoitusyhtiöt myönsivät rahoitusta B Oy:n asiakkaille. Rahoituslimiittisopimus lähetettiin rahoitusyhtiöön, joka teki varsinaisen luottopäätöksen omien  luottopäätöskriteeriensä mukaisesti ja lähetti A:lle tiedon  rahoituslimiittisopimuksen hyväksymisestä. B Oy oli yhteistyösopimuksen  perusteella takausvastuussa rahoitusyhtiölle rahoitusvelasta. B Oy ilmoitti  rahoituslimiitillä rahoitettavat ostot rahoitusyhtiölle, joka maksoi ostot B Oy:lle viimeistään ilmoitusta seuraavana päivänä, jolloin BOy kirjasi saatavansa ostajalta suoritetuksi. Kun rahoitusyhtiö oli maksanut B Oy:lle rahoituslimiitillä rahoitetun oston, B Oy lähetti A:lle myyntisopimuksen (laskun), johon oli muun muassa eritelty myydyt tuotteet ja jossa mainittiin, että saatava voitiin maksaa pätevästi vain rahoitusyhtiölle. A:lla katsottiin olevan oikeus vähentää kysymyksessä olevat menot sinä verovuonna, jona B Oy sai maksun myymistään tuotteista  rahoitusyhtiöltä ja jolloin A:n ja rahoitusyhtiön välille syntyi velkasuhde.  Ennakkoratkaisu verovuodelle 1999. Äänestys 4-3.</p>
    <p/>
    <p>Maatilatalouden tuloverolaki 4 § ja 6 § 2 mom.</p>
  </dcterms:abstract>
</finlex:document>
