<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200003397</dcterms:identifier>
  <finlex:ecliIdentifier>ECLI:FI:KHO:2000:T3397</finlex:ecliIdentifier>
  <dcterms:title>29.12.2000/3397</dcterms:title>
  <dcterms:description>
    <p>
      <span>Arvonlisävero</span>
      <span>Verollinen myynti</span>
      <span>Komissiokauppa</span>
      <span>Veron peruste</span>
      <span>Myynnin oikaisuerät</span>
      <span>Luottotappio</span>
    </p>
  </dcterms:description>
  <finlex:registerNumber>2113/2/99</finlex:registerNumber>
  <dcterms:issued>2000-12-29</dcterms:issued>
  <finlex:fileCopyNumber>3397</finlex:fileCopyNumber>
  <dcterms:abstract>
    <p>Polttonesteiden tukkukauppaa harjoittava yhtiö  oli tehnyt itsenäisten huoltamoyrittäjien kanssa  sopimuksen polttonesteiden komissiomyynnistä.  Polttonesteet myytiin asiakkaille huoltamoyrittäjän nimissä  yhtiön lukuun yhtiön ilmoittamin  vähittäismyyntihinnoin ja myyntiehdoin.  Polttonesteiden komissiovarasto ja myynnistä kertyneet rahavarat olivat yhtiön  omaisuutta ja huoltamoyrittäjä oli velvollinen tilittämään ne yhtiölle sopimuksen mukaisesti.  Yhtiö maksoi huoltamoyrittäjälle myytyihin määriin perustuvan provision. Yhtiön  lukuun tapahtuvassa luottokorttimyynnissä huoltamoyrittäjä myi yhtiön sille  toimittamat polttonesteet asiakkaille yhtiön luottokortilla ja sai  luottokorttikuitteja vastaan yhtiöltä maksun. Yhtiö veloitti edelleen asiakkaalta  huoltamoyrittäjän yhtiöltä veloittaman hinnan.</p>
    <p>Vaikka polttonesteiden kaupassa sekä yhtiö että  huoltamoyrittäjä olivat arvonlisäverolain 19 §:n  1 momentin mukaan tavaran myyjinä verovelvollisia,  tavaran omistusoikeus siirtyi yhtiöltä suoraan polttonesteen huoltamoyrittäjältä  ostaneelle asiakkaalle. Kun asiakas maksoi ostamansa polttonesteet yhtiön  luottokortilla, yhtiö veloitti asiakasta ja maksu tuli asiakkaalta yhtiölle. Jos  asiakas oli maksukyvytön, luottotappio aiheutui yhtiölle eikä huoltamoyrittäjälle.  Luottotappio ei aiheutunut yhtiön myynnistä huoltamoyrittäjälle vaan yhtiön  omistamien polttonesteiden myynnistä asiakkaalle. Koska yhtiö ei perinyt  huoltamoyrittäjältä luottokorttiprovisiota tai  muutakaan maksua yhtiön luottokortilla  tapahtuvasta polttonesteiden myynnistä, asiakkaan maksukyvyttömyydestä johtuva luottotappio aiheutui  kokonaisuudessaan polttonesteiden verollisesta  myynnistä. Tämän vuoksi yhtiöllä oli arvonlisäverolain  78 §:n 1 momentin 2 kohdan nojalla oikeus  vähentää luottotappiot myyntinsä veron perusteesta. Jälkiverotukset ajalta  1.6.-31.12.1994 ja 1.1.-31.12.1995.</p>
    <p>Arvonlisäverolaki 19 § 1 mom. ja 78 § 1 mom. 2 kohta</p>
  </dcterms:abstract>
</finlex:document>
