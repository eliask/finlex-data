<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200003001</dcterms:identifier>
  <finlex:ecliIdentifier>ECLI:FI:KHO:2000:T3001</finlex:ecliIdentifier>
  <dcterms:title>21.11.2000/3001</dcterms:title>
  <dcterms:description>
    <p>
      <span>Toimeentulotuki</span>
      <span>Lukiolainen</span>
      <span>Täysi-ikäinen</span>
      <span>Vanhempien elatusvelvollisuus</span>
      <span>Asumismenot</span>
      <span>Vanhemman omistama asunto</span>
    </p>
  </dcterms:description>
  <finlex:registerNumber>128/3/00</finlex:registerNumber>
  <dcterms:issued>2000-11-21</dcterms:issued>
  <finlex:fileCopyNumber>3001</finlex:fileCopyNumber>
  <dcterms:abstract>
    <p>Lukiossa opiskeleva 18-vuotias X oli asunut  1.2.1999 alkaen yksin asunnossa, jonka hänen  äitinsä omisti yhdessä neljän muun sukulaisen  kanssa. X:n tuloina oli ollut opintoraha 1 270  markkaa kuukaudessa 31.5.1999 asti. Opintolainan  valtion takausta hän ei ollut hakenut.  Yksilöhuoltojaosto oli hylännyt X:n hakemuksen  toimeentulotuen saamisesta kesä-heinäkuulle  toimeentuloon ja asunnon yhtiövastikkeisiin,  koska hänen äidillään oli mahdollisuus realisoida  omaisuuttaan käytettäväksi itsensä ja tyttärensä  elatukseen. X:n äidillä oli osuus kuolinpesään,  jossa oli varallisuutta.</p>
    <p>Hallinto-oikeus kumosi yksilöhuoltojaoston  päätöksen ja velvoitti jaoston myöntämään X:lle  toimeentulotukea kesä-heinäkuulle toimeentulotuen  perusosiin 1 959 mk ja asunnon yhtiövastikkeisiin  7 %:n ylittävältä osalta 256 markkaa. Päätöksen  perusteluina hallinto-oikeus totesi muun ohella,  että X oli täysi-ikäinen ja opiskeli lukiossa.  Koska X ei asunut vanhempiensa kanssa eikä  asiassa ollut osoitettu X:n saaneen  tosiasiallista toimeentuloaan toimeentulotuesta  annetun lain 2 §:n tarkoittamalla tavalla  vanhemmiltaan, yksilöhuoltojaosto oli menetellyt  virheellisesti hylätessään X:n hakemuksen  päätöksessä mainitsemillaan perusteilla.</p>
    <p>Korkein hallinto-oikeus kumosi  perusturvalautakunnan valituksesta  hallinto-oikeuden päätöksen asunnon  yhtiövastikkeisiin myönnetyn toimeentulotuen  osalta ja hylkäsi lautakunnan valituksen muilta  osin.</p>
    <p>Korkein hallinto-oikeus lausui päätöksen  perusteluina muun ohella seuraavaa:</p>
    <p/>
    <p>Vanhemmat eivät ole toimeentulotuesta annetun  lain mukaan elatusvelvollisia täysi-ikäisiin  lapsiinsa nähden. Vanhempien elatusvelvollisuutta  ei voida perustaa myöskään lapsen elatuksesta  annetun lain 3 §:n 2 momentin mukaiseen  vanhempien vastuuseen lapsen  koulutuskustannuksista. Jos toimeentulotuen  hakija kuitenkin saa tosiasiassa vanhemmiltaan  varoja toimeentuloonsa tai muuta elatusta, tämä  otetaan hakijan käytettävissä olevina varoina  huomioon.</p>
    <p>X:n tuloina oli ollut vain opintoraha 1 270  markkaa kuukaudessa. X ei ollut kiistänyt  saaneensa toimeentuloaan osittain vanhemmiltaan  31.5.1999 asti. Vanhempien perhettä koskevan  toimeentulotukilaskelman mukaan heidän tuloistaan  olisi kuitenkin riittänyt antaa varoja X:n  elatukseen vain osa perusosan määrästä. Koska  vanhemmat eivät ole toimeentulotukilain  säännösten perusteella elatusvelvollisia  täysi-ikäiseen lapseensa nähden, ei X:n äiti  ollut ollut velvollinen myymään varallisuuttaan  saadakseen varoja X:n toimeentulomenojen  kattamiseen. Edellä mainitut seikat huomioon  ottaen X:n ei ollut osoitettu saaneen  toimeentuloaan vanhempiensa avustuksella  kesä-heinäkuussa 1999.</p>
    <p>Asumismenojen osalta korkein hallinto-oikeus  totesi, että X oli asunut 1.2.1999 lukien  asunnossa, jonka hänen äitinsä omisti yhdessä  neljän muun sukulaisen kanssa. Asiassa ei ollut  selvitetty, oliko X itse maksanut asunnossa  asumisensa aikana kyseisen asunnon  yhtiövastikkeita. Asiassa ei ollut myöskään  selvitetty, oliko X vastuussa kyseisten  yhtiövastikkeiden maksamisesta. Asiassa oli näin  ollen jäänyt selvittämättä, olivatko asunnon  yhtiövastikkeet X:n asumisen turvaamiseksi  tarpeellisia menoja. Hallinto-oikeuden ei olisi  tullut velvoittaa yksilöhuoltojaostoa antamaan  toimeentulotukea yhtiövastikkeisiin.  Äänestys 4-1.</p>
    <p>Laki toimeentulotuesta 2, 7 ja 11 §</p>
  </dcterms:abstract>
</finlex:document>
