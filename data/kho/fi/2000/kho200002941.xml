<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200002941</dcterms:identifier>
  <finlex:ecliIdentifier>ECLI:FI:KHO:2000:T2941</finlex:ecliIdentifier>
  <dcterms:title>16.11.2000/2941</dcterms:title>
  <dcterms:description>
    <p>
      <span>Kunnallisasia</span>
      <span>Palkkaa vastaava korvaus</span>
      <span>Peruskoulu</span>
      <span>Tuntiopettaja</span>
    </p>
  </dcterms:description>
  <finlex:registerNumber>3840/1/99</finlex:registerNumber>
  <dcterms:issued>2000-11-16</dcterms:issued>
  <finlex:fileCopyNumber>2941</finlex:fileCopyNumber>
  <dcterms:abstract>
    <p>X:n kunnan peruskoulun yläasteelta oli  1980-luvulla jouduttu lakkauttamaan  tekstiilityön opettajan virka. Sen jälkeen  opetuksen järjestämisestä oli päätetty  lukuvuosittain tuntiopettajaratkaisuna. A oli  valittu X:n kunnan tekstiilityön tuntiopettajaksi  9.8.1995 lukuvuodeksi 1995-1996, 3.7.1996  lukuvuodeksi 1996-1997 ja 27.5.1997 lukuvuodeksi  1997-1998.</p>
    <p>Valtioneuvoston peruskoululain 30 §:n nojalla  peruskoulun tuntijaosta antaman päätöksen  834/1993 2 §:n mukaan peruskoulun yläasteella  annettavan käsityön, teknisen työn ja  tekstiilityön vähimmäisviikkotuntimäärä on  kolme. Kunnan esittämien laskelmien mukaan  lukuvuosina 1995-1996, 1996-1997 ja 1997-1998  tekstiilityön viikkotuntimäärä oli ainetta  yhteisenä aineena opiskelevien  seitsemäsluokkalaisten osalta ollut kaksitoista,  mikä edellytti sivutoimista tuntiopettajaa.  Kahdeksas- ja yhdeksäsluokkalaiset olivat  valinneet tekstiilityön aineekseen siten, että  heidän opetuksestaan oli kunakin vuonna kertynyt  keskimäärin kuusi viikkotuntia, jolloin  päätoimisuuteen tarvittava opetustuntimäärä oli  täyttynyt.</p>
    <p>Kun kysymys näin ollen oli myös pakollisena  oppiaineena opetettavasta oppiaineesta, korkein  hallinto-oikeus katsoi, että tekstiilityön  opettajan tehtävät kunnassa olivat siitä  huolimatta, että oppilasmäärä lukuvuosittain  vaihteli jonkin verran, ja päätoimisuuteen  tarvittavan tuntimäärän täyttyminen oli  riippuvainen kulloinkin valittavien  valinnaistuntien määrästä, olleet sillä tavoin  jatkuvia, ettei tehtävän luonne ollut  edellyttänyt A:n ottamista määräaikaiseen  virkasuhteeseen. Perusteena sille, ettei A:n  määräaikaista virkasuhdetta ollut jatkettu, oli  ollut toisen henkilön ottaminen kysymyksessä  olevaan tuntiopettajan tehtävään, mikä myös jo  osoitti, ettei epävarmuutta tehtävän jatkumisesta  ollut ollut. Tämän vuoksi korkein hallinto-oikeus  kumosi lääninoikeuden päätöksen ja määräsi X:n  kunnan maksamaan A:lle seitsemän kuukauden  palkkaa vastaavan korvauksen.</p>
    <p>Laki kunnallisen viranhaltijan  palvelussuhdeturvasta 3 §</p>
  </dcterms:abstract>
</finlex:document>
