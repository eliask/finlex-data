<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200002164</dcterms:identifier>
  <finlex:ecliIdentifier>ECLI:FI:KHO:2000:T2164</finlex:ecliIdentifier>
  <dcterms:title>16.08.2000/2164</dcterms:title>
  <dcterms:description>
    <p>
      <span>Toimeentulotuki</span>
      <span>Asuntolainan korkomenot</span>
      <span>Velkajärjestely</span>
    </p>
  </dcterms:description>
  <finlex:registerNumber>570/3/00</finlex:registerNumber>
  <dcterms:issued>2000-08-16</dcterms:issued>
  <finlex:fileCopyNumber>2164</finlex:fileCopyNumber>
  <dcterms:abstract>
    <p>K:lle oli vahvistettu yksityishenkilön  velkajärjestelystä annetun lain mukainen  maksuohjelma, jonka mukaan hänen tuli maksaa  velkojille 680 markkaa kuukaudessa asuntolainan  korkoja säilyttääkseen asuntonsa. Hänellä oli  tuloinaan vain työmarkkinatuki ja hän oli  lupautunut tinkimään elinkustannuksistaan  päästäkseen velkajärjestelyyn ja säilyttääkseen  asuntonsa. Sosiaali- ja terveyslautakunta ei  ollut ottanut toimeentulotukea määrättäessä  huomioon asuntolainan korkomenoja.</p>
    <p>Hallinto-oikeus hylkäsi K:n valituksen.  Yksityishenkilön velkajärjestelystä annetun lain  mukaan velallisen ei tarvitse käyttää  velkajärjestelyn piirissä olevien velkojen  maksuun niitä tuloja, jotka hän tarvitsee  välttämättömiin elinkustannuksiinsa.  Säilyttääkseen muutoin realisoitavan  omaisuutensa K ei ole voinut antaa sitoumusta  velkojille, jolla hän siirtää velkavastuuta  toimeentulotuella katettavaksi. Koska K oli  sitoutunut velkajärjestelysopimusta tehdessään  tinkimään elinkustannuksistaan, olivat  asuntolainan korot muuttuneet perusosalla  katettaviksi menoiksi. K:lla on aina niin  halutessaan mahdollisuus luopua  velkajärjestelystä, mikäli katsoo etunsa sitä  vaativan.</p>
    <p>Korkein hallinto-oikeus kumosi hallinto-oikeuden  ja sosiaali- ja terveyslautakunnan päätökset ja  palautti asian lautakunnalle uudelleen  käsiteltäväksi.</p>
    <p>Yksityishenkilön velkajärjestelystä annetun lain  mukainen velkajärjestely on maksukyvyttömän  henkilön ensisijainen järjestelmä hänen  taloudellisen tilanteensa korjaamiseksi.  Asiakirjojen mukaan K:lla ei kuitenkaan ollut  enää mahdollisuutta maksuohjelmansa muuttamiseen.</p>
    <p>Korkein hallinto-oikeus totesi olevansa samaa  mieltä kuin hallinto-oikeus siinä, että  säilyttääkseen muutoin realisoitavan  omaisuutensa velkajärjestelyä hakeva ei voi  sitoutumalla tinkimään elinkustannuksistaan  siirtää velkavastuuta toimeentulotuella  katettavaksi.</p>
    <p>Myös velkajärjestelyn saaneen henkilön oikeus  toimeentulotukeen määräytyy kuitenkin  toimeentulotuesta annetun lain ja asetuksen  säännösten mukaisesti henkilön tai perheen  käytettävissä olevien tulojen ja varojen sekä  toimeentulotukeen oikeuttavien menojen erotuksen  perusteella. Toimeentulotukea koskevissa  säännöksissä ei ole asetettu velkajärjestelyn  saaneen henkilön asuntolainan korkomenoja eri  asemaan kuin muiden henkilöiden. K:lla olisi  asiakirjojen mukaan ollut oikeus saada  toimeentulotukea asuntolainojen korkomenoihin  ilman velkajärjestelyäkin. Huomioon ottaen tämä  sekä se, ettei K:lla asiakirjojen mukaan ollut  enää mahdollisuutta velkajärjestelyn  maksuohjelman muuttamiseen, hänen tarpeellisen  suuruisina huomioon otettaviin asumismenoihinsa  oli tullut sisällyttää myös asunnon  hankkimiseksi tai perusparantamiseksi otetun  lainan korkomenot.</p>
  </dcterms:abstract>
  <p>Laki toimeentulotuesta 6 ja 7 §</p>
  <p>Asetus toimeentulotuesta 1 §</p>
</finlex:document>
