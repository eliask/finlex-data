<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200003161</dcterms:identifier>
  <finlex:ecliIdentifier>ECLI:FI:KHO:2000:T3161</finlex:ecliIdentifier>
  <dcterms:title>01.12.2000/3161</dcterms:title>
  <dcterms:description>
    <p>
      <span>Asianosaisasema</span>
      <span>Asian vireillepano</span>
      <span>Asian vireillepano muussa kuin hakemusasiassa</span>
      <span>Luonnonsuojelu</span>
      <span>Luonnonsuojelulain mukainen pakkokeinoasia</span>
      <span>Haitankärsijä</span>
      <span>Liito-orava</span>
    </p>
  </dcterms:description>
  <finlex:registerNumber>4188/3/98</finlex:registerNumber>
  <dcterms:issued>2000-12-01</dcterms:issued>
  <finlex:fileCopyNumber>3161</finlex:fileCopyNumber>
  <dcterms:abstract>
    <p>Hämeen ympäristökeskus oli päätöksellään A jättänyt tutkimatta RM:n vaatimuksen, että  ympäristökeskus keskeyttää liito-oravan  elinympäristön suojelemiseksi Forssan kaupungin  Linikkalan kylässä sijaitsevan Konikallion  ympäristössä 23.2.1998 aloitetut metsänhakkuut,  koska RM ei ollut esittänyt perusteita eikä  asiasta muutoinkaan ilmennyt, että häntä  voitaisiin pitää sellaisena luonnonsuojelulain 57  §:n 2 momentissa tarkoitettuna haittaa kärsivänä  henkilönä, jolla olisi oikeus vaatia hakkuita  keskeytettäväksi. Ympäristökeskus oli toisella  päätöksellään B jättänyt samoista syistä,  soveltaen luonnonsuojelulain 57 §:n 1 ja 2 momenttia,  tutkimatta RM:n ja VM:n liito-oravan elinympäristön  suojelemiseksi yhdessä esittämät vaatimukset  alueella 19.3.1998 aloitettujen  luonnonsuojelulain vastaisten hakkuiden  keskeyttämiseksi.</p>
    <p>Lääninoikeus oli hylännyt RM:n päätöksestä A  tekemän valituksen samoin kuin RM:n ja VM:n  päätöksestä B tekemän valituksen.</p>
    <p>Perustellessaan ympäristökeskuksen päätöksistä  tehtyjen valitusten hylkäämistä lääninoikeus  oli muun ohella lausunut, että RM:llä ja VM:llä  oli ollut tarkoitus saattaa luonnonsuojelulain  57 §:n 1 momentissa tarkoitettu pakkokeinoasia  vireille alueellisessa ympäristökeskuksessa, kun  he olivat vaatineet metsänhakkuutöiden  keskeyttämistä Forssan kaupungin Linikkalan  kylässä olevalla Konikallion alueella. Heidän  ilmoituksensa mukaan heidän omistamansa tilat  Hevossilta I ja Hevossilta II rajoittuvat  kysymyksessä olevaan Konikallion alueeseen ja he  ovat alueen pisin rajanaapuri. RM:ää ja VM:ää ei  ollut kuitenkaan mainitusta syystä pidettävä  luonnonsuojelulain 57 §:n 2 momentissa  tarkoitettuina haittaa kärsivinä henkilöinä  Konikallion alueen metsänhakkuutöistä  mahdollisesti johtuviin luonnonsuojeluhaittoihin  nähden. Tämän vuoksi ja kun asiassa ei ollut  ilmennyt muutakaan syytä pitää RM:ää ja VM:ää  viimeksi mainitussa lainkohdassa tarkoitettuina  haittaa kärsivinä henkilöinä kysymyksessä olevassa  asiassa, heillä ei ollut oikeutta saattaa  Konikallion alueen metsänhakkutöiden  keskeyttämistä luonnonsuojelulain 57 §:n 1  momentissa tarkoitettuna pakkokeinoasiana  vireille ympäristökeskuksessa.</p>
    <p>Korkein hallinto-oikeus kumosi RM:n valituksesta  ympäristökeskuksen päätöksen A ja RM:n ja VM:n  valituksesta ympäristökeskuksen päätöksen B sekä  lääninoikeuden päätöksen sanottuja ympäristökeskuksen  päätöksiä koskevilta osiltaan. Samalla enemmän  lausunnon antamisen puheena olevista valituksista  todettiin kuitenkin raukeavan, koska kysymyksessä olevaa  metsäaluetta koskevien vuonna 1997 tehtyjen  metsänkäyttöilmoitusten perusteella ei uusia  hakkuita enää voitu metsälain 14 §:n säännökset  huomioon ottaen aloittaa. Perustellessaan  muutoin päätöstään kumota ympäristökeskuksen  päätökset A ja B sekä lääninoikeuden päätöksen  sanottuja ympäristökeskuksen päätöksiä  koskevilta osiltaan korkein hallinto-oikeus  lausui seuraavaa:</p>
    <p>"RM ja myöhemmin RM ja VM ovat vaatineet, että  ympäristökeskus keskeyttää liito-oravan  elinympäristön suojelemisen tarkoituksessa  Konikallion ympäristössä aloitetut  hakkuutoimenpiteet, joita RM ja VM ovat pitäneet  luonnonsuojelulain vastaisina. Asiakirjoista  saadun selvityksen mukaan RM:n ja VM:n tilat  kuuluvat samaan metsävyöhykkeeseen kuin  Konikallion vanha metsä, jossa on tehty  havaintoja luontotyyppien sekä luonnonvaraisen  eläimistön ja kasviston suojelusta annetun  neuvoston direktiivin (92/43/ETY) liitteessä IV  (a) tarkoitettuihin eläimiin kuuluvan  liito-oravan lisääntymis- ja levähdyspaikoista.  Osa hakkuualueeksi ilmoitetusta alueesta  sijaitsee RM:n ja VM:n naapuritilalla ja on  heidän omistamiensa rakennusten ja pihapiirin  läheisyydessä. RM:ää ja VM:ää on näissä  olosuhteissa pidettävä luonnonsuojelulain 57 §:n 2  momentissa tarkoitettuina haittaa kärsivinä  henkilöinä, joilla on oikeus saattaa  luonnonsuojelulain 57 §:n 1 momentissa  tarkoitettu toiminnan kieltämistä koskeva asia  vireille ympäristökeskuksessa luonnon  tuhoutumisen tai luonnonarvojen heikentämisen  estämisen tarkoituksessa. Ympäristökeskuksen ei  siten olisi tullut jättää RM:n ja VM:n vaatimusta  hakkuiden keskeyttämisestä tutkimatta. Koska  ympäristökeskuksella ja lääninoikeudella on ollut  tästä kysymyksestä toinen käsitys, ympäristökeskuksen  päätökset sekä lääninoikeuden päätös sanottuja  ympäristökeskuksen päätöksiä koskevilta osiltaan  on kumottava."</p>
  </dcterms:abstract>
  <p>Luonnonsuojelulaki 57 § 1 ja 2 mom.</p>
  <p>Luontotyyppien sekä luonnonvaraisen eläimistön ja kasviston suojelusta  annetun neuvoston direktiivin (92/43/ETY) liite  IV (a)</p>
  <p>Ks. myös KHO:n ratkaisu 31.3.1999 T 615, joka  koski jätelain 59 §:n 1 momentissa tarkoitetun  haittaa kärsivän henkilön oikeutta panna  vireille saman lain 57 §:n 1 momentissa  tarkoitettu pakkokeinoasia.</p>
</finlex:document>
