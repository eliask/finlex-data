<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200002076</dcterms:identifier>
  <finlex:ecliIdentifier>ECLI:FI:KHO:2000:T2076</finlex:ecliIdentifier>
  <dcterms:title>26.07.2000/2076</dcterms:title>
  <dcterms:description>
    <p>
      <span>Toimeentulotuki</span>
      <span>Toimeentulotukeen oikeuttavat menot</span>
      <span>Ulkomailla asuva lapsi</span>
      <span>Elatusmaksu</span>
      <span>Oleskelukunta</span>
    </p>
  </dcterms:description>
  <finlex:registerNumber>3309/3/99</finlex:registerNumber>
  <dcterms:issued>2000-07-26</dcterms:issued>
  <finlex:fileCopyNumber>2076</finlex:fileCopyNumber>
  <dcterms:abstract>
    <p>Hangon kaupungissa oleskelevat X ja hänen turkkilainen aviopuolisonsa olivat hakeneet toimeentulotukea Hangon perusturvalautakunnalta muun ohella  aviopuolison huollossa olevien, mutta Turkissa asuvien lasten elatukseen 1 000 markkaa kuukaudessa. Aviopuoliso oli aikaisemmin maksanut hänen lapsiaan Turkissa hoitaneelle henkilölle lasten elatusta varten ruoka- ynnä muuta rahaa, mutta heinäkuun 1998 jälkeen hänellä ei ollut ollut tuloja, joista hän olisi voinut suorittaa lastensa elatukseen tarvittavat menot.</p>
    <p>Perusturvalautakunta oli hylännyt hakemuksen ja lääninoikeus lautakunnan päätöksestä tehdyn valituksen.</p>
    <p>Korkein hallinto-oikeus hylkäsi X:n lääninoikeuden päätöksestä tekemän  valituksen. Sosiaalihuoltolain mukaan kunnan on huolehdittava toimeentulotuen antamisesta kunnassa oleskelevalle henkilölle. Toimeentulotuesta annetun lain 1 §:n 1 momentin mukaan toimeentulotuen tarkoituksena on turvata henkilön ja perheen toimeentulo. Mainitun lain 3 §:n 1 momentista ilmenee, mitä perheellä tarkoitetaan. Kysymys ei ollut sellaisista edellä mainituissa säännöksissä  tarkoitetuista X:n ja hänen aviopuolisonsa perheessä yhteistaloudessa asuvista lapsista, joiden elatusta varten Hangon perusturvalautakunnan olisi ollut  myönnettävä toimeentulotukea.</p>
    <p>Elatusapu ei ole toimeentulotukeen oikeuttava meno eivätkä X ja hänen  aviopuolisonsa olleet näin ollen oikeutettuja saamaan hakemaansa  toimeentulotukea myöskään sillä valituksessa esitetyllä perusteella, että kysymys oli aviopuolison maksettavaksi määrätystä elatusavusta eikä Turkissa asuvien lasten elatusta varten haetusta toimeentulotuesta.</p>
  </dcterms:abstract>
  <p>Sosiaalihuoltolaki 13 § 1 mom. 2 kohta</p>
  <p>Laki toimeentulotuesta 1 § 1 mom. ja 3 § 1 mom.</p>
</finlex:document>
