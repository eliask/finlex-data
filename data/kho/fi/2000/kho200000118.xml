<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200000118</dcterms:identifier>
  <finlex:ecliIdentifier>ECLI:FI:KHO:2000:T118</finlex:ecliIdentifier>
  <dcterms:title>25.01.2000/118</dcterms:title>
  <dcterms:description>
    <p>
      <span>Purku</span>
      <span>Toimivalta</span>
      <span>Eroraha</span>
      <span>Työttömyysturvalautakunta</span>
      <span>Siirtäminen</span>
    </p>
  </dcterms:description>
  <finlex:registerNumber>1576/3/99</finlex:registerNumber>
  <dcterms:issued>2000-01-25</dcterms:issued>
  <finlex:fileCopyNumber>118</finlex:fileCopyNumber>
  <dcterms:abstract>
    <p>Koulutus- ja erorahasto oli hylännyt A:n hakemuksen, että hänelle myönnetään eroraha, kun oppilaitoksen johtokunta oli irtisanonut hänet työsuhteisesta  puutarhurin toimesta. Työttömyysturvalautakunta oli hylännyt A:n valituksen koulutus- ja erorahaston päätöksestä. A oli korkeimmassa hallinto-oikeudessa hakenut työttömyysturvalautakunnan päätöksen purkamista ja vaatinut asian  palauttamista koulutus- ja erorahastolle erorahan myöntämistä varten. Korkein hallinto-oikeus ei tutkinut hakemusta.</p>
    <p>Perustelut: Koulutus- ja erorahastosta annetun lain 3d §:ssä (1650/1992) säädettiin päätöksen poistamisesta ja uudelleen käsittelystä. Sen 1 momentissa säädettiin, että jos koulutus- ja erorahaston tai työttömyysturvalautakunnan</p>
    <p>lainvoimainen päätös oli perustunut väärään tai puutteelliseen selvitykseen tai oli ilmeisesti lainvastainen, työttömyysturvalautakunta voi asianosaisen hakemuksesta taikka rahaston esityksestä asianosaista kuultuaan poistaa rahaston tai oman  päätöksensä ja ottaa tai määrätä asian uudelleen käsiteltäväksi. Saman pykälän 2 momentissa säädettiin, että jos oli kysymys evätyn edun myöntämisestä tai myönnetyn edun lisäämisestä, rahasto voi uuden selvityksen perusteella käsitellä asian uudelleen myös työttömyysturvalautakunnan aikaisemman lainvoimaisen päätöksen estämättä. Työttömyysturvalain muuttamisesta annetun 1.4.1999 voimaan tulleen lain (301/1999) 39 §:n 4 momentin mukaan asian käsittelyssä  työttömyysturvalautakunnassa sovellettiin hallintolainkäyttölakia, jollei erikseen toisin säädetty. Koska erorahaa koskevan lainvoimaisen päätöksen poistaminen oli edellä mainituin tavoin säädetty työttömyysturvalautakunnan itsensä tehtäväksi ja ottaen huomioon korkeimmasta hallinto-oikeudesta annetun lain 3 §:n 1 momentin 2 kohta, A:n hakemuksessa tehtyjen vaatimusten tutkiminen ei kuulunut korkeimman hallinto-oikeuden toimivaltaan. Hallintolainkäyttölain 29 ja 68 §:n säännökset huomioon ottaen korkein hallinto-oikeus siirsi A:n kirjoituksen  työttömyysturvalautakunnalle niitä toimenpiteitä varten, joihin  työttömyysturvalautakunta ehkä katsoi olevan aihetta, ja lähetti päätöksensä A:lle tiedoksi hallintolainkäyttölain 29 §:ssä tarkoitettuna ilmoituksena asian  siirtämisestä toimivaltaiselle viranomaiselle.</p>
  </dcterms:abstract>
</finlex:document>
