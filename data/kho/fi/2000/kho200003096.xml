<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200003096</dcterms:identifier>
  <finlex:ecliIdentifier>ECLI:FI:KHO:2000:T3096</finlex:ecliIdentifier>
  <dcterms:title>27.11.2000/3096</dcterms:title>
  <dcterms:description>
    <p>
      <span>Arvonlisävero</span>
      <span>Verovelvollisuus</span>
      <span>Verovelvolliseksi hakeutuminen</span>
      <span>Kiinteistön käyttöoikeuden luovuttaminen</span>
      <span>Majoitustoiminta</span>
      <span>Lomaosaketoiminta</span>
      <span>Kiinteistöosakeyhtiö</span>
    </p>
  </dcterms:description>
  <finlex:registerNumber>1519/2/99</finlex:registerNumber>
  <dcterms:issued>2000-11-27</dcterms:issued>
  <finlex:fileCopyNumber>3096</finlex:fileCopyNumber>
  <dcterms:abstract>
    <p>Kiinteistöosakeyhtiön omistukseen rakennettavien lomahuoneistojen  hallintaan oikeuttavat osakkeet myytiin niin sanottuina viikko-osakkeina siten, että kukin osake oikeutti osakkeenomistajan käyttämään  osakekirjassa yksilöityä huoneistoa siinä mainitun viikon ajan.  Kiinteistöosakeyhtiö peri osakkailtaan vuosittain yhtiökokouksen  määräämän hoitovastikkeen siltä viikolta, jona osakkaalla oli oikeus käyttää huoneistoa. Jos osakas omisti useita osakkeita, hoitovastike perittiin  jokaiselta tällaiselta viikolta. Vastike perittiin riippumatta siitä, käyttikö osakas huoneistoa vai ei. Yhtiöjärjestyksen mukaan hoitovastike laskettiin ensin huoneistokohtaisesti kunkin huoneiston huoneistoalan perusteella ja sen jälkeen osakekohtaisesti siten, että yhdeltä osakkeelta perittiin 1/52 sen huoneiston vastikkeesta, jonka hallintaan osake oikeutti. Hoitovastikkeella katettiin kiinteistön hoidosta, huollosta, lämmöstä, vedestä, jätehuollosta ja muusta asumisesta aiheutuvat menot.</p>
    <p>Kiinteistöosakeyhtiön harjoittamaa lomaosaketoimintaa ei pidetty  luonteeltaan arvonlisäverolain 29 §:n 1 momentin 3 kohdassa  tarkoitettuna hotelli- ja leirintäaluetoiminnassa tai niihin verrattavassa majoitustoiminnassa tapahtuvana huoneiden ja muiden sellaisten tilojen käyttöoikeuden luovuttamisena, josta yhtiö voisi lain yleisten sääntöjen mukaan hakeutua verovelvolliseksi.</p>
    <p/>
  </dcterms:abstract>
  <p>Arvonlisäverolaki 27 § 1 mom.</p>
  <p>Arvonlisäverolaki 29 § 1 mom. 3 kohta</p>
  <p/>
  <p>Ks. myös KHO 27.11.2000 T 3094.</p>
</finlex:document>
