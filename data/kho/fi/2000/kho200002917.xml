<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200002917</dcterms:identifier>
  <finlex:ecliIdentifier>ECLI:FI:KHO:2000:T2917</finlex:ecliIdentifier>
  <dcterms:title>14.11.2000/2917</dcterms:title>
  <dcterms:description>
    <p>
      <span>Tavaramerkki</span>
      <span>Toiminimi</span>
      <span>Sekoitettavuus</span>
      <span>Toiminimidominantti</span>
      <span>Toiminimen siirto</span>
      <span>Aikaprioriteetti</span>
      <span>Puhevalta</span>
      <span>Erottamiskyky</span>
      <span>Vesittäminen</span>
    </p>
  </dcterms:description>
  <finlex:registerNumber>1756/3/98</finlex:registerNumber>
  <dcterms:issued>2000-11-14</dcterms:issued>
  <finlex:fileCopyNumber>2917</finlex:fileCopyNumber>
  <dcterms:abstract>
    <p>Kuviotavaramerkin KIINTEISTÖMAAILMA  rekisteröintiesteeksi esitetty toiminimi PSW  Kiinteistömaailma Oy oli rekisteröity 16.5.1990.  Yhtiö oli 4.3.1993 päivätyllä  sulautumissopimuksella varoineen ja velkoineen  sulautunut yhtiöön PSW Franchising Maailma Oy.  Kaupparekisteriin oli 9.2.1994 tehty merkintä,  jonka mukaan PSW Kiinteistömaailma Oy oli  purkautunut. Toiminimi oli samana päivänä  rekisteröity entisen PSW Franchising Maailma Oy:n  uudeksi toiminimeksi. Edellä selostetut  olosuhteet ja yhtiöiden toimialojen  samankaltaisuus huomioon ottaen toiminimi oli  toiminimilain 13 §:ssä tarkoitetulla tavalla  siirtynyt nykyiselle PSW Kiinteistömaailma Oy:lle  ja yhtiöllä oli puhevalta asiassa. Mainitulla  perusteella toiminimen aikaprioriteetti oli myös  luettava sen alkuperäisestä rekisteröintipäivästä  ja se tuli siten huomioon otettavaksi  rekisteröintiesteenä.</p>
    <p>Hakemuksen kohteena oleva tavaramerkki oli  haettu rekisteröitäväksi kiinteistönvälitykselle  ja asuntovuokraukselle palveluluokassa 36.  Esteeksi esitetyn toiminimen toimiala sekä ennen  fuusiota että sen jälkeen tarkoitti  tavaramerkkilain 6 §:ssä tarkoitetulla tavalla  samoja tai samankaltaisia tavaroita ja palveluja.  Sekoitettavuus tuli siten tälläkin perusteella  harkittavaksi.</p>
    <p>Hakemuksen mukainen kuviotavaramerkki sisälsi  kuvan sekä sanan KIINTEISTÖMAAILMA  erottamislausumalla, jonka mukaan rekisteröinti  ei tuottanut yksinoikeutta sanaan  KIINTEISTÖMAAILMA. Merkkikokonaisuudessa  mainitulla sanalla oli hyvin merkittävä asema,  mitä erottamislausuma ei poistanut. Sanaa  KIINTEISTÖMAAILMA ei voitu pitää kysymyksessä  olevien palvelujen tunnusmerkkinä  erottamiskyvyttömänä tai vesitettynä.  Tavaramerkissä oleva sana KIINTEISTÖMAAILMA oli  identtinen toiminimen PSW Kiinteistömaailma Oy:n  firmadominantin kanssa.</p>
    <p>Näillä perusteilla korkein hallinto-oikeus  katsoi, että hakemuksen mukainen tavaramerkki  oli tavaramerkkilain 14 §:n 1 momentin 6 kohdan  tarkoittamalla tavalla sekoitettavissa  toiminimeen PSW Kiinteistömaailma Oy.  Tavaramerkkiä ei siten voitu rekisteröidä.</p>
  </dcterms:abstract>
</finlex:document>
