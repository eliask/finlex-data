<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200002169</dcterms:identifier>
  <finlex:ecliIdentifier>ECLI:FI:KHO:2000:T2169</finlex:ecliIdentifier>
  <dcterms:title>17.08.2000/2169</dcterms:title>
  <dcterms:description>
    <p>
      <span>Hallintoriita-asia</span>
      <span>Kuntien välinen kustannusriita</span>
      <span>Perusteeton etu</span>
      <span>Asumispalvelut</span>
      <span>Kotikunta</span>
      <span>Kotikunnan muuttumista koskevat rajoitukset</span>
      <span>Hoito ja huolto laitoshoitoa vastaavissa olosuhteissa</span>
    </p>
  </dcterms:description>
  <finlex:registerNumber>1963/3/98</finlex:registerNumber>
  <dcterms:issued>2000-08-17</dcterms:issued>
  <finlex:fileCopyNumber>2169</finlex:fileCopyNumber>
  <dcterms:abstract>
    <p>Lääninoikeus velvoitti P:n kunnan suorittamaan  H:n kaupungille vanhuksen A:n asumispalveluista  ajalta 1.3.-30.6.1996 H:n kaupungin  sosiaalilautakunnan vaatimat kustannukset 4 576  markkaa. Päätöksen perustelujen mukaan A:n  kotikuntalain 2 §:n mukainen kotipaikka oli  aiemmin ollut H:n kaupunki. A. oli 26.2.1991  siirtynyt P:n kuntaan yksityiseen vanhainkotiin.  Kun otettiin huomioon A:n terveydentilasta ja  hänen olosuhteistaan saatu selvitys, A:ta ei  katsottu otetun sanottuun vanhainkotiin  väestökirjalain 10 §:ssä tarkoitetuissa  olosuhteissa. Hänen katsottiin muuttaneen  vanhainkotiin asumistarkoituksessa. A:n  kotikunnan hakemuksessa tarkoitettuna aikana  katsottiin olleen P:n kunta. Koska H:n kaupunki  oli kustantanut A:n asumispalvelut P:n kunnan  puolesta ajalla 1.3.-30.6.1996, P:n kunta oli  saanut perusteetonta etua, jonka se oli  velvollinen korvaamaan H:n kaupungille.</p>
    <p>Korkein hallinto-oikeus katsoi muun ohella H:n  kaupungin sosiaalityöntekijän kotikäynnistä  tekemän selvityksen ja H:n kaupungin lakimiehen  vanhainkodin johtajalle antaman kirjallisen  vastauksen perusteella, että A:n siirtyminen  26.2.1991 H:n kaupungista po. vanhainkotiin oli  johtunut väestökirjalain 10 §:ssä tarkoitetuissa  olosuhteissa tapahtuneesta hoidettavaksi  ottamisesta. A:n kotipaikan ei ollut katsottava  tuolloin muuttuneen. A:n olosuhteissa ei ollut  tapahtunut myöhemminkään sellaisia muutoksia,  että muuton perusteena oleva hoidon ja huollon  tarve olisi poistunut. A:n kotikunnan ei ollut  katsottava muuttuneen myöskään kotikuntalain 2  ja 3 §:n säännökset huomioon ottaen.  Harkittaessa kunnan velvollisuutta korvata  toisen kunnan kustannukset oli myös otettava  huomioon asian laatu. Tässä tapauksessa kysymys  oli asumispalveluista eikä sosiaalihuoltolain  42 §:n mukaisesta laitoshuollosta tai muutoin  luonteeltaan kuntaa velvoittavista palveluista,  joihin niiden saajalla oli subjektiivinen  oikeus. Palveluita ei ollut myöskään annettu  sellaisissa olosuhteissa, että erehdyksen tai  muun sellaisen syyn johdosta  korvausvelvollisuuteen olisi aihetta. Näillä  perusteilla P:n kunnan ei ollut katsottava  saaneen H:n kaupungin kustannuksella sellaista  perusteetonta etua, jonka P:n kunta olisi  velvollinen H:n kaupungille korvaamaan.  Korkein hallinto-oikeus kumosi lääninoikeuden  päätöksen ja hylkäsi H:n kaupungin hakemuksen.</p>
  </dcterms:abstract>
  <p>Väestökirjalaki 9 ja 10 § (141/69)</p>
  <p>Kotikuntalaki 2 ja 3 §</p>
  <p>Sosiaalihuoltolaki 13, 14, 17, 24, 42 ja 51 §</p>
</finlex:document>
