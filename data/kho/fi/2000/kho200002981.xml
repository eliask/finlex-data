<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200002981</dcterms:identifier>
  <finlex:ecliIdentifier>ECLI:FI:KHO:2000:T2981</finlex:ecliIdentifier>
  <dcterms:title>20.11.2000/2981</dcterms:title>
  <dcterms:description>
    <p>
      <span>Työllisyystuki</span>
      <span>Takaisinperintä</span>
      <span>Korko</span>
      <span>Viivästyskorko</span>
    </p>
  </dcterms:description>
  <finlex:registerNumber>1051/3/99</finlex:registerNumber>
  <dcterms:issued>2000-11-20</dcterms:issued>
  <finlex:fileCopyNumber>2981</finlex:fileCopyNumber>
  <dcterms:abstract>
    <p>Työvoima- ja elinkeinokeskus vaati 5.3.1998  lääninoikeudelle jättämässään hakemuksessa  yrittäjän velvoittamista maksamaan takaisin  ajalta 2.9.1996-1.2.1997 saamansa  työllistämistuki viivästyskorkoineen.  Työllisyysasetuksen (130/1993) 50 §:ään  sisältyvää säännöstä koron suorittamisesta ei  ollut lakiin perustumattomana sovellettava.  Korkolakia (633/1982) ei sen 1 §:n 2 momentin 1  kohdan mukaan sovelleta julkisoikeudellisesta  perusteesta johtuvaan velkasuhteeseen. Koska  työllistämistuen takaisinperinnän yhteydessä  maksettavasta viivästyskorosta ei ennen 1.1.1999  ollut säädetty muuallakaan laissa, tuli ennen  sanottua ajankohtaa noudatettavaksi edelleen  korkolakia edeltäneen kauppakaaren 9 luvun 8 §:n  säännökseen perustunut, aikanaan velaksiantoon ja  käytännössä myös julkisoikeudellisten saatavien  osalta sovellettu periaate, että korkoa oli  velvollisuus maksaa velalle kuuden prosentin  mukaan velan erääntymispäivästä lukien tai, jos  erääntymispäivää ei ole määrätty, viiden  prosentin mukaan siitä, kun velkaa on laillisesti  velottu, minä ajankohtana on pidettävä  hallintoriita-asian vireilletuloa  lääninoikeudessa. Tämän mukaisesti korkoa oli  velvollisuus maksaa viiden prosentin mukaan  ajalta 5.3.1998-31.12.1998.</p>
    <p>Työllisyyslakiin on 1.1.1999 voimaan tulleella  lailla (906/1998) lisätty korkoa ja  viivästyskorkoa koskeva uusi 24 a §, jonka mukaan  viivästyneelle määrälle on maksettava korkolain  4 §:n 3 momentissa tarkoitetun korkokannan  mukaista vuotuista viivästyskorkoa  takaisinmaksupäivästä. Koska lääninoikeuden  päätöksessä suoritettavaksi määrätty kuuden  prosentin korko oli tätä alempi, lääninoikeuden  päätöstä ei ollut syytä muuttaa 1.1.1999 lukien  suoritettavan koron osalta. Äänestys 3-2.</p>
    <p>Ks. myös KHO 11.3.1999 T 408.</p>
  </dcterms:abstract>
</finlex:document>
