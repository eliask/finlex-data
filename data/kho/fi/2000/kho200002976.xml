<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200002976</dcterms:identifier>
  <finlex:ecliIdentifier>ECLI:FI:KHO:2000:T2976</finlex:ecliIdentifier>
  <dcterms:title>17.11.2000/2976</dcterms:title>
  <dcterms:description>
    <p>
      <span>Arvonlisävero</span>
      <span>Rakentamispalvelujen oma käyttö</span>
      <span>Tehdyn vähennyksen oikaiseminen</span>
      <span>Yritysjärjestely</span>
      <span>Liiketoimintasiirto</span>
      <span>Verovelvollisuusryhmä</span>
    </p>
  </dcterms:description>
  <finlex:registerNumber>1035/2/99</finlex:registerNumber>
  <dcterms:issued>2000-11-17</dcterms:issued>
  <finlex:fileCopyNumber>2976</finlex:fileCopyNumber>
  <dcterms:abstract>
    <p>A Oy:n tarkoituksena oli siirtää omistamansa  kiinteistö ja kolmen kiinteistöosakeyhtiön  osakkeet elinkeinotulon verottamisesta annetun  lain 52 d §:n mukaisella liiketoimintasiirrolla  A:n kanssa samaan arvonlisäverovelvollisuusryhmään  kuuluvalle B Oy:lle. Kaikki yhtiöt olivat  hakeutuneet verovelvollisiksi kiinteistön  käyttöoikeuden luovuttamisesta arvonlisäverolain  30 §:ssä tarkoitetulla tavalla. Lain 106 §:ssä  tarkoitetun vähennyksen kiinteistökohteiden  uudisrakentamiseen ja perusparantamiseen  liittyneistä rakentamispalveluista oli tehnyt A  omistamansa kiinteistön ja yhden  kiinteistöosakeyhtiön osakkaana tuon yhtiön  omistaman kiinteistön osalta sekä kaksi  kiinteistöosakeyhtiötä omistamiensa  kiinteistöjen osalta.</p>
    <p>Arvonlisäverolain 13 a §:n mukaan  verovelvollisuusryhmään kuuluvia  elinkeinonharjoittajia kohdellaan yhtenä  verovelvollisena. Ryhmän sisällä tapahtuvat  luovutukset eivät yleensä vaikuta hyödykkeen  verokohteluun, ellei hyödykkeen käyttötarkoitus  sen vähennyskelpoisuuden suhteen samalla muutu.  Lain 62 §:n yritysjärjestelyjä koskevaa säännöstä  sovelletaan vain eri verovelvollisten välisiin  hyödykkeiden luovutuksiin. Lain 33 §:n mukaan  kiinteistön uudisrakentamiseen tai  perusparantamiseen liittyneestä  rakentamispalvelusta tehty vähennys palautetaan,  jos kiinteistö myydään tai sen käyttötarkoitus  muuttuu lainkohdassa tarkoitetulla tavalla.  Koska A ja B, jolle kysymyksessä olevat  kiinteistökohteet siirtyivät, kuuluivat samaan  verovelvollisuusryhmään, liiketoimintasiirtoon ei  sovellettu lain 62 §:ää. Kun lisäksi B jatkoi  A:n harjoittamaa noiden kiinteistökohteiden  verollista vuokraustoimintaa, kiinteistöjen  käyttötarkoituskaan ei muuttunut eikä lain 33 §  tullut sen vuoksi sovellettavaksi.  Verovelvollisuusryhmän ei näin ollen ollut  palautettava rakentamispalveluista tehtyjä  vähennyksiä liiketoimintasiirron johdosta.  Ennakkoratkaisu ajaksi 1.2.1999-31.12.2000.</p>
    <p>Arvonlisäverolaki 13 a, 33 ja 62 §</p>
  </dcterms:abstract>
</finlex:document>
