<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200002366</dcterms:identifier>
  <finlex:ecliIdentifier>ECLI:FI:KHO:2000:T2366</finlex:ecliIdentifier>
  <dcterms:title>22.09.2000/2366</dcterms:title>
  <dcterms:description>
    <p>
      <span>Hallintoriita-asia</span>
      <span>Päihdehuolto</span>
      <span>Laitoshoidon kustannusten korvaaminen</span>
    </p>
  </dcterms:description>
  <finlex:registerNumber>860/3/99</finlex:registerNumber>
  <dcterms:issued>2000-09-22</dcterms:issued>
  <finlex:fileCopyNumber>2366</finlex:fileCopyNumber>
  <dcterms:abstract>
    <p>X oli hakenut Helsingin kaupungilta  päihdehuoltolain perusteella korvausta 8 400  markkaa hoidostaan Kalliolan klinikalla vasta  hoidon päättymisen jälkeen. Kysymys oli  julkisoikeudellista maksuvelvollisuutta tai  muuta julkisoikeudellisesta oikeussuhteesta  aiheutuvaa velvollisuutta tai oikeutta  koskevasta riidasta, johon haetaan viranomaisen  ratkaisua muuten kuin muutoksenhakuteitse. Asia  oli tullut käsitellä lääninoikeudessa  hallintoriitana.</p>
    <p>Lääninoikeus oli velvoittanut  sosiaalilautakunnan korvaamaan hakijan vaatimat  hoitokustannukset. Päätöksen perusteluina  lääninoikeus oli muun ohella todennut, että X:n  esittämien todistusten perusteella oli katsottava  selvitetyksi, että hän oli pitkäaikaisen ja  säännöllisen alkoholinkäytön vuoksi sekä muiden  hoitoyritysten epäonnistumisen vuoksi ollut  laitoshoidon tarpeessa. Päihdehuoltolain 7 § ei  takaa hakijalle oikeutta saada päihdehuoltoa  hakemallaan tavalla, mutta palveluja  järjestettäessä on kuitenkin otettava huomioon  hakijan tarve. Lääninoikeus katsoi ottaen  huomioon X:n päihdehuollon tarpeesta saatu  selvitys, hänen elämäntilanteensa ja annetun  hoidon tuloksellisuus, että Helsingin kaupungin  oli korvattava X:lle hänen vaatimansa kuntaosuus  8 400 markkaa.</p>
    <p>Korkein hallinto-oikeus kumosi  sosiaalilautakunnan valituksesta lääninoikeuden  päätöksen ja hylkäsi X:n hakemuksen.</p>
    <p>Asiakirjojen mukaan X:lle oli hänen työpaikkansa  terveydenhuollon avustamana varattu hoitopaikka  Kalliolan klinikalta. X oli ollut kuusi päivää  katkaisuhoidossa Helsingin kaupungin Hangonkadun  kuntoutuskeskuksessa, josta hän oli mennyt  suoraan aiemmin varaamaansa hoitoon Kalliolan  klinikalle.</p>
    <p>Helsingin kaupungin sosiaalityöntekijä oli ollut  yhteydessä Hangonkadun kuntoutuskeskukseen  välittömästi saatuaan tietää X:n hakeutuneen  sinne hoitoon, ja oli pyytänyt, että Hangonkadun  henkilökunta tekisi arvion X:n  laitoskuntoutuksen tarpeesta. X oli kuitenkin  lähtenyt sieltä Kalliolaan ennen kuin  henkilökunta oli ehtinyt aloittaa keskustelut  hänen kanssaan.</p>
    <p>Korkein hallinto-oikeus totesi, että X oli  korvaushakemuksensa yhteydessä esittänyt  lääkärinlausuntoja ja muita selvityksiä  Kalliolan klinikan hoitojaksolta ja sen  jälkeiseltä ajalta, joista ilmeni, että hän oli  pitkäaikaisen ja säännöllisen alkoholinkäytön  vuoksi sekä muiden hoitoyritysten  epäonnistumisten vuoksi ollut laitoshoidon  tarpeessa. Ennen tuota hoitojaksoa X:n  laitoshoidon tarvetta ei kuitenkaan ollut voitu  selvittää kaupungin omien päihdehuollon  palveluiden antajien toimesta, koska X oli  hakeutunut Kalliolaan ennen kuin tarve ehdittiin  selvittää. Asiassa ei myöskään ollut esitetty  selvitystä siitä, etteikö hänen tarvitsemaansa  hoitoa olisi voitu järjestää muullakin tavoin  kuin Kalliolan klinikalla.</p>
    <p>Vaikka päihdehuollon palveluja järjestettäessä on  päihdehuoltolain 7 §:n mukaan otettava huomioon  hakijan tarve, ei säännös kuitenkaan takaa  hakijalle oikeutta saada päihdehuoltoa  nimenomaan hänen haluamallaan tavalla, ellei  hänen avun, tuen tai hoidon tarpeensa sitä  välttämättä edellytä. X oli itse hakeutunut  hoitoon Kalliolan klinikalle ennen kuin hänen  hoidon tarvettaan oli kaupungin päihdehuollon  antajien toimesta ehditty selvittää. X:llä ei  ollut lakiin perustuvaa oikeutta korvauksen  saamiseen kunnalta hänen omasta aloitteestaan  ilman kunnan etukäteen antamaa sosiaali- ja  terveydenhuollon suunnittelusta ja  valtionosuudesta annetun lain 4 §:n 4 momentissa  tarkoitettua maksusitoumusta hankitun hoidon  kustannuksista. Lääninoikeuden olisi näistä  syistä tullut hylätä hakemus.</p>
  </dcterms:abstract>
  <p>Hallintolainkäyttölaki 69 §</p>
  <p>Päihdehuoltolaki 3, 4 ja 7 §</p>
  <p>Laki sosiaali- ja terveydenhuollon  suunnittelusta ja valtionosuudesta 4 §</p>
</finlex:document>
