<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200003218</dcterms:identifier>
  <finlex:ecliIdentifier>ECLI:FI:KHO:2000:69</finlex:ecliIdentifier>
  <dcterms:title>13.12.2000/3218 KHO:2000:69</dcterms:title>
  <dcterms:description>
    <p>
      <span>Perintöverotus</span>
      <span>Maksuunpanematta jättäminen osittain</span>
      <span>Maksuajan pidentäminen</span>
      <span>EU-tuki</span>
    </p>
  </dcterms:description>
  <finlex:registerNumber>2430/2/99</finlex:registerNumber>
  <dcterms:issued>2000-12-13</dcterms:issued>
  <finlex:fileCopyNumber>3218</finlex:fileCopyNumber>
  <dcterms:abstract>
    <p>Vuonna 1933 syntynyt Y oli saanut 24.3.1997  kuolleen puolisonsa jälkeen keskinäisellä  testamentilla maatilan. Laaditun perukirjan  mukaan perintö- ja lahjaverolain 55 ja 56 §:ssä  tarkoitettua huojennusta oli vaadittu sillä  perusteella, että puoliso oli harjoittanut  maataloutta. Y oli verotuksen oikaisulautakunnassa  ja lääninoikeudessa esittänyt, miten tilaa  viljellään ja pidetään kunnossa saatavien  EU-tukien edellyttämällä tavalla. Hänen  puolisonsa vuodelta 1996 antaman maatalouden  veroilmoituksen mukaan tilalta oli saatu  kaikkiaan 7 290 mk tuloa kauranmyynnistä sekä  13 050 mk erilaisia tukia. Edelleen  veroilmoituksesta ilmeni, että kaikki työt oli  teetetty ulkopuolisella henkilöllä, mistä oli  aiheutunut 9 740 mk:n menot. Y oli tehnyt X:n  työvoima- ja elinkeinokeskuksen kanssa  15.5.1997-14.5.2002 väliseksi ajaksi maiseman  hoitoa ja kehittämistä koskevan sopimuksen tilan  koko peltoalasta. Sen perusteella Y sai  maatalouden ympäristötuen perustuen lisäksi  erityistukea. Vuodelta 1997 oli veroilmoituksen  mukaan saatu vain maatalouden tukea 14 842 mk ja  vastaavat palkkausmenot olivat olleet 2 740 mk.</p>
    <p>Edellä mainituissa olosuhteissa Y:n ei katsottu  harjoittavan maataloutta perintö- ja  lahjaverolain 55 §:ssä edellytetyllä tavalla. Y:n  osallistumisella tilan töihin ja peltojen  kunnossapitoon ei ollut asiassa ratkaisevaa  merkitystä, kun tilan omistajan toimesta  varsinaista tuottavaa maataloutta ei tilalla  ollut moneen vuoteen harjoitettu. Myöskään saman  lain 56 §:n mukaista veron maksuaikaa koskevaa  säännöstä ei voitu soveltaa.</p>
    <p>Perintö- ja lahjaverolaki 55 ja 56 §</p>
  </dcterms:abstract>
</finlex:document>
