<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200003033</dcterms:identifier>
  <finlex:ecliIdentifier>ECLI:FI:KHO:2000:T3033</finlex:ecliIdentifier>
  <dcterms:title>24.11.2000/3033</dcterms:title>
  <dcterms:description>
    <p>
      <span>Verovelvollisuus</span>
      <span>Oikea verovelvollinen</span>
      <span>Tulon kohdistaminen</span>
      <span>Verotuksen kiertäminen</span>
      <span>Osakeyhtiö</span>
      <span>Tekijänoikeuspalkkiot</span>
    </p>
  </dcterms:description>
  <finlex:registerNumber>1125/2/99</finlex:registerNumber>
  <dcterms:issued>2000-11-24</dcterms:issued>
  <finlex:fileCopyNumber>3033</finlex:fileCopyNumber>
  <dcterms:abstract>
    <p>Liikeyritysten ja maatalousyritysten talouden ja  verotuksen konsultointia ja koulutusta sekä  sijoitustoimintaa toimialanaan harjoittava  osakeyhtiö oli ilmoittanut verovuoden 1995  tuloinaan sijoitustoiminnan tulojen ja lausunto-  ja konsultointipalkkioiden lisäksi  tekijänoikeuspalkkioita. Korkein hallinto-oikeus myönsi veroasiamiehelle valitusluvan siltä osin  kuin asiassa oli kysymys siitä, oliko yhtiön  tuloon verotuksessa luetut tekijänoikeuspalkkiot  katsottava yhtiön pääosakkaan tuloksi.</p>
    <p>Korkein hallinto-oikeus lausui päätöksessään,  että yhtiölle oli maksettu  tekijänoikeuspalkkioita kustantajan ilmoituksen  mukaan 40 000 markkaa vuonna 1994, 74 254,30  markkaa vuonna 1995, 127 933,30 markkaa vuonna  1996 ja 138 808,20 markkaa vuonna 1997 eli  yhteensä 380 995,80 markkaa vuosina 1994-1997.  Kysymyksessä olevat tekijänoikeuspalkkiot  sisältyivät yhtiön konsultointitoiminnasta  ilmoittamaan tuloon seuraavasti: 40 000 markkaa  verovuoden 1995 yhteensä 342 700 markan  konsultointituloon, 74 254 markkaa verovuoden  1996 yhteensä 700 041 markan konsultointituloon  ja 266 741 markkaa verovuoden 1997 yhteensä  543 828 markan konsultointituloon.</p>
    <p>Tekijänoikeuspalkkiot oli maksettu  jatkuvatäydenteisestä tietoteoksesta, jonka  tekijä ja ajantasaistaja oli yhtiön pääosakas.  Esitettyjen selvitysten mukaan  tekijänoikeuspalkkioiden hankinnassa oli jossain  määrin käytetty avustajia. Toimintaansa varten  yhtiöllä ei ollut toimitiloja eikä ennen  verovuotta 1997 käyttöomaisuutta eikä yhtiötä  ollut markkinoitu.</p>
    <p>Tekijänoikeus on kirjallisen teoksen luojalle  kuuluva oikeus ja perustuu siten tekijän  henkilökohtaiseen osaamiseen ja pätevyyteen.  Yhtiön tuloon luettujen tekijänoikeuspalkkioiden  perusteena olevan teoksen tekijänoikeus kuului  yhtiön pääosakkaalle eikä tekijänoikeuteen  liittyviä taloudellisia oikeuksia ollut  selvitetty siirretyn yhtiölle. Kysymyksessä  olevien tekijänoikeuspalkkioiden hankinnassa  osakeyhtiömuoto ei ollut tarpeen eikä yhtiön  toiminnan harjoittaminen tekijänoikeuspalkkioiden  osalta ollut muutenkaan tapahtunut toiminnan  laajuuden ja julkisuuden osalta sellaisessa  muodossa, että tekijänoikeuspalkkioiden  kohdistamiseen yhtiölle olisi ollut perusteita. Näin ollen yhtiön pääosakas on ollut  tekijänoikeuspalkkioiden oikea tulonsaaja.  Näillä perusteilla korkein hallinto-oikeus  katsoi, että yhtiön pääosakkaan tekijänoikeuteen  perustuvien palkkioiden ilmoittaminen yhtiön  verovuoden 1995 tulona ei vastannut asian  varsinaista luonnetta ja tarkoitusta ja, ottaen  huomioon verotuslain 56 §:n säännöksen, kumosi  lääninoikeuden ja verotuksen oikaisulautakunnan  päätökset ja yhtiön verotuksen  tekijänoikeuspalkkioiden osalta sekä palautti  asian verovirastolle verotuksen uudelleen  toimittamista varten. Verovuosi 1995.</p>
  </dcterms:abstract>
</finlex:document>
