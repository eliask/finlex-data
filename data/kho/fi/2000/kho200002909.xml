<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200002909</dcterms:identifier>
  <finlex:ecliIdentifier>ECLI:FI:KHO:2000:58</finlex:ecliIdentifier>
  <dcterms:title>14.11.2000/2909 KHO:2000:58</dcterms:title>
  <dcterms:description>
    <p>
      <span>Toimeentulotuki</span>
      <span>Opiskelija</span>
      <span>Lukio-opinnot</span>
      <span>Velvollisuus opintolainan hakemiseen</span>
      <span>Käytettävissä olevat tulot</span>
    </p>
  </dcterms:description>
  <finlex:registerNumber>658/3/99</finlex:registerNumber>
  <dcterms:issued>2000-11-14</dcterms:issued>
  <finlex:fileCopyNumber>2909</finlex:fileCopyNumber>
  <dcterms:abstract>
    <p>Perusturvalautakunta oli myöntänyt  täysi-ikäiselle lukiota käyvälle X:lle  toimeentulotukea syyskuulle 1998 sellaisen  laskelman mukaisesti, jossa hänen tuloinaan oli  otettu huomioon 380 markan opintorahan lisäksi  opintolainan kuukausierä 1 300 markkaa, vaikka  hän ei ollut hakenut opintolainan valtion  takausta eikä opintolainaa.</p>
    <p>Lääninoikeus muutti perusturvalautakunnan  päätöstä niin, että X:lle myönnettiin syyskuulle  lisää toimeentulotukea 1 300 markkaa. Hänen  tuloihinsa ei syyskuun 1998 toimeentulotuesta  päätettäessä ollut tullut lukea opintolainan  kuukausierää vastaavaa 1 300 markan määrää.</p>
    <p>Lääninoikeus totesi, että toimeentulotuesta  annetun lain 2 §:n 1 momentin mukaan jokaisella  on oikeus saada toimeentulotukea, jos hän on  tuen tarpeessa eikä voi saada toimeentuloa  ansiotyöllään, yrittäjätoiminnallaan,  toimeentuloa turvaavien muiden etuuksien avulla,  muista tuloistaan tai varoistaan, häneen nähden  elatusvelvollisen henkilön huolenpidolla tai  muulla tavalla.</p>
    <p>Edellä mainitussa säännöksessä tarkoitettuihin  etuuksiin kuuluu muun muassa opintotuki. Se  koostuu opintorahasta, asumislisästä ja  opintolainan valtiontakauksesta. Niin ollen myös  valtion takaaman lainan muodossa suoritettava  tuki on yleensä ensisijainen toimeentulotukeen  nähden. Lääninoikeus kuitenkin katsoi opiskelijan  olosuhteista kulloinkin riippuvan, voidaanko  hänen edellyttää hankkivan osan toimeentulostaan  opintolainan avulla.</p>
    <p>Kesällä 1998 18 vuotta täyttänyt X kävi lukiota.  Hän asui vanhempiensa luona. Poikkeuksellisen  suuren elatusvelvollisuuden (kahdeksan alaikäistä  lasta) ja työttömyyden vuoksi X:n vanhempien  mahdollisuudet osallistua hänen koulutuksestaan  johtuviin kustannuksiin olivat vähäiset.  Lukio-opinnot eivät anna mitään ammattipätevyyttä.  Kun otettiin huomioon X:n ikä, opiskelun luonne  ja muut olosuhteet, lääninoikeus katsoi, että  hänellä oli ollut päteviä syitä olla ottamatta  opintolainaa.</p>
    <p>Korkein hallinto-oikeus hylkäsi  perusturvalautakunnan valituksen. Kun otettiin  huomioon esitetyt vaatimukset, saatu selvitys,  lääninoikeuden ratkaisu ja sen perustelut sekä  lisäksi se, että X:n opintorahan määrän ollessa  vain 380 markkaa hän olisi joutunut turvaamaan  toimeentulonsa pääosin lainan avulla,  lääninoikeuden päätöksen lopputuloksen  muuttamiseen ei ollut syytä.</p>
    <p>Laki toimeentulotuesta 2 ja 11 §</p>
  </dcterms:abstract>
</finlex:document>
