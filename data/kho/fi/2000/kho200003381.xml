<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200003381</dcterms:identifier>
  <finlex:ecliIdentifier>ECLI:FI:KHO:2000:T3381</finlex:ecliIdentifier>
  <dcterms:title>29.12.2000/3381</dcterms:title>
  <dcterms:description>
    <p>
      <span>Autovero</span>
      <span>Kanta-ajoneuvon tarkastus</span>
      <span>Muutoskatsastus</span>
      <span>Jälkiveron edellytykset</span>
    </p>
  </dcterms:description>
  <finlex:registerNumber>1101/2/00</finlex:registerNumber>
  <dcterms:issued>2000-12-29</dcterms:issued>
  <finlex:fileCopyNumber>3381</finlex:fileCopyNumber>
  <dcterms:abstract>
    <p>Henkilö A oli ostanut auton 16.1.1997 ja suorituttanut sille niin sanotun kanta-ajoneuvon tarkastuksen 17.2.1997 katsastusasemalla. Tämän jälkeen A oli vaihtanut autoon korikehikon ja eräitä muita osia. Katsastusasemalla 21.2.1997 suoritetussa muutoskatsastuksessa muutokset oli hyväksytty sekä tarkastuspöytäkirjaan ja ajoneuvorekisteriin merkitty vaihdettujen osien määräksi 47 prosenttia. Muutokset eivät sen vuoksi olleet aiheuttaneet verotustoimenpiteitä. Auton seuraavan omistajan 3.3.1998 suorituttamassa vuosikatsastuksessa oli  todettu, että autoon oli muutoskatsastuksessa vaihdetuiksi merkittyjen osien lisäksi ennen muutoskatsastusta vaihdettu niin paljon muitakin osia, että vaihdettujen osien määrä ylitti 50 prosenttia. Ajoneuvohallintokeskus toimitti 19.10.1998 tekemällään päätöksellä jälkiverotuksin autoverolain 3 §:n nojalla auton  verotuksen uudelleen ja määräsi autoveron ja sille lasketun arvonlisäveron A:n maksettavaksi. Muutoskatsastuksen yhteydessä tapahtunut verottamatta jääminen ei kuitenkaan ollut johtunut siitä, että A olisi antanut asiassa puutteellisia,  erehdyttäviä tai vääriä asiakirjoja tai tietoja, vaan siitä, että kanta-ajoneuvon  tarkastuksessa ja muutoskatsastuksessa ei ollut havaittu kaikkia kanta-ajoneuvon osien vaihtoja. Koska verotustoimenpiteisiin ryhtymisen edellytykset oli  muutoskatsastuksen yhteydessä tutkittu tai olisi pitänyt tutkia eikä verottamatta jääminen ollut johtunut A:sta, asiassa ei ollut jälkiverotuksen edellytyksiä. Tämän vuoksi ja kun myöskään edellytyksiä autoverolain 56 §:ssä tarkoitetulle  veronsaajan hyväksi suoritettavalle veronoikaisulle ei olisi ollut, toimitettu  jälkiverotus kumottiin.</p>
    <p>Autoverolaki 3, 56 ja 57§</p>
  </dcterms:abstract>
</finlex:document>
