<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200001989</dcterms:identifier>
  <finlex:ecliIdentifier>ECLI:FI:KHO:2000:T1989</finlex:ecliIdentifier>
  <dcterms:title>03.07.2000/1989</dcterms:title>
  <dcterms:description>
    <p>
      <span>Yhtymä</span>
      <span>Elinkeinoyhtymä</span>
      <span>Kommandiittiyhtiö</span>
      <span>Tulon jakaminen</span>
      <span>Yhtiösopimuksen muuttaminen</span>
    </p>
  </dcterms:description>
  <finlex:registerNumber>1208/2/99</finlex:registerNumber>
  <dcterms:issued>2000-07-03</dcterms:issued>
  <finlex:fileCopyNumber>1989</finlex:fileCopyNumber>
  <dcterms:abstract>
    <p>Kommandiittiyhtiön yhtiösopimusta oli tilikauden 1.4.1993-31.3.1994 aikana, 28.2.1994, muutettu siten, että yhtiön vastuunalainen yhtiömies oli siirtynyt  äänettömäksi yhtiömieheksi. Samalla yhtiön äänettömät yhtiömiehet, jotka olivat entisen vastuunalaisen yhtiömiehen poikia, olivat siirtyneet yhtiön uusiksi vastuunalaisiksi yhtiömiehiksi. Uuden yhtiösopimuksen mukaan yhtiön liiketoiminnan tuottama voitto käytetään siten, että äänettömälle yhtiömiehelle suoritetaan ensin hänen yhtiöön sijoittamalleen pääomalle 15 %:n vuotuinen korko. Vastuunalaiset yhtiömiehet jakavat loppuosan voitosta. Yhtiömiehet olivat verovuoden päättymisen jälkeen esittäneet lisäselvitystä siitä, että tarkoitus alusta alkaen oli ollut, että yhtiön verovuoden 1994 tulo jaetaan äänettömän yhtiömiehen korkoa vastaavan osuuden erottamisen jälkeen kokonaan uusien vastuunalaisten yhtiömiesten kesken. Verotuksessa kommandiittiyhtiön tulos yhtiömiesten kesken jaettiin siten, että isää käsiteltiin vastuunalaisena yhtiömiehenä 11 kuukauden ajan ja äänettömänä yhtiömiehenä yhden kuukauden ajan sekä poikia käsiteltiin  vastaavasti äänettöminä yhtiömiehinä 11 kuukauden ajan ja vastuunalaisina  yhtiömiehinä yhden kuukauden ajan. Korkein hallinto-oikeus katsoi, huomioon ottaen yhtiösopimuksen muutoksen tarkoitus ja tosiasiallinen yhtiösopimuksen mukainen voitonjako yhtiömiesten kesken, että yhtiön tulos tuloverotuksessa oli jaettava koko tilikaudelta yhtiömiesten ilmoittamalla tavalla äänettömän  yhtiömiehen korkoa vastaavan osuuden erottamisen jälkeen uusien vastuunalaisten yhtiömiesten kesken. Verovuosi 1994.</p>
  </dcterms:abstract>
  <p>Tuloverolaki 16 § 1 mom.</p>
  <p>Laki avoimesta yhtiöstä ja kommandiittiyhtiöstä 2 luku 1 ja 9 §</p>
</finlex:document>
