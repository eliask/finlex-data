<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200000067</dcterms:identifier>
  <finlex:ecliIdentifier>ECLI:FI:KHO:2000:T67</finlex:ecliIdentifier>
  <dcterms:title>17.01.2000/67</dcterms:title>
  <dcterms:description>
    <p>
      <span>Arvonlisävero</span>
      <span>Poikkeukset myynnin verollisuudesta</span>
      <span>Rahoituspalvelu</span>
      <span>Sijoitusrahastotoiminta</span>
      <span>Rahasto-osuuksien myynti</span>
      <span>Merkintätoimeksiantojen välitys</span>
    </p>
  </dcterms:description>
  <finlex:registerNumber>2255/2/99</finlex:registerNumber>
  <dcterms:issued>2000-01-17</dcterms:issued>
  <finlex:fileCopyNumber>67</finlex:fileCopyNumber>
  <dcterms:abstract>
    <p>Vähittäispankkitoimintaa harjoittava osuuspankki aikoi tehdä  yhteistyösopimuksen sijoitusrahastotoimintaa harjoittavan rahastoyhtiön sekä rahastoyhtiön hallinnoimien sijoitusrahastojen  omaisuudenhoitopalveluja sekä hallinto- ja neuvontapalveluja hoitavan, rahastoyhtiön kanssa samaan konserniin kuuluvan omaisuudenhoitoyhtiön kanssa rahastoyhtiön hallinnoimien sijoitusrahastojen rahasto-osuuksien myynnistä ja markkinoinnista. Pankki vastasi yhteistyösopimuksen  mukaisesta toiminnastaan yksin ja se sai käyttöönsä maksutta rahastoyhtiön laatimaa aineistoa. Kun asiakas päätti hankkia rahastoyhtiön hallinnoiman sijoitusrahaston rahasto-osuuden, pankin työntekijä täytti asiakkaan kanssa rahastoyhtiön merkintätoimeksiantolomakkeen. Tämän jälkeen pankki toimitti merkintälomakkeen rahastoyhtiölle. Asiakas maksoi tekemänsä merkinnän tilisiirtolomakkeella rahastoyhtiön tilille. Rahastoyhtiö hyväksyi asiakkaan merkinnän, kun se sai tiedon merkinnästä ja asiakkaan varat olivat rahastoyhtiön asiakasvaraintilillä. Pankki toimi rahasto-osuuksien merkintätoimeksiantoja vastaanottaessaan asiakkaansa nimissä ja lukuun. Pankki sai palkkioksi merkintöjen vastaanottamisesta asiakkaalta perityn merkintäpalkkion sekä osuuden rahastoyhtiön saamasta hallintopalkkiosta.</p>
    <p>Kun rahastoyhtiö luovutti pankin kanssa tekemänsä yhteistyösopimuksen perusteella rahastoyhtiön tehtäviin kuuluvan rahastoyhtiön hallinnoimien sijoitusrahastojen rahasto-osuuksien merkintöjen vastaanottamisen pankin tehtäväksi, pankin suorittamat rahasto-osuuksien merkintään liittyvät  palvelut olivat osa arvonlisäverolain 42 §:ssä tarkoitettuna verottomana rahoituspalveluna pidettävää sijoitusrahastotoimintaa, koska ne olivat luonteeltaan erillisiä sekä erityisiä ja olennaisia verottoman  sijoitusrahastotoiminnan kannalta. Tämän vuoksi pankin ei ollut  suoritettava arvonlisäveroa rahastoyhtiön ja omaisuudenhoitoyhtiön kanssa tekemänsä yhteistyösopimuksen perusteella rahasto-osuuksien merkintöjen vastaanottamisesta saamistaan palkkioista. Ennakkoratkaisu ajaksi 21.6.1999-31.12.2000.</p>
  </dcterms:abstract>
  <p>Arvonlisäverolaki 41 ja 42 §</p>
  <p>Sijoitusrahastolaki (48/1999)</p>
  <p>Euroopan yhteisöjen neuvoston kuudes arvonlisäverodirektiivi (77/388/ETY) 13 artikla B kohta d alakohta 5 ja 6 alakohta</p>
  <p>Samoin verotonta rahoituspalvelua oli yhtiön toiminta, joka välitti sijoitusrahastojen rahasto-osuuksia Internetissä rahastoja hallinnoivien rahastoyhtiöiden ja asiakkaidensa kanssa tekemien sopimusten perusteella. KHO 26.4.2001 T 953.</p>
</finlex:document>
