<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200002773</dcterms:identifier>
  <finlex:ecliIdentifier>ECLI:FI:KHO:2000:T2773</finlex:ecliIdentifier>
  <dcterms:title>02.11.2000/2773</dcterms:title>
  <dcterms:description>
    <p>
      <span>Vammaispalvelu</span>
      <span>Taloudellinen tukitoimi</span>
      <span>Auton lisävarusteet</span>
      <span>Auton muutostyöt</span>
    </p>
  </dcterms:description>
  <finlex:registerNumber>1818/3/99</finlex:registerNumber>
  <dcterms:issued>2000-11-02</dcterms:issued>
  <finlex:fileCopyNumber>2773</finlex:fileCopyNumber>
  <dcterms:abstract>
    <p>Viranhaltija oli hylännyt hakemuksen saada vammaispalvelulain nojalla korvaus uuteen autoon asennettavista apuvälineistä aiheutuvista kustannuksista kustannusarvion mukaan yhteensä 23 136 markkaa (automaattivaihteisto  12 900 markkaa, käsihallintalaite 4 600 markkaa, vakionopeudensäädin  2 857 markkaa, lohkolämmitin ja sisäpistoke 1 429 markkaa, lämmitettävä tuulilasi 1 000 markkaa ja kattokahva kuljettajalle 350 markkaa). Hakija oli hankkinut henkilöauton, jonka hankintahinta 23 136 markan hintaisine lisälaitteineen oli ollut 168 700 markkaa. Hän oli saanut entisestä autostaan hyvitystä 106 000 markkaa. Lisäksi hänelle oli myönnetty autoveron  palautusta automaattivaihteisto huomioon ottaen 29 600 markkaa.  Viranhaltija oli todennut hakijan tarvitsevan vammansa takia hakemansa apuvälineet. Koska todellisia kustannuksia ei kuitenkaan ollut syntynyt vaihtoauton hinta ja autoveron palautus huomioon ottaen, apuvälineen kustannuksia ei korvattu. Hyväksyttäväksi auton vakiomallin hinnaksi hakijan vamman laatu ja olosuhteet huomioon ottaen oli katsottu 108 800 markkaa hakijan esittämän 168 700 markan asemesta. Sosiaalilautakunta pysytti viranhaltijan päätöksen, koska apuvälineet hankittiin  samanaikaisesti uuden auton kanssa eikä tällöin jäänyt todellisia  kustannuksia korvattavaksi. Lääninoikeus hylkäsi valituksen.</p>
    <p>Korkein hallinto-oikeus kumosi lautakunnan ja lääninoikeuden päätökset ja palautti asian lautakunnalle uudelleen käsiteltäväksi. Päätöksen  perusteluissa todettiin, että hakija ei ollut pyytänyt korvausta autonsa hankintahintaan. Kysymyksessä olevia muutostöitä lisälaitteineen ei voitu pitää siten auton hankintahintaan kuuluvina, että niihin ei voitaisi erikseen myöntää haettua korvausta. Hakemuksessa esitetyt muutostyöt oli vammaispalvelulain 9 §:n 1 momentin ja vastaavan asetuksen 17 §:n mukaan korvattava muutostöistä aiheutuvien todellisten kustannusten mukaisina eikä niitä näissä oloissa voitu kytkeä auton hankintahinnan kohtuullisuuden arviointiin. Mainitun lain 4 §:n perusteella muutostöihin liittyvien lisälaitteiden hankintahinnasta oli kuitenkin vähennettävä niihin, automaattivaihteistoon, autoverolain 51 §:n perusteella kohdistunut autoveron palautuksen osuus 7 200 markkaa. Muutostöiden aiheuttamien kustannusten arvioinnissa voitiin ottaa huomioon hakijan mahdollisuus hankkia hänen vammansa ja sairautensa edellyttämän tarpeen täyttävä sellainen auto, jonka välttämättömät lisälaitteet ja muutostyöt muodostuvat hinnaltaan kohtuullisiksi.</p>
  </dcterms:abstract>
  <p>Laki vammaisuuden perusteella järjestettävistä palveluista ja tukitoimista</p>
  <p>4 § ja 9 § 1 mom.</p>
  <p>Asetus vammaisuuden perusteella järjestettävistä palveluista ja tukitoimista</p>
  <p>17 § 2 mom.</p>
  <p>Autoverolaki 51 §</p>
</finlex:document>
