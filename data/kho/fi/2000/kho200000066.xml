<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200000066</dcterms:identifier>
  <finlex:ecliIdentifier>ECLI:FI:KHO:2000:T66</finlex:ecliIdentifier>
  <dcterms:title>17.01.2000/66</dcterms:title>
  <dcterms:description>
    <p>
      <span>Arvonlisävero</span>
      <span>Ostajan verovelvollisuus</span>
      <span>Rahoituspalvelu</span>
      <span>Sijoitusrahastotoiminta</span>
      <span>Salkunhoitopalvelu</span>
      <span>Alihallinnointipalvelu</span>
    </p>
  </dcterms:description>
  <finlex:registerNumber>621/2/99</finlex:registerNumber>
  <dcterms:issued>2000-01-17</dcterms:issued>
  <finlex:fileCopyNumber>66</finlex:fileCopyNumber>
  <dcterms:abstract>
    <p>Yhtiö A Oy harjoitti omaisuudenhoitopalvelujen myyntiä. Samaan  konserniin ja verovelvollisuusryhmään kuuluva yhtiö B Oy oli  sijoitusrahastolaissa tarkoitettu rahastoyhtiö, joka hallinnoi muun muassa kahta kansainvälistä sijoitusrahastoa. Rahastojen sääntöjen mukaan  rahastoyhtiö voi harjoittaessaan sijoitusrahastotoimintaa käyttää A Oy:n omaisuudenhoitopalveluja sekä hallinnointi- ja neuvontapalveluja.  Rahastojen sääntöjen mukaan niiden ulkomaisten arvopaperisalkkujen omaisuudenhoitajina toimivat englantilaiset sijoituspalvelu- ja  omaisuudenhoitoyhtiöt, jotka olivat Englannissa sijoituspalveluyrityksiä valvovan järjestön jäseniä. Järjestön jäsenyys oli edellytyksenä laillisen sijoitustoiminnan harjoittamiselle Englannissa. Englantilaisilla  sijoituspalvelu- ja omaisuudenhoitoyhtiöillä ei ollut Suomessa kiinteää toimipaikkaa eivätkä ne olleet Suomessa verovelvollisia.</p>
    <p>A Oy oli tehnyt sijoitusrahastojen varojen sijoittamisesta ja hallinnoinnista toimeksiantosopimukset englantilaisten sijoituspalvelu- ja omaisuudenhoitoyhtiöiden kanssa. Tehtäviin kuului muun ohella salkkujen itsenäinen hallinnointi sekä varojen sijoittaminen ja realisointi.  Englantilaiset sijoituspalvelu- ja omaisuudenhoitoyhtiöt veloittivat  palveluistaan A Oy:tä. A Oy veloitti palkkiot edelleen varsinaiselta  rahastoyhtiöltä eli B Oy:ltä, joka puolestaan veloitti palkkiot rahastojen varoista. Rahastoyhtiö ja alihallinnointiyhtiöt eivät itse hoitaneet  osakekauppoja arvopaperipörsseissä, vaan antoivat toimeksiannon  arvopaperinvälitystä harjoittaville yhtiöille, jotka myivät ja ostivat  arvopapereita hallintoyhtiöiden määräysten mukaisesti ja näiden lukuun.</p>
    <p>Sijoitusrahaston hallinnointi on arvonlisäverolain 42 §:ssä tarkoitettua verotonta rahoituspalvelua. Kun rahastoyhtiö luovutti sijoitusrahaston sääntöihin otettujen määräysten mukaisesti rahastoyhtiön tehtäviin  kuuluvan rahaston varojen sijoittamisen ja hallinnoinnin alihallinnoijan tehtäväksi, nämä alihallinnoijan suorittamat palvelut olivat osa verottomana rahoituspalveluna pidettävää sijoitusrahastotoimintaa, koska ne olivat luonteeltaan erillisiä sekä erityisiä ja olennaisia verottoman  sijoitusrahastotoiminnan kannalta. Koska A Oy:n englantilaisilta  sijoituspalvelu- ja omaisuudenhoitoyhtiöiltä ostamat sijoitusrahastojen alihallinnointipalvelut olivat arvonlisäverolain 42 §:ssä tarkoitettuja  verottomia rahoituspalveluja, A Oy:n ei ollut ostajana suoritettava niistä arvonlisäveroa käännettyä verovelvollisuutta koskevan lain 9 §:n nojalla. Ennakkoratkaisu ajaksi 25.1.1999-31.12.2000.</p>
  </dcterms:abstract>
  <p>Arvonlisäverolaki 9 § 1 mom., 41 ja 42 §</p>
  <p>Sijoitusrahastolaki (48/1999)</p>
  <p>Euroopan yhteisöjen neuvoston kuudes arvonlisäverodirektiivi  (77/388/ETY) 13 artikla B kohta d alakohta 6 alakohta</p>
</finlex:document>
