<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200003094</dcterms:identifier>
  <finlex:ecliIdentifier>ECLI:FI:KHO:2000:62</finlex:ecliIdentifier>
  <dcterms:title>27.11.2000/3094 KHO:2000:62</dcterms:title>
  <dcterms:description>
    <p>
      <span>Arvonlisävero</span>
      <span>Verovelvollisuus</span>
      <span>Kiinteistön käyttöoikeuden luovuttaminen</span>
      <span>Majoitustoiminta</span>
      <span>Mökin vuokraus</span>
      <span>Mökin omistaja</span>
      <span>Kiinteistöosakeyhtiö</span>
    </p>
  </dcterms:description>
  <finlex:registerNumber>945/2/99</finlex:registerNumber>
  <dcterms:issued>2000-11-27</dcterms:issued>
  <finlex:fileCopyNumber>3094</finlex:fileCopyNumber>
  <dcterms:abstract>
    <p>Kiinteistöosakeyhtiö omisti hiihtokeskuksessa sijaitsevan lomamökin, jonka rakennusala oli 115 m<y>2</y> ja jossa oli 12 vuodepaikkaa. Yhtiö vuokrasi mökkiä paitsi kolmelle osakkaalleen myös ulkopuolisille. Vuokraus ulkopuolisille tapahtui yhtiön ja paikallisen matkailuyrityksen toimesta. Mökkiä oli mahdollista vuokrata kaikkina vuodenaikoina ja vuokra-aika oli yleensä viikko. Yhtiön kolme osakasta käyttivät mökkiä vuokraa vastaan yhteensä 3-5 viikkoa vuodessa viikkovuokran ollessa 2 500 - 3 000 markkaa. Ulkopuolisilta perittiin vuokraa 2 550 - 5 500 markkaa viikolta kaudesta riippuen. Yhtiön liikevaihto oli tilikaudella 1.1.-31.12.1997 alle 50 000 markkaa. Vuoden 1999 varaustilanne osoitti liikevaihdon nousevan yli 50 000 markan. Yhtiön edellä kuvatuissa olosuhteissa harjoittama mökin vuokraustoiminta ei ollut luonteeltaan arvonlisäverolain 29 §:n 1 momentin 3 kohdassa tarkoitettua verollista majoitustoimintaa vaan lain 27 §:n 1 momentissa tarkoitettua kiinteistöön kohdistuvan käyttöoikeuden verotonta luovuttamista. Yhtiötä ei näin ollen voitu merkitä majoitustoiminnan harjoittajana verovelvolliseksi. Äänestys 6-2.</p>
  </dcterms:abstract>
  <p>Arvonlisäverolaki 27 § 1 mom.</p>
  <p>Arvonlisäverolaki 29 § 1 mom. 3 kohta</p>
  <p>Ks. myös KHO 27.11.2000 T 3096.</p>
</finlex:document>
