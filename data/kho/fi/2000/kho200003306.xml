<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200003306</dcterms:identifier>
  <finlex:ecliIdentifier>ECLI:FI:KHO:2000:73</finlex:ecliIdentifier>
  <dcterms:title>22.12.2000/3306 KHO:2000:73</dcterms:title>
  <dcterms:description>
    <p>
      <span>Arvonlisävero</span>
      <span>Vähennettävä vero</span>
      <span>Yleinen vähennysoikeus</span>
      <span>Vähennysoikeuden rajoitukset</span>
      <span>Edustuskulut</span>
    </p>
  </dcterms:description>
  <finlex:registerNumber>1913/2/99</finlex:registerNumber>
  <dcterms:issued>2000-12-22</dcterms:issued>
  <finlex:fileCopyNumber>3306</finlex:fileCopyNumber>
  <dcterms:abstract>
    <p>Yhtiö harjoitti varaosien ja työkalujen tukku- ja vähittäiskauppaa. Yhtiön tukkukauppa perustui kiinteään yhteistyösuhteeseen jälleenmyyjien kanssa. Yhtiö oli luonut koko Suomen kattavat vähittäiskauppaketjut. Lisäksi yhtiöllä oli erityiskohderyhmänä halpahallit. Yhtiö järjesti jälleenmyyjilleen niin sanottuja ostopäiviä, joilla se tarjosi jälleenmyyjilleen ja omalle  henkilökunnalleen kahvia ja välipalan sekä ateriat päiväsaikaan sekä maksoi jälleenmyyjien yöpymiskustannukset ja bussi- ja muut kuljetukset. Yhtiön kenttämyyjien käydessä asiakkaiden luona myyntineuvotteluja niiden yhteydessä asiakkaille tarjottiin kahvit ja ruoat. Yhtiö maksoi myös ulkomaisten päämiestensä ja asiakkaidensa vierailuista yhtiön toimipaikalle aiheutuneet matka- ja yöpymiskulut.</p>
    <p>Ostopäivillä kaupanteon, tuote-esittelyjen ja koulutuksen yhteydessä  jälleenmyyjille ja omalle henkilökunnalle järjestetty kahvi- ja  välipalatarjoilu sekä tavanomainen ruokatarjoilu päiväsaikaan sekä  kenttämyyjien asiakaskäynneillä myyntineuvottelujen yhteydessä järjestetty kahvitarjoilu sekä tavanomainen ruokatarjoilu ravintolassa olivat yhtiölle vähennyskelpoisia arvonlisäverolain 102 §:ssä tarkoitettuina yhtiön  verollista liiketoimintaa varten tapahtuneina hankintoina. Sitä vastoin ostopäivien yhteydessä maksetut jälleenmyyjien matka- ja yöpymiskulut sekä ulkomaisten päämiesten ja asiakkaiden vierailuista yhtiön  toimipaikalla maksetut matka- ja yöpymiskulut olivat yhtiölle  arvonlisäverolain 114 §:n 1 momentin 3 kohdassa tarkoitettuina  edustuskuluina tai verolliseen liiketoimintaan kuulumattomina menoina vähennyskelvottomia. Ennakkoratkaisu ajaksi 1.9.1997-31.12.1998.</p>
  </dcterms:abstract>
  <p>Arvonlisäverolaki 102 § 1 mom. 1 kohta ja 2 mom.</p>
  <p>Arvonlisäverolaki 114 § 1 mom. 3 kohta</p>
</finlex:document>
