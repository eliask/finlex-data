<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200003411</dcterms:identifier>
  <finlex:ecliIdentifier>ECLI:FI:KHO:2000:T3411</finlex:ecliIdentifier>
  <dcterms:title>29.12.2000/3411</dcterms:title>
  <dcterms:description>
    <p>
      <span>Tavaramerkki</span>
      <span>Kuvio</span>
      <span>Erottamislausuma</span>
      <span>Erottamiskyky</span>
      <span>Vakiintumisnäyttö</span>
      <span>Vakiintumisen ajankohta</span>
      <span>Epätietoisuus suojan laajuudesta</span>
    </p>
  </dcterms:description>
  <finlex:registerNumber>2459/3/98</finlex:registerNumber>
  <dcterms:issued>2000-12-29</dcterms:issued>
  <finlex:fileCopyNumber>3411</finlex:fileCopyNumber>
  <dcterms:abstract>
    <p>Korkein hallinto-oikeus kumosi patentti- ja rekisterihallituksen ja  valituslautakunnan päätökset hyväksyä Posti- ja telelaitoksen, sittemmin Sonera Oy:n, hakemus TELE-kuviotavaramerkin rekisteröimiseksi ilman  erottamislausumaa TELE-sanan osalta, ja palautti asian patentti- ja  rekisterihallitukselle uudelleen käsiteltäväksi. Rekisteröitäväksi haettuun  tavaramerkkiin sisältyvä sana TELE ei alalla käytettävänä yleiskäsitteenä ollut tavaramerkkilain 13 §:ssä edellytetyllä tavalla omiaan erottamaan hakemuksessa tarkoitettuja tavaroita ja palveluja muiden vastaavista. Kuvioon yhdistettynä se kuitenkin muodosti erottamiskykyisen ja siten rekisteröitävän kokonaisuuden.</p>
    <p>Tavaramerkkikokonaisuus oli vuonna 1996 tapahtunutta merkin mainostamista koskevan selvityksen mukaan tullut yleisesti tunnetuksi haltijan tavaroiden ja palvelujen erityisenä merkkinä. Selvitys ei kuitenkaan osoittanut, että  tavaramerkkikokonaisuus olisi ollut tavaramerkkilain 2 §:ssä edellytetyllä tavalla vakiintunut silloin, kun hakemus jätettiin 9.6.1993. Hakemuksen tekoaikaa  lähemmäksi ajoittuva vakiintumisnäyttö koski sanamerkkiä TELE, joka ei edellä mainitun luonteensa vuoksi voinut tulla yksinään erottamiskykyiseksi  kysymyksessä olevalla alalla vakiinnuttamallakaan.</p>
    <p/>
    <p>TELE-sanan selvästi puuttuvan erottamiskyvyn perusteella olisi ollut mahdollista katsoa, ettei sen ja kuvion yhdistelmästä muodostuvan merkin rekisteröinti voisi aiheuttaa epätietoisuutta yksinoikeuden laajuudesta, vaan että TELE-sana olisi ilman erottamislausumaakin tavaramerkkilain 15 §:n 1 momentin nojalla vapaasti käytettävissä. Korkein hallinto-oikeus katsoi kuitenkin, että TELE-sanalla oli niin merkittävä asema kysymyksessä olevassa tavaramerkkikokonaisuudessa, että se tuli tavaramerkkilain 15 §:n 2 momentin nojalla erottaa suojasta.</p>
  </dcterms:abstract>
</finlex:document>
