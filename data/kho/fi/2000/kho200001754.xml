<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200001754</dcterms:identifier>
  <finlex:ecliIdentifier>ECLI:FI:KHO:2000:T1754</finlex:ecliIdentifier>
  <dcterms:title>30.08.2000/1754</dcterms:title>
  <dcterms:description>
    <p>
      <span>Arvonlisävero</span>
      <span>Verovelvollisuus</span>
      <span>Yleishyödyllinen yhteisö</span>
      <span>Elinkeinotulo</span>
      <span>Ammatillinen oppilaitos</span>
      <span>Ravintolakoulu</span>
      <span>Opetusravintola</span>
    </p>
  </dcterms:description>
  <finlex:registerNumber>214/2/99</finlex:registerNumber>
  <dcterms:issued>2000-08-30</dcterms:issued>
  <finlex:fileCopyNumber>1754</finlex:fileCopyNumber>
  <dcterms:abstract>
    <p>Yleishyödyllisenä yhteisönä pidettävän säätiön  tarkoituksena oli ylläpitää hotelli- ja  ravintola-alan koulutusta järjestävää  oppilaitosta, julkaista oppi- ja  ammattikirjallisuutta, harjoittaa opetusta  palvelevaa hotelli- ja ravintolatoimintaa sekä  kehittää alan opetusta. Säätiö ylläpiti  ammatillisista oppilaitoksista annetussa laissa  (487/1987) tarkoitettua opetushallituksen  alaista hotelli- ja ravintolaoppilaitosta.  Oppilaitoksessa suoritettavat tutkinnot olivat  hotelli-, ravintola- ja suurtalouden  perustutkinto, ruokapalvelun perustutkinto sekä  myynti- ja asiakaspalvelun perustutkinto.  Opintoihin sisältyi neljä opintoviikkoa kestävä  työharjoittelu. Lisäksi opintokokonaisuuksiin  sisältyi kullakin nuorisoasteen tutkintoa  suorittavalla 22 opintoviikkoa opetusta säätiön  oppilaitoksen yhteydessä ylläpitämissä  ravintoloissa. Oppilaitoksessa voitiin suorittaa  lisäksi aikuiskoulutusjärjestelmään kuuluvia  ammatillisia perustutkintoja sekä ammatti- ja  erikoisammattitutkintoja. Tutkintoihin sisältyi  tarvittaessa myös opetusta ravintoloissa.  Lisäksi oppilaitoksessa järjestettiin  työvoimahallinnon ostamaa koulutusta, johon  sisältyi opetusta säätiön ravintoloissa.  Kaikilla ravintoloissa työskentelevillä oli  opetusvelvollisuus. Opetusravintolatoiminnan  tuotot olivat 7,5 miljoonaa markkaa vuonna 1994,  6,9 miljoonaa markkaa vuonna 1995 ja 6,7  miljoonaa markkaa vuonna 1996.</p>
    <p>Opetusravintolassa tapahtuva myynti oli  tavanomaista ravintolapalvelun myyntiä, joka oli  jatkuvaa, periaatteessa rajoittamattomaan  asiakaskuntaan suuntautuvaa ja tapahtui  kilpailuolosuhteissa muiden ravintolapalveluja  myyvien elinkeinonharjoittajien kanssa.  Ravintolapalvelujen myynti tapahtui  liikevaihtoverolain (559/1991) 2 §:n 1 kohdassa  ja arvonlisäverolain (1501/1993) 1 §:n 1 momentin  1 kohdassa tarkoitetulla tavalla liiketoiminnan  muodossa. Koulutuksen yhteydessä tuotettujen  palvelujen myynnistä, joka oli osa säätiön  yleishyödyllisen tarkoituksen mukaista  toimintaa, saatu tulo ei kuitenkaan ollut  säätiölle tuloverolaissa (1535/1992)  tarkoitettua veronalaista elinkeinotuloa. Koska  yleishyödyllinen yhteisö oli liikevaihtoverolain  17 §:n ja arvonlisäverolain 4 §:n mukaan  verovelvollinen vain, jos sen harjoittamasta  toiminnasta saatua tuloa pidetään tuloverolain  mukaan yhteisön veronalaisena elinkeinotulona,  säätiö ei ollut liikevaihtoverovelvollinen eikä  arvonlisäverovelvollinen harjoittamastaan  opetusravintolatoiminnasta. Veroasiamiehen  valitus hylättiin. Palautushakemukset vuosilta  1993, 1994 ja 1995.</p>
  </dcterms:abstract>
  <p>Liikevaihtoverolaki 2 § 1 kohta ja 17 §</p>
  <p>Arvonlisäverolaki 1 § 1 mom. 1 kohta ja 4 §</p>
  <p>Tuloverolaki 22 ja 23 §</p>
</finlex:document>
