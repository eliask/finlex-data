<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200001853</dcterms:identifier>
  <finlex:ecliIdentifier>ECLI:FI:KHO:2000:T1853</finlex:ecliIdentifier>
  <dcterms:title>31.05.2000/1853</dcterms:title>
  <dcterms:description>
    <p>
      <span>Maatalous</span>
      <span>Tuki</span>
      <span>ETY</span>
      <span>EMOTR</span>
      <span>Komissio</span>
      <span>Rasvaton maitojauhe</span>
      <span>Tarkastukset</span>
      <span>Laiminlyönti</span>
    </p>
  </dcterms:description>
  <finlex:registerNumber>2825/3/98</finlex:registerNumber>
  <dcterms:issued>2000-05-31</dcterms:issued>
  <finlex:fileCopyNumber>1853</finlex:fileCopyNumber>
  <dcterms:abstract>
    <p>Yhtiö oli hakenut maa- ja metsätalousministeriöltä  Euroopan maatalouden ohjaus- ja tukirahastosta  (EMOTR) tukea rasvattomalle maitojauheelle, joka  oli käytetty rehuseoksen valmistukseen. Maa- ja metsätalousministeriö oli  hylännyt hakemuksen, koska komission asetuksen  (ETY) 26.7.1979 n:o 1725/79 rehuseoksiksi  jalostetulle rasvattomalle maidolle ja  vasikoiden rehuksi tarkoitetulle rasvattomalle  maitojauheelle myönnettävää tukea koskevista  yksityiskohtaisista säännöistä 10 artiklan  kohdassa 2 tarkoitettua tarkastusta ei ollut  tehty vähintään joka 28. tuotantopäivä.</p>
    <p>Korkein hallinto-oikeus hylkäsi yhtiön  valituksen ja lausui perusteluissaan muun ohella  seuraavaa: Komission asetuksen (ETY) 26.7.1979  n:o 1725/79 10 artiklan mukaan tämän asetuksen  säännösten noudattamisen varmistamiseksi  jäsenvaltioiden oli toteutettava artiklassa  säädetyt tarkastustoimenpiteet. Saman artiklan 2  kohdan mukaan jäsenvaltion määrittämiin  valvontaa koskeviin yksityiskohtaisiin  sääntöihin, siltä osin kuin ne koskivat  rasvattoman maitojauheen käyttöä sellaisenaan  tai seoksena 4 artiklan 1 kohdan mukaiseen  rehuseosten valmistamiseen, oli sisällytettävä  ainakin säädetyt tarkastukset, jotka oli tehtävä  säännöllisesti ja ennalta ilmoittamatta  vähintään joka 14. tuotantopäivä tai asetuksessa  säädetyin edellytyksin vähintään joka 28.  tuotantopäivä. Euroopan yhteisön tuomioistuin  oli kysymyksessä olevan asetuksen säännösten  tulkinnasta antamassaan ratkaisussa 25.2.1998  n:o 327/85 katsonut, että yhteisen  maatalouspolitiikan rahoituksesta annetun  neuvoston asetuksen (ETY) n:o 729/70, 2 ja 3  artiklat sallivat komission rahoittavan Euroopan  maatalouden ohjaus- ja tukirahastosta (EMOTR)  vain sellaiset tuet, jotka oli maksettu  noudattaen yhteisön lainsäädäntöön sisältyviä  tuen maksamiselle asetettuja edellytyksiä.  Vastoin yhteisön sääntöjä maksetuista tuista  aiheutuvat rahalliset menetykset jäivät  ratkaisun mukaan jäsenvaltioiden kannettaviksi.  Rahoitus EMOTR:n varoista voitiin kieltää, jos  tuen saannille säädetyt menettelylliset  edellytykset oli laiminlyöty. Ratkaisussa  tarkoitetussa tapauksessa komission asetuksen  (ETY) n:o 1725/79 10 artiklan 2 kohdassa  mainittu 28 tuotantopäivän pituinen  tarkastusväli oli laiminlyöty siten, että  tarkastus hollantilaisessa tuenalaista  maitojauhetta käyttävässä yrityksessä oli  14.9.1981 tehdyn tarkastuksen jälkeen suoritettu  vasta 3.11.1981, kun se 28 päivän tuotantopäivän  tarkastusväliä noudattaen olisi tullut suorittaa  jo 11.10.1981. Tuki oli tuossa tapauksessa  jätetty suorittamatta ajalta 12.10.1981-2.11.1981.  Ratkaisun perusteluissa on muun ohella todettu,  että jatkuvan tuotannon osalta säännöllinen  tarkastusväli varmistaa tarkastusten  toimittamisen asetuksessa edellytetyllä tavalla  ennalta ilmoittamatta.</p>
    <p>Ratkaistavana olevassa asiassa terveystarkastajan  17.12.1997 tekemää yhtiön valmistamaa rehuseosta  koskevaa näytteenottotarkastusta seuraava  näytteenottotarkastus oli tehty 28.1.1998.  Tuotantopäivien mukaan tammikuun tarkastus olisi  pitänyt tehdä viimeistään 19.1.1998.  Kysymyksessä olevien rehuseosten valmistuspäivät  ovat olleet 19.1., 22.1., 25.1. ja 26.1.1998.  Tarkastuksia ei niiden osalta ollut siten  suoritettu edellä mainitulla tavalla vähintään  joka 28. tuotantopäivä. Tuen edellytykset eivät  näin ollen olleet täyttyneet. Sillä seikalla,  että kysymyksessä on ollut viranomaisen  suoritettavaksi kuuluva tarkastus, ei ollut  merkitystä harkittaessa tuen myöntämisen  edellytyksiä asiaa koskevien säännösten nojalla  Euroopan maatalouden ohjaus- ja tukirahaston  (EMOTR) varoista. Maa- ja metsätalousministeriön  päätös, jolla yhtiön hakemus oli  valituksenalaisilta osiltaan hylätty, ei näin  ollen ollut lainvastainen.</p>
  </dcterms:abstract>
</finlex:document>
