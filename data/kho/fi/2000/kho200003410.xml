<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200003410</dcterms:identifier>
  <finlex:ecliIdentifier>ECLI:FI:KHO:2000:T3410</finlex:ecliIdentifier>
  <dcterms:title>29.12.2000/3410</dcterms:title>
  <dcterms:description>
    <p>
      <span>Päätöksen valituskelpoisuus</span>
      <span>Hallintopäätös</span>
      <span>Kansanterveyslaitos</span>
      <span>Laboratorio</span>
      <span>Tutkimus</span>
      <span>Huume</span>
      <span>Virtsanäyte</span>
    </p>
  </dcterms:description>
  <finlex:registerNumber>2485/3/00</finlex:registerNumber>
  <dcterms:issued>2000-12-29</dcterms:issued>
  <finlex:fileCopyNumber>3410</finlex:fileCopyNumber>
  <dcterms:abstract>
    <p>A oli pyytänyt henkilökohtaisella käynnillään Kansanterveyslaitoksen huumelaboratoriossa laboratorionjohtajalta, että A:n mukanaan tuoma virtsanäyte tutkittaisiin huumelaboratoriossa. Laboratoriojohtaja oli ilmoittanut suullisesti 3.9.1999 A:lle, että laboratorio teki tutkimuksia ainoastaan viranomaisten pyynnöstä ja ehdotti kääntymistä lääkärin tai poliisin puoleen.</p>
    <p>A oli valittanut laboratoriojohtajan suullisesta kieltäytymisestä hallinto-oikeuteen ja pyytänyt sitä ratkaisemaan, oliko hänellä lain mukaan oikeus saada näyte tutkituksi huumelaboratoriossa. Hallinto-oikeus oli hylännyt valituksen. Päätöksen  perustelujen mukaan kansanterveyslaitoksella ei ollut lakiin perustuvaa  velvollisuutta tehdä yksittäisten kansalaisten pyynnöstä heidän toimittamiinsa näytteisiin perustuvia tutkimuksia. Kansanterveyslaitos oli siten voinut kieltäytyä tekemästä A:n pyytämää tutkimusta. Kansanterveyslaitoksen lausunto huomioon ottaen kieltäytyminen tutkimuksen tekemisestä ei ollut perustunut  epäasianmukaisina pidettäville syille. Päätös ei ollut lainvastainen eikä sitä ollut syytä muuttaa.</p>
    <p>A valitti päätöksestä korkeimpaan hallinto-oikeuteen ja vaati, että  hallinto-oikeuden päätös kumotaan ja Kansanterveyslaitos määrätään suorittamaan hänen pyytämänsä tutkimus, jonka hän oli lupautunut korvaamaan.  Kansanterveyslaitos oli antanut valituksen johdosta lausunnon ja siinä muun ohella todennut, että sen nettobudjetoitu palvelutoiminta oli osa laitoksen maksullista palvelutoimintaa. Näytteiden tutkiminen laitoksen huumelaboratoriossa ei siten ollut viranomaistoimintaa vaan Kansanterveyslaitoksen sisäisten ohjeiden, hyvän laboratoriokäytännön ja huumelaboratorion akkreditoidun laatujärjestelmän mukaista maksullista palvelutoimintaa. Laitokselle ei ollut säännöksillä tai  viranomaisten määräyksillä osoitettu kyseisten kaltaisten näytteiden tutkimiseen mitään valtakunnallista tehtävää tai erityisasemaa.</p>
    <p>Korkeimman hallinto-oikeuden ratkaisu: Hallinto-oikeuden päätös kumottiin ja poistettiin. A:n hallinto-oikeudelle tekemä valitus jätettiin tutkimatta. Perustelut: Kansanterveyslaitoksella ei ole lakiin perustuvaa velvollisuutta tehdä yksittäisten kansalaisten pyynnöstä heidän toimittamiinsa näytteisiin perustuvia tutkimuksia. A:n pyytämä laboratoriotutkimus kuuluu Kansanterveyslaitoksen sellaiseen  palvelutoimintaan, joka ei ole viranomaistoimintaa. Kansanterveyslaitoksen huumelaboratorion johtajan ilmoitus siitä, ettei A:n pyytämää tutkimusta suoriteta laboratoriossa, ei sisällä sellaista hallintoasiassa annettua päätöstä, josta  hallintolainkäyttölain 1 §:n, 4 §:n ja 5 §:n 1 momentin nojalla saa valittaa. Näin ollen hallinto-oikeuden ei olisi tullut tutkia A:n valitusta.</p>
  </dcterms:abstract>
  <p>Hallintolainkäyttölaki 1 §, 4 § ja 5 § 1 mom.</p>
  <p>Laki kansanterveyslaitoksesta 1 ja 4 §</p>
  <p>Asetus kansanterveyslaitoksesta 1 §, 6 § ja 11 §</p>
</finlex:document>
