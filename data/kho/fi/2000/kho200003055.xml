<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200003055</dcterms:identifier>
  <finlex:ecliIdentifier>ECLI:FI:KHO:2000:T3055</finlex:ecliIdentifier>
  <dcterms:title>30.11.2000/3055</dcterms:title>
  <dcterms:description>
    <p>
      <span>Maatalouden tulo</span>
      <span>Maatalousmenojen vähennyskelpoisuus</span>
      <span>Osakkeiden hankintameno</span>
      <span>Arvon alentuminen</span>
    </p>
  </dcterms:description>
  <finlex:registerNumber>726/2/00</finlex:registerNumber>
  <dcterms:issued>2000-11-30</dcterms:issued>
  <finlex:fileCopyNumber>3055</finlex:fileCopyNumber>
  <dcterms:abstract>
    <p>Viljanviljelyä harjoittava A omisti 30  myllytoimintaa harjoittavan osakeyhtiön osaketta.  Vuonna 1996 yhtiön huonon taloudellisen tilan  vuoksi yhtiön osakkeiden nimellisarvo päätettiin  alentaa 1 000 markasta 100 markkaan ja  vastaavasti osakepääoma 8 245 000 markasta  824 500 markkaan. Vuonna 1997 päätettiin  nimellisarvo edelleen alentaa 100 markasta  10 markkaan ja osakepääoma vastaavasti  82 450 markkaan. Tässä yhteydessä toimeenpantiin  150 000 osakkeen suunnattu osakeanti eräälle  osakeyhtiölle, minkä jälkeen tuo yhtiö tuli  omistamaan mylly-yhtiön 1 582 450 markan  osakepääomasta 1 500 000 markkaa eli 94,79  prosenttia. Verovuoden 1996 verotuksessa A:lla  oli hyväksytty maatalouden tulon vähennykseksi  osakkeiden nimellisarvon alentamisen johdosta  27 000 markkaa (30 x 900 markkaa).  Hallinto-oikeus, jonka kantaan korkein  hallinto-oikeus yhtyi, katsoi, että  maatilatalouden tuloverolain mukaan osakkeiden  hankintameno voidaan vähentää vain, kun osakkeet  luovutetaan tai kun ne pääomasijoituksena  lopullisesti on menetetty. Kun mylly-yhtiö oli  jatkanut toimintaansa eikä osakkeiden  nimellisarvon alentaminen siten merkinnyt niiden  hankintamenon lopullista menettämistä, ei A:lla  ollut oikeutta verotuksessa vähentää osaakaan  osakkeiden hankintamenosta. Verovuosi 1996.</p>
    <p>Maatilatalouden tuloverolaki 4 § 1 mom.</p>
    <p>Vrt. KHO 13.3.1996 T 728</p>
  </dcterms:abstract>
</finlex:document>
