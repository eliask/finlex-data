<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200003222</dcterms:identifier>
  <finlex:ecliIdentifier>ECLI:FI:KHO:2000:70</finlex:ecliIdentifier>
  <dcterms:title>15.12.2000/3222 KHO:2000:70</dcterms:title>
  <dcterms:description>
    <p>
      <span>Taloudellisen kilpailun edistäminen</span>
      <span>Sähkömarkkinalain vastainen toiminta</span>
      <span>Sähkömarkkinakeskuksen toimivalta</span>
      <span>Sähkökaupan kilpailua ilmeisesti rajoittava ehto</span>
      <span>Mittarinlukumaksu</span>
      <span>Kokonaistoimitussopimuksen irtisanominen</span>
    </p>
  </dcterms:description>
  <finlex:registerNumber>1083/1/99</finlex:registerNumber>
  <dcterms:issued>2000-12-15</dcterms:issued>
  <finlex:fileCopyNumber>3222</finlex:fileCopyNumber>
  <dcterms:abstract>
    <p>Sähkömarkkinakeskus oli, ottaen huomioon  sähkömarkkinalain 39 §:n, todennut yhtiön  menetelleen sähkömarkkinalain 12 §:n sekä 14 §:n  1 ja 3 momentin vastaisesti, kun se oli perinyt  asiakkaalta maksun mittarinluvusta tämän  irtisanottua kokonaistoimitussopimuksen ja tehtyä uuden  verkkopalvelusopimuksen.</p>
    <p>Sähkömarkkinakeskus oli katsonut, että mittarin  lukeminen kokonaistoimitussopimuksen päättymisen  yhteydessä sisältyy sopimukseen ja sen  kustannukset katetaan siirtotariffilla. Erillisen, ylimääräiseksi  katsottavan mittarinlukumaksun periminen sopimukseen sisältyvästä  toimenpiteestä oli tässä tapauksessa  sähkömarkkinalain 14 §:n 3 momentin tarkoittama  verkkopalvelujen hinnoittelun perusteeton ehto.</p>
    <p>Tilanteessa, jossa sähkön pienkäyttäjien mahdollisuutta hyödyntää sähkönmyyjien  kilpailutilannetta oli juuri parannettu oleellisesti luopumalla näiden kohdalla  vaatimuksesta mitata sähkönkäyttö tunneittain rekisteröivällä mittarilla ja jossa jakeluverkon  haltijalla ei ollut ollut selkeitä menettelytapoja, joita noudattamalla sähkönkäyttäjät olisivat  voineet välttyä ylimääräiseltä mittarinlukumaksulta, kyseisen  maksun periminen oli sitonut asiakkaita paikalliseen sähkönmyyjään ja rajoittanut  kilpailua sähkönmyyjien keskuudessa kyseisen jakeluverkon alueella. Sähkömarkkinakeskus oli  katsonut, että yhtiön menettelyä oli siten pidettävä myös näillä perusteilla sähkömarkkinalain 14 §:n 3 momentin tarkoittamana  verkkopalvelujen hinnoittelun perusteettoman tai sähkökaupan kilpailua ilmeisesti rajoittavan ehdon käyttönä.</p>
    <p>Yhtiö ei ollut myöskään antanut asiakkailleen  riittävästi tietoa siitä, millä perusteilla mittarinluvusta peritään erillinen  siirtotariffiin kuulumaton maksu ja millä perusteilla kyseiseltä maksulta voisi välttyä. Sähkömarkkinakeskus oli  katsonut, että tältä osin yhtiön käyttäytymistä voitiin pitää sähkömarkkinalain 12 §:n vastaisena menettelynä.</p>
    <p>Sähkömarkkinakeskus oli velvoittanut yhtiön  korjaamaan mittarinlukukäytäntöään seuraavasti:</p>
  </dcterms:abstract>
  <p>1. Mittareiden luennasta aiheutuvat kustannukset  tulee sisällyttää siirtotariffiin seuraavissa tapauksissa:</p>
  <p>- erillisen tai sähkömarkkinalain 26 §:ssä tarkoitetun verkkosopimuksen avaamisen yhteydessä</p>
  <p>- erillisen tai sähkömarkkinalain 26 §:ssä tarkoitetun verkkosopimuksen irtisanomisen yhteydessä</p>
  <p>- tyyppikuormitusasiakkailla kerran vuodessa sähkömarkkina-asetuksen 6 §:n 4 momentin mukaisesti</p>
  <p>- muilla kuin tyyppikuormitusasiakkailla yleisten sähkönmyyntiehtojen (KTMp 781/95) mukaan.</p>
  <p/>
  <p>2. Asiakkaan tulee voida ajoittaa myyjänvaihto ja siihen liittyvä mittarinluku siten, ettei tästä aiheudu hänelle  ylimääräisiä kustannuksia. Verkonhaltijan on ilmoitettava asiakkaalle etukäteen riittävän ajoissa ja riittävällä tarkkuudella sitovasti normaalin  lukurytmin mukainen mittarinlukuajankohta. Asiakkaita tulee informoida sähkönmyyjän vaihtamisen mahdollisuudesta ilman mittarinlukumaksua verkkopalvelujen myyntiehdoissa.</p>
  <p/>
  <p>3. Mikäli asiakas vaihtaa sähköntoimittajaansa em. normaaliin lukurytmiin perustuvasta ajankohdasta poiketen, verkonhaltijalla on oikeus periä  mittarinluvusta aiheutuvat kustannukset. Maksu määräytyy keskimääräisten mittarinlukukustannusten perusteella ja maksu on sama kaikkialla verkonhaltijan alueella.  Maksua ei saa periä siinä tapauksessa, että asiakas ilmoittaa itse mittarinlukemansa verkonhaltijan sitä tiedustellessa.</p>
  <p/>
  <p>Korkein hallinto-oikeus pysytti sähkömarkkinakeskuksen päätöksen siltä osin kuin yhtiön oli todettu  rikkoneen sähkömarkkinalakia. Korkein hallinto-oikeus kumosi sähkömarkkinakeskuksen päätöksen siltä osin kuin päätöksessä oli velvoitettu yhtiö  korjaamaan virheensä antamalla sille ohjeita siitä, millaisissa tapauksissa mittarinlukumaksun periminen oli sallittua, ja  palautti asian sähkömarkkinakeskukselle.</p>
  <p/>
  <p>Korkeimman hallinto-oikeuden päätöksen perustelut:</p>
  <p/>
</finlex:document>
