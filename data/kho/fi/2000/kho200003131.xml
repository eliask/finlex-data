<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200003131</dcterms:identifier>
  <finlex:ecliIdentifier>ECLI:FI:KHO:2000:64</finlex:ecliIdentifier>
  <dcterms:title>30.11.2000/3131 KHO:2000:64</dcterms:title>
  <dcterms:description>
    <p>
      <span>Varainsiirtovero</span>
      <span>Suomen verotusoikeuden ulottuvuus</span>
      <span>Arvopaperikauppa</span>
      <span>Arvopaperipörssi</span>
      <span>Syrjintäkielto</span>
      <span>Pääomien liikkuvuus</span>
    </p>
  </dcterms:description>
  <finlex:registerNumber>4230/2/99</finlex:registerNumber>
  <dcterms:issued>2000-11-30</dcterms:issued>
  <finlex:fileCopyNumber>3131</finlex:fileCopyNumber>
  <dcterms:abstract>
    <p>Suomessa rekisteröity A Oy pyysi verovirastolta  ennakkoratkaisua siitä, tuleeko sen suorittaa  varainsiirtoverolain 15 §:n mukaisesti  varainsiirtoveroa ostaessaan suomalaisen B Oyj:n  osakkeita Tukholman arvopaperipörssissä.  Verovirasto on ennakkoratkaisuna ajalle  23.2.1999-31.12.2000 lausunut, että A Oy:n tulee  ostaessaan B Oyj:n osakkeita Tukholman  arvopaperipörssissä suorittaa varainsiirtoveroa  1,6 prosenttia kauppahinnasta tai muun vastikkeen  arvosta. Lääninoikeus on A Oy:n valituksesta  kumonnut veroviraston päätöksen ja esittämillään  perusteilla lausunut uutena ennakkoratkaisuna,  että jos A Oy ostaa B Oyj:n osakkeita Tukholman  arvopaperipörssistä, ostosta ei ole suoritettava  varainsiirtoveroa.</p>
    <p>Korkein hallinto-oikeus myönsi asiassa  veroasiamiehelle valitusluvan ja lausui, että  varainsiirtoverolain 15 §:n 1 momentin mukaan  arvopaperin omistusoikeuden luovutuksesta on  luovutuksensaajan suoritettava varainsiirtoveroa.  Poikkeuksena tästä säädetään lain 15 §:n 5  momentin 1 kohdassa, että veroa ei ole  suoritettava myytäessä tai vaihdettaessa  pörssiarvopapereita tai markkina-arvopapereita  arvopaperipörssissä arvopaperimarkkinalain 1  luvun 3 §:ssä tarkoitetussa julkisessa kaupassa.</p>
    <p>Arvopaperimarkkinalain 1 luvun 3 § sisältää  laissa tarvittavia määritelmiä. Siinä säädetään,  että "arvopaperilla käydään julkisesti kauppaa  arvopaperipörssin pörssilistalla  (pörssiarvopaperi) tai muissa ostajien ja myyjien  yhteensaattamiseksi ammattimaisesti järjestetyssä  kaupankäynnissä, jolle on tämän lain mukaisesti  vahvistettu säännökset (markkina-arvopaperit)".  Varainsiirtoverolain 15 §:n 5 momentin 1 kohdan  viittaus arvopaperimarkkinalain 1 luvun 3 §:ssä  tarkoitettuun julkiseen kauppaan ei siis ole  viittaus tiettyyn maantieteelliseen  kaupantekopaikkaan vaan tiettyyn  kaupantekomenettelyyn. Varainsiirtoverolain 15  §:n 5 momentin 1 kohdan säännöstä ei ole rajattu  koskemaan vain kotimaista tai suomalaista  arvopaperipörssiä. Näin ollen ja ottaen huomioon,  että muunlaisen tulkinnan voidaan myös katsoa  olevan Euroopan yhteisön perustamissopimuksen  yleisen syrjintäkiellon vastainen ja rajoittavan  perustamissopimuksessa kielletyllä tavalla  pääomaliikkeitä jäsenvaltioiden välillä taikka  jäsenvaltioiden ja kolmansien valtioiden välillä,  korkein hallinto-oikeus pysytti lääninoikeuden  päätöksen lopputuloksen.</p>
    <p>Varainsiirtoverolaki 15 § 1 mom. ja 5 mom. 1 kohta</p>
  </dcterms:abstract>
</finlex:document>
