<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200003139</dcterms:identifier>
  <finlex:ecliIdentifier>ECLI:FI:KHO:2000:T3139</finlex:ecliIdentifier>
  <dcterms:title>29.11.2000/3139</dcterms:title>
  <dcterms:description>
    <p>
      <span>Vammaiselle järjestettävä taloudellinen tukitoimi</span>
      <span>Henkilökohtaisen avustajan palkkaaminen</span>
      <span>Sotilasvamma</span>
      <span>Avuttomuus- ja haittalisä</span>
      <span>Yritystoiminta</span>
    </p>
  </dcterms:description>
  <finlex:registerNumber>1026/3/00</finlex:registerNumber>
  <dcterms:issued>2000-11-29</dcterms:issued>
  <finlex:fileCopyNumber>3139</finlex:fileCopyNumber>
  <dcterms:abstract>
    <p>Sosiaali- ja terveyslautakunnan jaosto pysytti  viranhaltijan päätöksen, jolla oli hylätty  hakemus henkilökohtaisen avustajan palkkaamisesta  aiheutuneiden kustannusten korvaamisesta 80  tunnilta kuukaudessa 1.9.1999 alkaen. Päätökseen  sisältyvän tilannearvion mukaan hakija oli  vammautunut armeijan sotaharjoituksissa. Hän oli  sokea ja hänen vasen kätensä on amputoitu  ranteesta ja oikean käden yhdessä sormessa on  osittain tuntoa, muut kaksi jäljellä olevaa  sormea ovat tunnottomat. Hänelle oli myönnetty  henkilökohtaisesta avustajasta korvausta 40  tuntia kuukaudessa 31.8.1999 saakka.  Henkilökohtainen avustaja oli tehnyt  tulkkipalveluun verrattavaa työtä muun ohella  merkitsemällä hakijan äänilevyjä ja avustanut  ATK-laitteiden käytössä hakijan CD-levyjä ja  kasetteja tuottavassa, julkaisevassa ja  markkinoivassa luontoäänitteisiin erikoistuneessa  yrityksessä. Valtiokonttorilta saamallaan  korvauksella hakija oli palkannut avustajan  päivittäisissä toiminnoissa suoriutumista varten.  Hakija sai 100 %:n haitta-asteen perusteella  valtiokonttorilta korvausta yhteensä  13 025,56 markkaa kuukaudessa. Kuukausittainen  korvaus koostui elinkorosta 5 765,43 markkaa ja  haittalisästä 4 557,58 markkaa sekä  täydennyskorosta ja vaaterahasta. Hallinto-oikeus  hylkäsi valituksen.</p>
    <p>Korkein hallinto-oikeus myönsi valitusluvan.  Hallinto-oikeuden sekä sosiaali- ja  terveyslautakunnan päätökset kumottiin ja asia  palautettiin lautakunnalle uudelleen  käsiteltäväksi, koska saadun selvityksen mukaan  valtiokonttorin sotilasvammalain nojalla maksama  avuttomuus- ja haittalisä ei ollut tarkoitettu  työstä ja opiskelusta aiheutuviin kustannuksiin  eikä myöskään ammatin harjoittamiseen käytetyn  avustajan palkkaamiseen. Henkilökohtaista  avustajaa oli anottu pääasiassa omassa  yrityksessä työskentelyä varten. Näillä  perusteilla hakijalle voitiin vammaispalvelulain  nojalla maksaa henkilökohtaisen avustajan  palkkaamisesta aiheutuneita kustannuksia. Asia  oli palautettava sosiaali- ja terveyslautakunnalle,  jonka tuli arvioida asia vammaispalvelulain  pohjalta ja ottaen huomioon hakijan tarve käyttää  avustajaa omassa yrityksessä sekä hänen vammansa  ja kunnan tarkoitukseen varaama määräraha.</p>
  </dcterms:abstract>
  <p>Laki vammaisuuden perusteella järjestettävistä  palveluista ja tukitoimista</p>
  <p>4 § ja 9 § 1 mom.</p>
  <p>Asetus vammaisuuden perusteella järjestettävistä  palveluista ja tukitoimista 16 §</p>
  <p>Sotilasvammalaki 1 § ja 10 § 1 mom. 1 kohta</p>
</finlex:document>
