<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200003424</dcterms:identifier>
  <finlex:ecliIdentifier>ECLI:FI:KHO:2000:T3424</finlex:ecliIdentifier>
  <dcterms:title>29.12.2000/3424</dcterms:title>
  <dcterms:description>
    <p>
      <span>Toimeentulotuki</span>
      <span>Järjestämisvastuussa oleva kunta</span>
      <span>Tarpeelliset asumismenot</span>
      <span>Aviopuolisoiden erillään asuminen</span>
      <span>Perhe</span>
    </p>
  </dcterms:description>
  <finlex:registerNumber>694/3/00</finlex:registerNumber>
  <dcterms:issued>2000-12-29</dcterms:issued>
  <finlex:fileCopyNumber>3424</finlex:fileCopyNumber>
  <dcterms:abstract>
    <p>X asui S:n kaupungissa ja hänen aviopuolisonsa  N:n kaupungissa. X:n hakiessa toimeentulotukea  S:n perusturvalautakunnalta hänen  toimeentulotukilaskelmassaan ei otettu huomioon  hänen asumismenojaan S:n kaupungissa, koska hänen  puolisollaan oli asunto N:n kaupungissa eikä  hakijalla esimerkiksi työn vuoksi ollut  perusteltua syytä pitää asuntoa S:n kaupungissa.</p>
    <p>Hallinto-oikeus kumosi perusturvalautakunnan  päätöksen ja palautti asian lautakunnalle  uudelleen käsiteltäväksi. Päätöksen mukaan X:n  tarpeelliset asumismenot tuli ottaa huomioon  toimeentulotukilaskelmassa paikkakunnalla  kohtuullisten vuokramenojen suuruisina.</p>
    <p>Korkein hallinto-oikeus hylkäsi perusturvalautakunnan valituksen seuraavin perusteluin:</p>
    <p>Toimeentulotuesta annetun lain 2 §:n mukaan jokaisella on velvollisuus kykynsä  mukaan pitää huolta itsestään ja omasta elatuksestaan sekä siinä laajuudessa kuin avioliittolaissa (234/1929) on  säädetty, myös puolisonsa elatuksesta. Jos toimeentulotuen tarve perustuu siihen, että elatusvelvollinen aviopuoliso on tahallaan  laiminlyönyt elatusvelvollisuutensa, myönnetty tuki voidaan määrätä perittäväksi siitä  erikseen säädetyssä järjestyksessä takaisin elatusvelvolliselta.</p>
    <p>Toimeentulotuesta annetun lain 14 §:n 1 momentin  mukaan toimeentulotuen myöntää hakemuksesta sen kunnan toimielin, jonka alueella henkilö tai perhe vakinaisesti  oleskelee. X asui vakinaisesti S:n kaupungissa.  X:n toimeentulotukea määrättäessä hänen menoinaan  oli otettava huomioon myös hänen tarpeellisen suuruiset asumismenonsa siten kuin  hallinto-oikeuden päätöksessä oli määrätty.</p>
    <p>Toimeentulotuesta annetun lain 6, 7 ja 11 §:n  mukaan toimeentulotuen suuruutta määrättäessä  otetaan huomioon henkilön ja perheen  toimeentulotukeen oikeuttavat menot sekä  käytettävissä olevat tulot. Toimeentulotuesta  annetun lain 3 §:n mukaan perheellä tarkoitetaan  tässä laissa muun ohella yhteistaloudessa asuvia  aviopuolisoita.</p>
    <p>X asui S:n kaupungissa ja hänen aviopuolisonsa  N:n kaupungissa. Asiassa ei ollut esitetty  selvitystä siitä, että puolisot olisivat asuneet  yhteistaloudessa. X:n oikeus toimeentulotukeen  oli määrättävä hänen toimeentulotukeen  oikeuttavien menojensa ja käytettävissä olevien  tulojensa ja varojensa perusteella. Hakijan  käytettävissä olevina varoina on otettava  huomioon myös aviopuolisolta saadut varat, mikäli  hän on tosiasiassa saanut varoja puolisoltaan.</p>
    <p>Laki toimeentulotuesta 2, 3, 6 ja 7 § sekä 14 § 1 mom.</p>
  </dcterms:abstract>
</finlex:document>
