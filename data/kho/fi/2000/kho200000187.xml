<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200000187</dcterms:identifier>
  <finlex:ecliIdentifier>ECLI:FI:KHO:2000:T187</finlex:ecliIdentifier>
  <dcterms:title>01.02.2000/187</dcterms:title>
  <dcterms:description>
    <p>
      <span>Arvonlisävero</span>
      <span>Veroton kansainvälinen kauppa</span>
      <span>Palvelun myynti</span>
      <span>Ammattimaisessa kansainvälisessä liikenteessä oleva vesialus</span>
      <span>Aluksen hoitosopimus</span>
      <span>EY-oikeus</span>
    </p>
  </dcterms:description>
  <finlex:registerNumber>105/2/99</finlex:registerNumber>
  <dcterms:issued>2000-02-01</dcterms:issued>
  <finlex:fileCopyNumber>187</finlex:fileCopyNumber>
  <dcterms:abstract>
    <p>Suomalainen yhtiö oli alusten hoitoon ja tekniseen operointitoimintaan erikoistunut varustamo. Yhtiön tekemät alusten hoitosopimukset olivat aina aluskohtaisia. Hoitosopimuksessa yhtiö sitoutui aluksen omistajan tai  bare-boat-rahtaajan puolesta ja lukuun asiamiehenä huolehtimaan aluksen miehittämisestä, kunnossapidosta, muonituksesta ja varustamisesta,  tutkimustoiminnasta ja vakuuttamisesta sekä hoitamaan näiden tehtävien suorittamiseen liittyvän rahaliikenteen. Näiden tehtävien suorittamisesta yhtiö sai aluksen omistajalta tai bare-boat-rahtaajalta vuosittain sopimuksen mukaisen kiinteämääräisen hoitopalkkion, joka maksettiin aluskohtaisesti.</p>
  </dcterms:abstract>
  <p>Aluksen omistajan tai bare-boat-rahtaajan asiamiestehtävistä muodostuvaa aluksen hoitopalvelua pidettiin aluksen omistajalle tai bare-boat-rahtaajalle suoritettavana kokonaispalveluna, jolla yhtiö otti huolehtiakseen aluksen liikennöitävyydestä kokonaisuudessaan. Aluksen hoitosopimukseen  sisältyviä palveluja käsiteltiin arvonlisäverolain palvelun myyntiä koskevia säännöksiä sovellettaessa yhtenä kokonaisuutena ja niiden verokohtelu määräytyi tämän vuoksi yhtenäisesti. Kokonaispalvelun myyntimaa määräytyi arvonlisäverolain 64 §:n 1 momentin mukaan. Palvelu oli siten myyty Suomessa, koska se luovutettiin täällä sijaitsevasta kiinteästä  toimipaikasta ja myös yhtiön kotipaikka oli täällä. Kokonaispalvelu oli olennainen ja välttämätön palvelu aluksen liikennöitävyyden kannalta, minkä vuoksi sen katsottiin palvelevan arvonlisäverolain 71 §:n 3 kohdassa ja Euroopan yhteisöjen neuvoston kuudennen arvonlisäverodirektiivin (77/388/ETY) 15 artiklan 8 alakohdassa tarkoitetulla tavalla suoraan ammattimaisessa kansainvälisessä liikenteessä olevan vesialuksen tai sen lastin välittömiä tarpeita. Yhtiön saama hoitopalkkio oli näin ollen  arvonlisäverolain 71 §:n 3 kohdan nojalla veroton eikä yhtiön ollut  suoritettava arvonlisäveroa aluksen hoitosopimuksen perusteella  veloitetusta hoitopalkkiosta miltään osin. Verottomuuden suhteen ei  merkitystä ollut sillä, veloittiko yhtiö palvelusta Suomesta, toisesta  Euroopan yhteisön jäsenvaltiosta tai Euroopan yhteisön ulkopuolelta olevaa aluksen omistajaa.</p>
  <p>Ennakkoratkaisu ajaksi 1.1.1997-31.12.1998.</p>
  <p/>
  <p>Arvonlisäverolaki 64 § 1 mom. (1486/1994)</p>
  <p>Arvonlisäverolaki 71 § 3 kohta (1767/1995)</p>
  <p>Euroopan yhteisöjen neuvoston kuudes arvonlisäverodirektiivi (77/388/ETY) 15 artikla 8 alakohta</p>
</finlex:document>
