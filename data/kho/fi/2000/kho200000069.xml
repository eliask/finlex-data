<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200000069</dcterms:identifier>
  <finlex:ecliIdentifier>ECLI:FI:KHO:2000:T69</finlex:ecliIdentifier>
  <dcterms:title>18.01.2000/69</dcterms:title>
  <dcterms:description>
    <p>
      <span>Arvonlisävero</span>
      <span>Poikkeukset myynnin verollisuudesta</span>
      <span>Terveyden- ja sairaanhoito</span>
      <span>Sosiaalihuolto</span>
      <span>Sosiaalinen lomatoiminta</span>
      <span>Kuntoremonttiloma</span>
    </p>
  </dcterms:description>
  <finlex:registerNumber>910/2/99</finlex:registerNumber>
  <dcterms:issued>2000-01-18</dcterms:issued>
  <finlex:fileCopyNumber>69</finlex:fileCopyNumber>
  <dcterms:abstract>
    <p>Yhdistys oli yleishyödyllinen yhteisö, jonka sääntöjen mukaisena  tarkoituksena oli toimia vanhusten ja muiden kuntoutusta tarvitsevien sosiaalisen aseman ja hoitomahdollisuuksien parantamiseksi sekä heidän henkisen ja terveydellisen kuntonsa ylläpitämiseksi. Tarkoituksensa  toteuttamiseksi yhdistys ylläpiti kuntoutuslaitosta. Yhdistyksellä oli  yksityisestä terveydenhuollosta annetun lain 4 §:ssä tarkoitettu lupa  luvanvaraisten terveydenhuoltopalvelujen tuottamiseen. Yhdistyksen  ylläpitämässä kuntoutuslaitoksessa järjestettiin muun ohella niin sanottuja kuntoremonttilomia, joiden tarkoituksena oli innostaa työntekijöitä  aktiivisempaan liikkumiseen sekä terveempiin elämäntapoihin.  Kuntoremonttilomien rahoittajina olivat lähinnä kuntoutettavat itse sekä Raha-automaattiyhdistyksen tuella ammattiliittojen lomaliitot, jotka myös valitsivat kuntoremonttilomille osallistujat. Valintaperusteet olivat lähinnä sosiaalisia. Työterveyshuolto ei osallistunut loman saajien valintaan.</p>
    <p>Kuntoremonttilomien järjestäminen ei ollut arvonlisäverolain 38 §:ssä tarkoitettua verotonta sosiaalihuoltoa eikä lain 35 §:ssä tarkoitettua verotonta terveyden- ja sairaanhoitoa muilta osin kuin kuntoremonttilomiin sisältyvien terveydenhuollon ammattihenkilöiden suorittamien yksittäisten tutkimusten ja hoitojen osalta. Yhdistyksen oli näin ollen suoritettava arvonlisäveroa kuntoremonttilomien myynnistä saadusta tulosta muutoin kuin terveydenhuollon ammattihenkilöiden suorittamien yksittäisten  tutkimusten ja hoitojen osalta. Ennakkoratkaisu ajaksi 1.1.-31.12.1998.</p>
    <p>Arvonlisäverolaki 34, 35, 37 ja 38 §</p>
  </dcterms:abstract>
</finlex:document>
