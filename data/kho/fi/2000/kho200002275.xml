<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200002275</dcterms:identifier>
  <finlex:ecliIdentifier>ECLI:FI:KHO:2000:52</finlex:ecliIdentifier>
  <dcterms:title>12.09.2000/2275 KHO:2000:52</dcterms:title>
  <dcterms:description>
    <p>
      <span>Maankäyttö- ja rakennuslaki</span>
      <span>Poikkeamispäätös</span>
      <span>Julkipano</span>
      <span>Valitusaika</span>
      <span>Valitusosoitus</span>
    </p>
  </dcterms:description>
  <finlex:registerNumber>1744/1/00</finlex:registerNumber>
  <dcterms:issued>2000-09-12</dcterms:issued>
  <finlex:fileCopyNumber>2275</finlex:fileCopyNumber>
  <dcterms:abstract>
    <p>Kunnanhallituksen päätökseen, joka koski  maankäyttö- ja rakennuslain 171 §:n mukaista  poikkeamista, oli liitetty valitusosoitus, jonka  mukaan valitusaika luettiin siitä päivästä, jona  valittaja oli saanut tiedon päätöksestä,  tiedoksisaantipäivää kuitenkaan lukuun  ottamatta. Valitusosoitukseen oli lisäksi  merkitty, että päätös on annettu tiedoksi  lähettämällä se postiennakolla. Hallinto-oikeus  oli jättänyt kunnanhallituksen päätöksestä  tehdyn valituksen myöhään tehtynä tutkimatta.</p>
    <p>Korkein hallinto-oikeus katsoi, että kun edellä  mainituin tavoin laaditusta valitusosoituksesta  ei käynyt ilmi, että maankäyttö- ja rakennuslain  198 §:n 2 momentin mukaisesti julkipanon jälkeen  annetun päätöksen on sanotun pykälän 3 momentin  mukaan katsottava tulleen asianomaisen tietoon  silloin, kun se oli annettu, valitusosoitus oli  ollut omiaan saamaan aikaan sellaisen  käsityksen, että valitusaika oli luettava siitä  päivästä, kun valittaja oli saanut siitä  tosiasiallisesti tiedon. Hallinto-oikeuden ei  siten olisi tullut jättää valitusta antopäivästä  laskettuna myöhään tehtynä tutkimatta.</p>
  </dcterms:abstract>
  <p>Hallintolainkäyttölaki 30 §</p>
  <p>Maankäyttö- ja rakennuslaki 171 § ja 198 § 2 ja 3 mom.</p>
  <p>Ks. myös KHO 1975 A II 45</p>
</finlex:document>
