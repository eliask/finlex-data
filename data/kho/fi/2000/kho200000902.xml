<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200000902</dcterms:identifier>
  <finlex:ecliIdentifier>ECLI:FI:KHO:2000:35</finlex:ecliIdentifier>
  <dcterms:title>12.05.2000/902 KHO:2000:35</dcterms:title>
  <dcterms:description>
    <p>
      <span>Ympäristövaikutusten arviointimenettely</span>
      <span>Kaatopaikka</span>
      <span>Teollisuusjäte</span>
      <span>Paperitehtaan jätevesiliete (OPA-sakka)</span>
      <span>Voimalaitostuhka</span>
    </p>
  </dcterms:description>
  <finlex:registerNumber>2790/3/98</finlex:registerNumber>
  <dcterms:issued>2000-05-12</dcterms:issued>
  <finlex:fileCopyNumber>902</finlex:fileCopyNumber>
  <dcterms:abstract>
    <p>Yhtiölle valituksenalaisella päätöksellä  myönnetty ympäristölupa koski yhtiön  teollisuusalueella entuudestaan sijaitsevaa  tehdaskaatopaikkaa, erikoiskaatopaikkaa ja  samalla teollisuusalueella olevaa noin 6,5  hehtaarin suuruista tehdaskaatopaikan  laajennukseksi nimettyä uutta läjitysaluetta,  jolle oli lupapäätöksen mukaan tarkoitus  vastaisuudessa toimittaa vanhan  tehdaskaatopaikan sijasta teollisuusalueella  sijaitsevien paperitehtaan kuivattua  jätevesilietettä (OPA-sakkaa) ja  turvevoimalaitoksen tuhkaa vuosittain yhteensä  noin 55 000 tonnia.</p>
    <p>Kun otettiin huomioon uuden laajennusalueen  erillinen sijainti alueella entuudestaan olevaan  tehdaskaatopaikkaan nähden, ympäristön  olosuhteista ja myös kysymykseen tulevista  vaihtoehtoisista laajennuksen sijoituspaikoista  asiakirjoista saatu selvitys, sekä uuden  laajennusalueen kaatopaikan täytön suunniteltu  kesto ja laajennusalueelle loppusijoitettaviksi  aiotuista jätteistä muodostuvan jätekasan  korkeuden vaikutus maisemaan ja kaupunkikuvaan,  puheena olevaa laajennusaluetta oli pidettävä  sellaisena ympäristövaikutusten  arviointimenettelystä annetun asetuksen 5 §:n 1  momentin 6 kohdassa (60/1995) tarkoitettuna  vähintään 20 000 tonnin vuotuiselle jätemäärälle  mitoitettuna kaatopaikkahankkeena, johon oli  sovellettava arviointimenettelyä  ympäristövaikutusten arviointimenettelystä  annetun lain 4 §:n 1 momentin (468/1994)  nojalla. Koska ympäristökeskus oli myöntänyt  hankkeelle ympäristöluvan siltä osalta kuin lupa  koski tehdaskaatopaikan laajennusta  toimittamatta edellä mainitun lain mukaista  arviointimenettelyä, oli ympäristökeskuksen  päätös tuolta osalta, ottaen huomioon  ympäristövaikutusten arviointimenettelystä  annetun lain 13 § (468/1994) ja  ympäristölupamenettelylain 10 a § (471/1994), kumottava ja asia sanotulta osalta palautettava  ympäristökeskukselle uudelleen käsiteltäväksi.</p>
  </dcterms:abstract>
  <p>Laki ympäristövaikutusten arviointimenettelystä  13 § (468/1994)</p>
  <p>Ympäristölupamenettelylaki 10 a § (471/1994)</p>
</finlex:document>
