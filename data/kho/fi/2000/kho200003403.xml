<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200003403</dcterms:identifier>
  <finlex:ecliIdentifier>ECLI:FI:KHO:2000:T3403</finlex:ecliIdentifier>
  <dcterms:title>29.12.2000/3403</dcterms:title>
  <dcterms:description>
    <p>
      <span>Arvonlisävero</span>
      <span>Tavaran myynti</span>
      <span>Osamaksukauppa</span>
      <span>Osamaksusopimuksen siirto rahoitusyhtiölle luoton vakuudeksi</span>
      <span>Luottotappio</span>
    </p>
  </dcterms:description>
  <finlex:registerNumber>3794/2/99</finlex:registerNumber>
  <dcterms:issued>2000-12-29</dcterms:issued>
  <finlex:fileCopyNumber>3403</finlex:fileCopyNumber>
  <dcterms:abstract>
    <p>Osamaksukauppaa harjoittavan yhtiön ja rahoitusyhtiön kesken tehdyn rahoitussopimuksen mukaan  rahoitusyhtiö oli sitoutunut rahoittamaan yhtiön osamaksukauppaa sovitun  rahoituslimiitin puitteissa. Yhtiö siirsi  rahoitettavat osamaksusopimukset kaikkine niihin liittyvine oikeuksineen  rahoitusyhtiölle saadun luoton ja muiden rahoitussopimukseen  perustuvien velvoitteiden vakuudeksi. Myös osamaksuesineen takaisinotto-oikeus ja  oikeus toimittaa osamaksukauppalain mukainen tilitys siirtyivät  rahoitusyhtiölle. Mahdollisen osamaksuesineen takaisinoton jälkeen  osamaksuesine ja osamaksusopimus siihen liittyvine oikeuksineen jäivät  rahoitusyhtiölle käteiseksi pantiksi saadun luoton takaisinmaksun ja muiden  rahoitussopimukseen perustuvien velvoitteiden täyttämisen vakuudeksi.</p>
    <p>Osamaksusopimuksen siirto rahoitusyhtiölle luoton vakuudeksi ei ole arvonlisäverolaissa tarkoitettu  verollinen tavaran tai palvelun myynti, vaan kysymys on verottomasta rahoituspalvelun myynnistä.  Huolimatta siitä, että osamaksusopimukseen perustuva osamaksuesineen takaisinotto-oikeus ja oikeus  toimittaa osamaksukauppalain mukainen tilitys oli siirretty rahoitusyhtiölle, osamaksuesineen myynyt  yhtiö oli edelleen esineen myyjä ja omistaja siihen asti, kun koko osamaksukauppahinta oli  maksettu. Yhtiöllä oli tämän vuoksi oikeus vähentää myyntinsä veron perusteesta  osamaksuostajan maksukyvyttömyydestä johtuva luottotappio. Vähennysoikeuden  edellytyksenä ei ollut osamaksusopimuksen siirtäminen rahoitusyhtiöltä  takaisin yhtiölle. Ennakkoratkaisu ajaksi  4.10.1999-31.12.2000.</p>
    <p>Arvonlisäverolaki 78 § 1 mom. 2 kohta</p>
  </dcterms:abstract>
</finlex:document>
