<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200000470</dcterms:identifier>
  <finlex:ecliIdentifier>ECLI:FI:KHO:2000:17</finlex:ecliIdentifier>
  <dcterms:title>06.03.2000/470 KHO:2000:17</dcterms:title>
  <dcterms:description>
    <p>
      <span>Arvonlisävero</span>
      <span>Rakentamispalvelun oma käyttö</span>
      <span>Tehdyn vähennyksen oikaiseminen</span>
      <span>Yritysjärjestely</span>
      <span>Osakeyhtiön jakautuminen</span>
      <span>Keskinäinen kiinteistöosakeyhtiö</span>
    </p>
  </dcterms:description>
  <finlex:registerNumber>54/2/99</finlex:registerNumber>
  <dcterms:issued>2000-03-06</dcterms:issued>
  <finlex:fileCopyNumber>470</finlex:fileCopyNumber>
  <dcterms:abstract>
    <p>Keskinäinen kiinteistöosakeyhtiö omisti tontin  ja sillä sijaitsevan rakennuksen. Tontilla oli  rakentamaton osa, jolla oli käyttämätöntä  rakennusoikeutta. Yhtiön ainoa osakas oli  antanut rakennuksessa olevat tilat vuokralle  arvonlisäverollista liiketoimintaa  harjoittaville yrityksille. Yhtiö ja sen osakas  olivat hakeutuneet kiinteistön käyttöoikeuden  luovuttamisesta verovelvollisiksi  arvonlisäverolain 30 §:ssä tarkoitetulla  tavalla. Yhtiö oli tehnyt vähennyksen  rakennuksen perusparantamiseen liittyneistä  rakentamispalveluista.</p>
    <p>Yhtiö aikoi jakautua osakeyhtiölain 14 a luvussa  tarkoitetulla tavalla kahdeksi uudeksi yhtiöksi,  joista toisen omistukseen tuli rakennus ja sen  alla oleva tontti ja toisen omistukseen  rakentamatta oleva tontti ja siihen liittyvä  rakennusoikeus. Yhtiö purkautui jakautumisen  yhteydessä. Kummankin jakautumisen yhteydessä  perustettavan uuden osakeyhtiön osakekannan  omisti yhtiön osakas. Rakennuksen  käyttötarkoitus ei jakautumisen yhteydessä  muuttunut, vaan yhtiön osakas jatkoi  rakennuksessa toimivien vuokralaisten  vuokranantajana.</p>
    <p>Yhtiön jakautuessa osakeyhtiölain 14 a luvussa  tarkoitetulla tavalla yhtiön varat, mukaan  lukien sen omistuksessa oleva tontti ja sillä  oleva rakennus, siirtyivät jakautumisen  yhteydessä muodostettaville yhtiöille niin  sanottuna yleisseuraantona. Yleisseuraantona  tapahtuvaan siirtoon ei sovelleta  arvonlisäverolain myyntiä koskevia säännöksiä  eikä siirrosta näin ollen lain yleisten  säännösten mukaan suoriteta arvonlisäveroa.  Sen vuoksi siirtoon ei myöskään sovelleta  lain 62 §:n yritysjärjestelyjä koskevaa  säännöstä. Koska perustettava keskinäinen  kiinteistöosakeyhtiö, jolle yhtiön omistuksessa  oleva rakennus siirtyi, tuli jatkamaan yhtiön  harjoittamaa verollista vuokraustoimintaa,  kiinteistön käyttötarkoituskaan ei siirron  yhteydessä muuttunut. Lain 33 §:n säännös  rakentamispalvelun osalta tehdyn vähennyksen  palauttamisesta ei sen vuoksi tullut  sovellettavaksi yhtiön peruskorjauskustannuksiin  sisältyneen arvonlisäveron vähentämiseen. Tämän  vuoksi yhtiön ei ollut oikaistava kiinteistön  perusparantamiseen liittyneistä  rakentamispalveluista tekemiään vähennyksiä  suorittamalla veroa niiden omasta käytöstä.  Ennakkoratkaisu ajaksi 7.12.1998-31.12.1999.</p>
    <p>Arvonlisäverolaki 33 § 1 ja 2 mom. sekä 62 §  1 ja 3 mom.</p>
  </dcterms:abstract>
</finlex:document>
