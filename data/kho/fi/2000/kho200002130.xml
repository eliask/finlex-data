<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200002130</dcterms:identifier>
  <finlex:ecliIdentifier>ECLI:FI:KHO:2000:T2130</finlex:ecliIdentifier>
  <dcterms:title>11.08.2000/2130</dcterms:title>
  <dcterms:description>
    <p>
      <span>Hallintoriita-asia</span>
      <span>Kuntien välinen kustannusriita</span>
      <span>Jälkihuollon kustannukset</span>
      <span>Valitusoikeus</span>
      <span>Määräaika hakemuksen tekemiseen</span>
    </p>
  </dcterms:description>
  <finlex:registerNumber>3847/3/97</finlex:registerNumber>
  <dcterms:issued>2000-08-11</dcterms:issued>
  <finlex:fileCopyNumber>2130</finlex:fileCopyNumber>
  <dcterms:abstract>
    <p>Lääninoikeus oli päätöksessään muun ohella  hylännyt H:n kaupungin hakemuksen K:n kunnan  velvoittamisesta vastaamaan nuorelle  laitoshuoltona annetun jälkihuollon  kustannuksista. Lääninoikeus oli päätöksensä  perusteluissa viitaten muun ohella  lastensuojelulain 45 §:n 1 ja 4 momenttiin sekä  sosiaalihuoltolain 42 §:ään katsonut, että  sosiaalihuoltolain 42 §:ssä mainittua kuuden  kuukauden määräaikaa tuli soveltaa myös tässä  tapauksessa, kun H:n kaupungin hakemus koski  korvausta jälkihuoltona annetusta  laitoshuollosta. H:n sosiaalilautakunta oli  sijoittanut nuoren laitoshoitoon 17.8.1995  alkaen. H:n kaupungin hakemus oli tullut  vireille lääninoikeudessa 26.11.1996 ja siten  määräajan jälkeen. K:n kunta ei ollut suostunut  korvaamaan kysymyksessä olevia laitoshoidon  kustannuksia siten kuin sosiaalihuoltolain 42  §:n 2 momentissa oli tarkoitettu. Suostumuksena  ei voitu pitää sitä, että K:n kunta oli  myöntänyt järjestämis- ja kustannusvastuunsa  jälkihuollosta. H:n kaupunki oli menettänyt  oikeutensa saada korvausta vaadituista  kustannuksista 26.11.1996 edeltävältä ajalta.</p>
    <p>Korkein hallinto-oikeus poisti lääninoikeuden  päätökseen liitetyn ilmoituksen valitusluvan  tarpeesta, koska asiassa on kysymys  lastensuojelulain 45 §:n 4 momentin mukaisesta  kuntien välisestä jälkihuollon kustannusten  korvaamista koskevasta asiasta eikä  sosiaalihuoltolain 49 §:n 2 momentissa  tarkoitetusta asiasta ja lääninoikeuden  päätökseen sai hakea muutosta valittamalla.</p>
    <p>Korkein hallinto-oikeus kumosi lääninoikeuden  päätöksen ja palautti asian lääninoikeuden  sijaan tulleelle hallinto-oikeudelle uudelleen  käsiteltäväksi. Päätöksen perusteluissa  viitattiin lastensuojelulain 34 §:n 1  momenttiin, josta ilmenee, että jälkihuolto on  huostassa olleelle lapselle aina järjestettävä  sekä lastensuojelulain 45 §:n 1 momenttiin,  jossa on säädetty jälkihuollon  järjestämisvastuussa olevasta kunnasta. Lisäksi  45 §:n 4 momentin mukaan kunnan, jossa lapsi tai  nuori on jälkihuollossa, on järjestettävä  yhteistyössä jälkihuollon järjestämisestä  vastuussa olevan kunnan kanssa lapselle tai  nuorelle hänen huollon tai hoidon tarpeensa  edellyttämät palvelut ja tukitoimet, josta  aiheutuvat kustannukset kunta on oikeutettu  perimään vastuussa olevalta kunnalta.  Jälkihuoltoa koskevista säännöksistä ei ilmene,  että jälkihuollon kustannusten korvaamiseen  olisi sovellettava sosiaalihuoltolain 42 §:n  säännöksiä. Jälkihuollon korvausta toiselle  kunnalle koskeva lastensuojelulain 45 §:n 4  momentti ei sisällä viittausta  sosiaalihuoltolain 42 §:ään. Siten  sosiaalihuoltolain 42 §:n 2 momentin mukaista  kuuden kuukauden määräaikaa ei myöskään voida  soveltaa harkittaessa kunnan kustannusvastuuta  jälkihuollon kustannuksista. Kun  lääninoikeudella oli ollut sanotusta asiasta  toinen käsitys, lääninoikeuden päätös kumottiin  ja siirrettiin hallinto-oikeudelle uudelleen  käsiteltäväksi.</p>
    <p>Lastensuojelulaki 34 § 1 mom. sekä 45 § 1 ja 4 mom.</p>
  </dcterms:abstract>
</finlex:document>
