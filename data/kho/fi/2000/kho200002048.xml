<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200002048</dcterms:identifier>
  <finlex:ecliIdentifier>ECLI:FI:KHO:2000:T2048</finlex:ecliIdentifier>
  <dcterms:title>17.07.2000/2048</dcterms:title>
  <dcterms:description>
    <p>
      <span>Varainsiirtovero</span>
      <span>Arvopaperi</span>
      <span>Asunto-osake</span>
      <span>Rakentamisvaiheen kauppa</span>
      <span>Omistusoikeuden siirtyminen</span>
      <span>Osakkeiden luovutus</span>
    </p>
  </dcterms:description>
  <finlex:registerNumber>4034/2/99</finlex:registerNumber>
  <dcterms:issued>2000-07-17</dcterms:issued>
  <finlex:fileCopyNumber>2048</finlex:fileCopyNumber>
  <dcterms:abstract>
    <p>A oli 14.7.1998 allekirjoitetulla asuinhuoneiston rakentamisvaiheen kauppakirjalla ostanut rakennusliike X:ltä erään asunto-osakeyhtiön huoneiston hallintaan  oikeuttavat osakkeet muun muassa ehdoin, että omistusoikeus osakkeisiin siirtyy, kun osakkeiden kauppahinta mahdollisine viivästyskorkoineen oli  kokonaisuudessaan maksettu. Kolmanneksi viimeinen erä oli sovittu maksettavaksi 15.2.1999 ja kaksi viimeistä erää, kun hallintaoikeus asuntoon siirtyy ostajalle. Asunnon arvioitu valmistumisaika kauppakirjan mukaan oli 31.3.1999. A oli kuollut 2.10.1998 asunnon ollessa vielä rakenteilla. A:n kuolinpesän osakkaat olivat 3.12.1998 suorittaneet 14.7.1998 tehdyn kaupan perusteella  varainsiirtoveron. Tämän jälkeen A:n kuolinpesän osakkaat olivat 18.12.1998 allekirjoitetulla siirtosopimuksella siirtäneet osakkeiden kauppaa koskevaan 14.7.1998 allekirjoitettuun kauppakirjaan perustuvat oikeudet ja velvollisuudet edelleen. Siirtokirjan mukaan kauppakirjan 14.7.1998 mukaiset kauppahintaerät nro:t 1-3 yhteensä 223 125 markkaa oli suoritettu alkuperäiselle myyjälle.  Kauppakirjaa 14.7.1998 pidettiin arvopaperin omistusoikeuden luovutuskirjana, jonka perusteella luovutuksensaajan oli suoritettava varainsiirtoveroa. Asiassa ei ollut merkitystä sillä, että kauppakirjaan perustuvat oikeudet oli siirretty edelleen ennen omistusoikeuden luovutusta. Rakentamisvaiheessa olevan asunto-osakkeen luovutuksesta säädetty muita arvopapereita myöhäisempi veron  suorittamisajankohta ei myöskään vapauttanut verovelvollisuudesta.</p>
    <p>Varainsiirtoverolaki 15 § 1 mom., 17 §, 21 § 2 mom. ja 40 §</p>
  </dcterms:abstract>
</finlex:document>
