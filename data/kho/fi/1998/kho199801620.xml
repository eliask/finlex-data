<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19980901">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199801620</dcterms:identifier>
  <finlex:ecliIdentifier>ECLI:FI:KHO:1998:T1620</finlex:ecliIdentifier>
  <dcterms:title>1.9.1998/1620</dcterms:title>
  <dcterms:description>
    <p>
      <span>Taloudellisen kilpailun edistäminen</span>
      <span>Sähkömarkkinalain vastainen toiminta</span>
      <span>Sähkömarkkinakeskuksen toimivalta</span>
    </p>
  </dcterms:description>
  <finlex:registerNumber>3214/1/97</finlex:registerNumber>
  <dcterms:issued>1998-09-01</dcterms:issued>
  <finlex:fileCopyNumber>1620</finlex:fileCopyNumber>
  <sysluok>
    <snro>1.06.02.04.04</snro>
  </sysluok>
  <dcterms:abstract>
    <p>Sähkömarkkinakeskus oli, todettuaan määräävässä markkinaasemassa olevan sähkön vähittäismyyjän toimineen sähkömarkkinalain ja sähkömarkkina-asetuksen vastaisesti, velvoittanut tämän vähittäismyyjän korjaamaan menettelynsä sähkömarkkinalainsäädännön mukaiseksi siten, ettei vähittäismyyjä enää saanut tehdä sellaisia sopimuksia, jotka oli todettu sähkömarkkinalain ja -asetuksen vastaisiksi. Sähkömarkkinalain 39 §:n nojalla sähkömarkkinakeskuksen on velvoitettava sähkömarkkinalakia tai sen nojalla annettuja säännöksiä tai määräyksiä rikkonut korjaamaan virheensä tai laiminlyöntinsä. Sähkömarkkinakeskus voi saman pykälän 2 momentin nojalla asettaa 1 momentissa tarkoitetun päätöksensä tehosteeksi uhkasakon. Lisäksi lain 41 §:n nojalla sähkömarkkinakeskus voi siirtää asian käsiteltäväksi kilpailunrajoituksista annetun lain mukaisesti, jos asia koskee menettelyä, joka saattaa rikkoa kilpailunrajoituksista annetun lain kilpailunrajoituksia koskevia säännöksiä. Koska vähittäismyyjä oli rikkonut sähkömarkkinalain ja sähkömarkkina-asetuksen sähkön vähittäismyyntihintojen ja muiden ehtojen määräytymistä koskevia säännöksiä, oli sähkömarkkinakeskuksen sähkömarkkinalain 39 §:n nojalla ollut velvoitettava vähittäismyyjä korjaamaan virheensä. Sähkömarkkinakeskuksen sähkömarkkinalain 39 §:n mukaiseen toimivaltaan kuului kieltää toimittamasta sähköä sellaisilla ehdoilla, jotka olivat lainvastaisia. Sähkömarkkinakeskus oli kuitenkin lisäksi määrännyt, että vähittäismyyjän tuli muuttaa voimassa oleviin sopimuksiin perustuva laskutuksensa, ja määrännyt tälle muutokselle aikataulun. Sähkömarkkinakeskus oli lisäksi päätöksensä perusteluissa todennut, että vähittäismyyjä oli vastuussa muutostyöstä aiheutuvista kustannuksista, eikä se voinut periä tästä aiheutuvia kustannuksia sähkönostajilta tai verkonhaltijoilta.</p>
    <p>Kun otettiin huomioon, mitä sähkömarkkinalaissa ja -asetuksessa oli mittauslaitteistosta ja siitä aiheutuvista kustannuksista säädetty, ei sähkömarkkinakeskus ollut voinut velvoittaa vähittäismyyjää korjaamaan virheellistä menettelyään sillä päätöksessä edellytetyllä tavalla, että vähittäismyyjä omalla kustannuksellaan muuttaa voimassa oleviin sopimuksiin perustuvan laskutuksensa tunneittain tapahtuvaan energianmittaukseen ja rekisteröintiin perustuvaksi.</p>
  </dcterms:abstract>
  <p>SähkömarkkinaL 39 §</p>
</finlex:document>
