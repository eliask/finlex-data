<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19980115">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199800043</dcterms:identifier>
  <finlex:ecliIdentifier>ECLI:FI:KHO:1998:T43</finlex:ecliIdentifier>
  <dcterms:title>15.1.1998/43</dcterms:title>
  <dcterms:description>
    <p>
      <span>Arvonlisävero</span>
      <span>Vähennettävä vero</span>
      <span>Hankintaan sisältyvä vero</span>
      <span>Yritysjärjestely</span>
      <span>Liikkeen tai sen osan luovutus</span>
      <span>Vaihto- ja käyttöomaisuus</span>
      <span>Huoltoasematoiminta</span>
      <span>Öljy-yhtiö</span>
    </p>
  </dcterms:description>
  <finlex:registerNumber>4171/2/96</finlex:registerNumber>
  <dcterms:issued>1998-01-15</dcterms:issued>
  <finlex:fileCopyNumber>43</finlex:fileCopyNumber>
  <sysluok>
    <snro>2.20.05.11</snro>
    <snro>2.20.11.02</snro>
    <snro>2.20.15.05</snro>
  </sysluok>
  <dcterms:abstract>
    <p>A oli 24.2.1995 päivätyllä kauppakirjalla ostanut B:ltä huoltoaseman vaihto- ja käyttöomaisuuden 105.000 markalla, joka kauppakirjan ehtojen mukaan sisälsi arvonlisäveron. Kauppakirjan 14.7.1995 päivätyn liitteen mukaan sekä A:n että B:n tarkoituksena oli, että luovutus tapahtui verollisena ja että sekä A että B käsittelivät sen kirjanpidoissaan verollisena. Kauppakirjan ehtojen mukaan B:n kaksi työntekijää siirtyi A:n palvelukseen vanhoina työntekijöinä. A jatkoi samalla öljy-yhtiön omistamalla kiinteistöllä sekä siltä vuokratuissa tiloissa ja siltä vuokratuilla laitteilla vastaavaa huoltoasematoimintaa, jota B oli aikaisemmin harjoittanut. A:n ja B:n välinen sopimus ja siihen liittyvät olosuhteet olivat arvonlisäverolain 62 §:n 1 momentissa tarkoitetulle liikkeen luovutukselle tavanomaiset. Tämän suhteen ei ollut merkitystä sillä, että myyjän ja ostajan mahdollisuutta sopia kaikista liikkeen luovutukseen liittyvistä seikoista rajoittivat öljy-yhtiön omistusoikeus huoltoasemakiinteistöön, sen tiloihin ja laitteisiin sekä myyjän ja ostajan tuon yhtiön kanssa tekemät huoltamosopimukset. Koska liikkeen luovutukseen liittyvien tavaroiden ja palvelujen myynnin verottomuutta koskeva säännös on arvonlisäverolain 4 lukuun sisältyvä poikkeuksia myynnin verollisuudesta koskeva aineellinen säännös, luovuttaja ja luovutuksensaaja eivät voineet veronsaajaa sitovasti sopia, että luovutus käsitellään verollisena. Tämän vuoksi A:lla ei ollut oikeutta tehdä vähennystä ostamistaan tavaroista.</p>
  </dcterms:abstract>
  <p>ArvonlisäveroL 62 § 1 mom</p>
</finlex:document>
