<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19980323">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199800501</dcterms:identifier>
  <finlex:ecliIdentifier>ECLI:FI:KHO:1998:T501</finlex:ecliIdentifier>
  <dcterms:title>23.3.1998/501</dcterms:title>
  <dcterms:description>
    <p>
      <span>Kunnallisasia</span>
      <span>Otto-oikeus</span>
      <span>Kaupunginhallituksen toimivalta</span>
    </p>
  </dcterms:description>
  <finlex:registerNumber>1350/1/97</finlex:registerNumber>
  <dcterms:issued>1998-03-23</dcterms:issued>
  <finlex:fileCopyNumber>501</finlex:fileCopyNumber>
  <sysluok>
    <snro>1.02.05.02.06</snro>
    <snro>1.02.05.02.02</snro>
  </sysluok>
  <dcterms:abstract>
    <p>Opistolautakunta valitsi 6.5.1996 pianonsoiton opettajaksi A:n ja viulunsoiton opettajaksi B:n. Päätöksillään 18.6.1996 opistolautakunta hylkäsi mainituista päätöksistä tehdyt oikaisuvaatimukset.</p>
    <p>Kaupunginhallitus päätti kuntalain 51 §:n nojalla ottaa virkavaaliasiat käsiteltäväkseen ja valitsi 5.8.1996 pianonsoiton opettajaksi C:n ja viulunsoiton opettajaksi D:n. Kaupunginhallitus hylkäsi 7.10.1996 mainituista päätöksistä tehdyt oikaisuvaatimukset.</p>
    <p>A:n ja B:n valitusten johdosta lääninoikeus päätöksessään totesi, että kuntalain 51 §:n 1 momentissa ei määritellä sitä, voidaanko kunnanhallituksen käsiteltäväksi ottaa asia, jossa kunnanhallituksen alainen lautakunta on tehnyt päätöksen oikaisuvaatimuksen johdosta.</p>
    <p>Kuntalain 51 §:n 3 momentissa säädetään, että asia on otettava ylemmän toimielimen käsiteltäväksi viimeistään sen ajan kuluessa, jossa 89 §:ssä tarkoitettu oikaisuvaatimus päätöksestä on tehtävä. Alemman viranomaisen oikaisuvaatimuksen johdosta tekemään päätökseen ei kuntalain mukaan voida enää uudestaan hakea oikaisua, vaan oikaisuvaatimuksen johdosta annettuun päätökseen haetaan kuntalain 90 §:n mukaan muutosta kunnallisvalituksella lääninoikeudelta. Kun otto-oikeutta ei näin ollen voida käyttää enää sen jälkeen, kun kuntalain 89 §:ssä tarkoitettu oikaisuvaatimusaika on kulunut umpeen, lääninoikeus katsoi, että otto-oikeutta ei myöskään voida käyttää enää sen jälkeen, kun alempi viranomainen oli jo käsitellyt oikaisuvaatimuksen. Kaupunginhallituksen päätöksestä ilmenevä kuntalain 51 §:n 1 momentin tulkinta tekisi 51 §:n 3 momentin säännöksen turhaksi eikä tällainen tulkinta vastaa kuntalain tarkoitusta. Kaupunginhallituksen oli tullut käyttää otto-oikeuttaan kysymyksessä olevissa virkavaaliasioissa viimeistään sen ajan kuluessa, jossa oli tehtävä oikaisuvaatimukset opistolautakunnan 6.5.1996 tekemistä päätöksistä. Asianosaisten oikaisuvaatimusaika oli päättynyt 30.5.1996 ja kunnan jäsenten oikaisuvaatimusaika 24.5.1996. Kun kaupunginhallitus oli käyttänyt otto-oikeuttaan vasta 8.7.1996 eli sen jälkeen, kun opistolautakunta oli jo tehnyt oikaisupäätökset 18.6.1996, kaupunginhallituksen 5.8.1996 tekemät virkavaalipäätökset olivat syntyneet virheellisessä järjestyksessä. Tämän vuoksi lääninoikeus kumosi ja poisti kaupunginhallituksen 5.8.1996 ja 7.10.1996 tekemät päätökset. KHO ei muuttanut lääninoikeuden päätöstä.</p>
  </dcterms:abstract>
</finlex:document>
