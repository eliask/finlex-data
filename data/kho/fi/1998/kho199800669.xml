<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19980417">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199800669</dcterms:identifier>
  <finlex:ecliIdentifier>ECLI:FI:KHO:1998:T669</finlex:ecliIdentifier>
  <dcterms:title>17.4.1998/669</dcterms:title>
  <dcterms:description>
    <p>
      <span>Verotusmenettely</span>
      <span>Elinkeinomeno</span>
      <span>Vähennyskelpoisuus</span>
      <span>Yhtiövastike</span>
      <span>Pääomavastike</span>
      <span>Rahoitusvastike</span>
      <span>Lainojen lyhennys</span>
      <span>Verotuksen kiertäminen</span>
      <span>Keskinäisen kiinteistöyhtiön omistaja</span>
    </p>
  </dcterms:description>
  <finlex:registerNumber>1253/3/96</finlex:registerNumber>
  <dcterms:issued>1998-04-17</dcterms:issued>
  <finlex:fileCopyNumber>669</finlex:fileCopyNumber>
  <sysluok>
    <snro>2.14.04.04.02.01</snro>
    <snro>2.04.05.01.04</snro>
    <snro>2.04.05.01.29</snro>
  </sysluok>
  <dcterms:abstract>
    <p>Pankki oli vuonna 1985 perustanut keskinäisen kiinteistöosakeyhtiön, jonka osakepääoma oli 18.610 markkaa. Kiinteistöyhtiön osakkeet olivat pankin sijoitusomaisuutta. Kiinteistöyhtiö B oli rakennuttanut pankin omistamalle tontille vuonna 1987 valmistuneen liike- ja toimistorakennuksen, jonka rakennuskustannukset oli rahoitettu 1.526.020 markan rakennusrahastolla ja samaan pankkiryhmään kuuluvasta yhtiöstä saadulla 7.500.000 markan lainalla. Pankki oli verovuonna 1988 suorittanut kiinteistöosakeyhtiölle hoitoja rahoitusvastikkeita, jotka kiinteistöosakeyhtiö oli käsitellyt kirjanpidossaan yhtenä eränä ja ilmoittanut tuloslaskelmalla kiinteistönhoitokuluilla vähennettynä käyttökatteena määrältään 2.058.068 markkaa. Kiinteistöyhtiö oli tehnyt rakennuksesta ja koneista 935.309 markan poiston sekä pitkävaikutteisista menoista 177.585 markan poiston. Kiinteistöyhtiö oli lyhentänyt pitkäaikaisia velkojaan vuonna 1988 166.680 markkaa, vuonna 1989 83.300 markkaa ja vuonna 1991 2.000.000 markkaa. Vuonna 1990 lainanlyhennyksiä ei oltu tehty eikä rahoitusvastikkeita oltu kerätty lainanlyhennyksiä varten. Verotarkastajien esityksen mukaisesti pankin tuloon vuodelta 1988 oli jälkiverotuksin lisätty kiinteistöyhtiölle suoritetuista vastikkeista elinkeinotulon verottamisesta annetun lain 14 ja 42 §:n sekä verotuslain 56 §:n nojalla 1.100.567 markkaa osakkeiden hankintamenona eli kiinteistöyhtiön hoitokulut ja vieraan pääoman kulut sekä verot ylittävä osa vastikkeista. Kun otettiin huomioon kiinteistöyhtiön rahoitusrakenteesta ja rahoituksen järjestämisestä saatu selvitys, rahoitusvastikkeiden käyttäminen kiinteistöyhtiön lainojen lyhentämiseksi vuosina 1988-1991, pankin hallitsemien kiinteistöyhtiön tilojen vuokraustoiminta sekä se, että kiinteistöyhtiön perustaminen rakennettujen tilojen realisoitavuutta silmällä pitäen on ollut pankin kannalta perusteltua, pankin ei voitu katsoa ryhtyneen kysymyksessä oleviin järjestelyihin verotuslain 56 §:ssä tarkoitetuin tavoin ilmeisesti siinä tarkoituksessa, että suoritettavasta verosta vapauduttaisiin. Pankilla on siten ollut oikeus vähentää kiinteistöyhtiölle suorittamansa vastikkeet.</p>
  </dcterms:abstract>
  <p>ElinkVL 7 §</p>
  <p>ElinkVL-8_§_3_kohta VerotusL_56_§</p>
  <p>Ks. myös KHO: A:30.8.1996 T:<viite tyyppi="kho" kohde="199602621">2621</viite> sekä A:20.4.1998 T:671 D:958/2/97</p>
</finlex:document>
