<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199803051</dcterms:identifier>
  <finlex:ecliIdentifier>ECLI:FI:KHO:1998:T3051</finlex:ecliIdentifier>
  <dcterms:title>31.12.1998/3051</dcterms:title>
  <dcterms:description>
    <p>
      <span>Maa-aineslupa</span>
      <span>Kallion louhiminen</span>
    </p>
  </dcterms:description>
  <finlex:registerNumber>889/3/98</finlex:registerNumber>
  <dcterms:issued>1998-12-31</dcterms:issued>
  <finlex:fileCopyNumber>3051</finlex:fileCopyNumber>
  <sysluok>
    <snro>1.04.05.08.03.01</snro>
  </sysluok>
  <dcterms:abstract>
    <p>Loimaan kunnanhallitus oli myöntänyt 12.2.1996 yhtiölle maa-aineslaissa tarkoitetun luvan ottaa kiviaineksia viiden vuoden aikana yhteensä 600.000 m 3 päätöksestä ilmenevin lupaehdoin noin 9,7 hehtaarin suuruiselta ottamisalueelta, josta louhittavaksi tulisi noin 4,5 hehtaarin suuruinen alue. Alueellinen ympäristökeskus oli naapurien valituksesta kumonnut lupapäätöksen ja hylännyt hakemuksen. Ympäristökeskuksen perustelujen mukaan ottamisalue käsitti asutuksen keskellä sijaitsevan, ympäristöstään selvästi erottuvan kalliomäen, jota voitiin asutuksen läheisyyden takia pitää osana kaunista maisemakuvaa. Suunnitelman mukaiselle ottamistoiminnalle ei myöskään voitu järjestää riittävää suojavyöhykettä, koska 100 - 300 metrin etäisyydellä louhosalueen rajasta sijaitsi useita ympärivuotiseen käyttöön soveltuvia asuinrakennuksia. Ympäristökeskus katsoi, että maa-ainesten ottaminen aiheutti siten maa-aineslain 3 §:ssä (555/1981) tarkoitettua haittaa asutukselle sekä asutuksesta näkyvän kauniin maisemakuvan turmeltumista ja päätös siten loukkasi valittajien oikeutta.</p>
    <p>Korkein hallinto-oikeus totesi, että kysymyksessä oleva kallioalue oli loivarinteinen, eikä sen laelta avautunut ympäristöön näköalaa. Yhtiön hakemuksen mukaisesta maa-ainesten ottamisesta kysymyksessä olevalta alueelta ei voitu katsoa aiheutuvan maa-aineslain 3 §:n 1 momentissa tarkoitetun kauniin maisemakuvan turmeltumista, luonnon merkittävien kauneusarvojen tai erikoisten luonnonesiintymien tuhoutumista taikka huomattavia tai laajalle ulottuvia vahingollisia muutoksia luonnonolosuhteissa. Siten haetulle ottamiselle ei ollut maa-aineslain 3 §:n 1 momentissa tarkoitettua estettä.</p>
    <p>Asiakirjoista saatavan selvityksen mukaan noin 100 - 300 metrin etäisyydellä louhosalueen rajasta sijaitsi useita ympärivuotiseen käyttöön soveltuvia asuinrakennuksia. Ottamisaluetta lähimpänä sijaitsevan loma-asunnon etäisyys ottamisalueen reunasta oli 80 - 90 metriä. Ottamissuunnitelman mukaan noin 9,7 hehtaarin suuruiselta ottamisalueelta, josta louhittavaksi tulisi noin 4,5 hehtaarin suuruinen alue, oltaisiin otettu kiviaineksia yhteensä 600.000 m 3. Suunnitelman mukaista ottamista, kun otettiin huomioon hankkeen laajuus ja myös hakijan esittämät</p>
    <p>suojaustoimenpiteet, ei ollut mahdollista järjestää paikalla siten, että toiminnan harjoittamisesta ei aiheutuisi asutukselle tai ympäristölle maa-aineslain  3 §:n 2 momentissa tarkoitettua vaaraa tai kohtuullisin kustannuksin vältettävissä olevaa haittaa. Tämän vuoksi ja ottaen huomioon myös maa-aineslain 6 §:n säännökset, edellytyksiä haetun maa-ainesluvan myöntämiselle ei ollut.</p>
    <p>Maa-aineslaki 3 § (555/1981) ja 6 §</p>
  </dcterms:abstract>
</finlex:document>
