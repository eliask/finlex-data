<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199802866</dcterms:identifier>
  <finlex:ecliIdentifier>ECLI:FI:KHO:1998:T2866</finlex:ecliIdentifier>
  <dcterms:title>21.12.1998/2866</dcterms:title>
  <dcterms:description>
    <p>
      <span>Julkinen hankinta</span>
      <span>Tarjouspyyntö</span>
      <span>Määräaikojen noudattaminen</span>
      <span>Tarjousmenettelyyn                      osallistuvien tasapuolinen ja syrjimätön kohtelu</span>
    </p>
  </dcterms:description>
  <finlex:registerNumber>1146/1/97</finlex:registerNumber>
  <dcterms:issued>1998-12-21</dcterms:issued>
  <finlex:fileCopyNumber>2866</finlex:fileCopyNumber>
  <sysluok>
    <snro>1.06.02.04.04</snro>
  </sysluok>
  <dcterms:abstract>
    <p>Julkinen hankintayksikkö oli lähettänyt matkailuesitteiden tuotantoa koskevan hankintailmoituksen Euroopan yhteisöjen viralliseen lehteen 4.4.1996. Tarjousten jättämiselle asetettu määräaika oli päättynyt ilmoituksen mukaan 23.4.1996. Tarjousaika oli siten alittanut kynnysarvot ylittävistä tavara- ja palveluhankinnoista sekä rakennusurakoista annetun asetuksen 26 §:n mukaisen vähimmäisajan 52 päivää. Tarjousaika oli alittanut tämän lisäksi myös nopeutetulle rajoitetulle menettelylle asetuksen 28 §:ssä säädetyt vähimmäisajat, jotka ovat osallistumishakemusten jättämistä varten vähintään 15 päivää ja tarjousten jättämiselle lisäksi vähintään 10 päivää.</p>
    <p/>
    <p>Säädettyjen vähimmäisaikojen noudattaminen mahdollistaa, että kaikilla halukkailla on riittävät mahdollisuudet ottaa selko tarjouspyynnön sisällöstä ja laatia tarjouspyynnön mukainen tarjous. Säädettyjen vähimmäisaikojen noudattamatta jättäminen sen ohella, että se karsii mahdollisia tarjoajia, merkitsee myös sitä, että esimerkiksi aikaisemmin samanlaiseen tarjouskilpailuun osallistuneilla tai kuten tässä tapauksessa, aikaisemmin hankinnan tarkoittamasta palvelusta vastanneilla tarjoajilla on muita mahdollisia tarjoajia paremmat mahdollisuudet tarjouksen laatimisessa tarjouspyynnön mukaiseksi.</p>
    <p>Koska hankintayksikkö oli hankintamenettelyssään jättänyt noudattamatta kynnysarvot ylittävistä tavara- ja palveluhankinnoista sekä rakennusurakoista annetun asetuksen 26 §:ssä tarjousajalle säädetyn vähimmäisajan eikä ollut hankinnassaan menetellyt julkisista hankinnoista annetun lain 1 §:n edellyttämällä, tarjousmenettelyyn osallistuvien tasapuolisen ja syrjimättömän kohtelun turvaavalla tavalla, korkein hallinto-oikeus kumosi hankintapäätöksen ja kilpailuneuvoston päätöksen, jossa oli muun ohella katsottu, että määräaikoja koskeva menettelyvirhe oli vähäinen.</p>
  </dcterms:abstract>
  <p>Laki julkisista hankinnoista 1 §</p>
  <p>Asetus kynnysarvot ylittävistä tavara- ja palveluhankinnoista</p>
  <p>sekä rakennusurakoista 26 §</p>
</finlex:document>
