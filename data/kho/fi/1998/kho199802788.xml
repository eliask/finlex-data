<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199802788</dcterms:identifier>
  <finlex:ecliIdentifier>ECLI:FI:KHO:1998:T2788</finlex:ecliIdentifier>
  <dcterms:title>11.12.1998/2788</dcterms:title>
  <dcterms:description>
    <p>
      <span>Kunnan etuosto-oikeus</span>
      <span>Etuostomenettely</span>
      <span>Päätöksen tiedoksianto</span>
      <span>Kunnan laiminlyönti</span>
      <span>Etuosto-oikeuden menettäminen</span>
    </p>
  </dcterms:description>
  <finlex:registerNumber>3091/1/</finlex:registerNumber>
  <dcterms:issued>1998-12-11</dcterms:issued>
  <finlex:fileCopyNumber>2788</finlex:fileCopyNumber>
  <sysluok>
    <snro>1.06.03.02.03</snro>
  </sysluok>
  <dcterms:abstract>
    <p>Jos kunta on päättänyt käyttää etuosto-oikeuttaan myytyyn kiinteistöön, sen tulee etuostolain 9 §:n 1 momentin mukaan kirjallisesti ilmoittaa tästä ostajalle, myyjälle ja sille tuomiokunnan tuomarille tai kiinteistötuomarille, jonka toimialueella kiinteistö on. Ilmoitukset on tehtävä kolmen kuukauden kuluessa luovutuskirjan oikeaksi todistamisesta. Kunnan tulee liittää tuomiokunnan tuomarille tai kiinteistötuomarille tehtävään ilmoitukseen todistus siitä, että kunnan päätös etuosto-oikeuden käyttämisestä on annettu 3 momentin mukaisesti tiedoksi ostajalle ja myyjälle. Mainitun pykälän 3 momentin mukaan edellä 1 momentissa tarkoitettu päätös on annettava ostajalle ja myyjälle tiedoksi niin kuin tiedoksiannosta hallintoasioissa annetussa laissa (232/1966) on säädetty. Etuostolain 10 §:n mukaan etuosto-oikeus on menetetty, jos kunta laiminlyö, mitä sen tehtäväksi on 9 §:ssä määrätty.</p>
    <p>Tiedoksiannosta hallintoasioissa annetun lain 8 §:ssä säädetään, että milloin päätös on sellainen, että se tullakseen voimaan on annettava asianomaiselle tiedoksi tai että tämä voi hakea siihen muutosta tietyssä ajassa päätöksestä tiedon saatuaan tahi että jokin muu asianomaisen oikeuteen vaikuttava määräaika kuin muutoksenhakuaika alkaa kulua päätöksen tiedoksi saamisesta, on päätöksen tiedoksianto, jollei se tapahdu 4 §:n 1 momentin 3 kohdassa säädetyllä tavalla, toimitettava postin välityksellä saantitodistusmenettelyä käyttäen tahi, milloin viranomainen katsoo siihen olevan aihetta, haastetiedoksiannolla.</p>
    <p>Lain 4 §:n 1 momentin 3 kohdan mukaan erityistiedoksianto tapahtuu siten, että asiakirja tai viran puolesta oikeaksi todistettu jäljennös siitä viranomaisen toimesta luovutetaan asianomaiselle tai tämän lähetille taikka lähetetään asiakirjan vastaan ottamisesta annettavaa kirjallista todistusta vastaan lähetin välityksellä asianomaiselle.</p>
    <p>Asiakirjoista saatavan selvityksen mukaan kaupunginhallituksen päätöksen tiedoksianto oli tapahtunut lähettämällä asianomainen pöytäkirjanote ostajalle tiedoksi kirjeellä, joka oli annettu postin kuljetettavaksi. Päätöksen tiedoksianto ei niin ollen ollut tapahtunut siten kuin tiedoksiannosta hallintoasioissa annetun lain 4 §:n 1 momentin 3 kohdassa ja 8 §:ssä säädetään. Kaupungin oli siis katsottava laiminlyöneen, mitä sen tehtäväksi on etuostolain 9 §:ssä määrätty. Kaupunki oli sen vuoksi menettänyt etuosto-oikeutensa. Äänestys 4-1.</p>
  </dcterms:abstract>
</finlex:document>
