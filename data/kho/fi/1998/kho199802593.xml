<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199802593</dcterms:identifier>
  <finlex:ecliIdentifier>ECLI:FI:KHO:1998:T2593</finlex:ecliIdentifier>
  <dcterms:title>20.11.1998/2593</dcterms:title>
  <dcterms:description>
    <p>
      <span>Kunnallisasia</span>
      <span>Purku</span>
      <span>Irtisanominen</span>
      <span>Suomen Hallitusmuoto</span>
    </p>
  </dcterms:description>
  <finlex:registerNumber>2482/1/98</finlex:registerNumber>
  <dcterms:issued>1998-11-20</dcterms:issued>
  <finlex:fileCopyNumber>2593</finlex:fileCopyNumber>
  <sysluok>
    <snro>1.09.12.03.02.02</snro>
  </sysluok>
  <dcterms:abstract>
    <p>Kaupunginhallitus oli 21.12.1995 irtisanonut koulutoimenjohtajan kaupunginvaltuuston 30.11.1995 hyväksymän virkasäännön 13 §:n 2 momentin perusteella, koska hänen hoitamansa virka oli lakkautettu. Suomen Hallitusmuodon perusoikeusluku uudistettiin 17.7.1995 annetulla lailla. Hallitusmuodon 1.8.1995 voimaan tulleen 15 §:n 3 momentin mukaan ketään ei saa ilman lakiin perustuvaa syytä erottaa työstä. Perusoikeusuudistukseen ei sisällytetty nimenomaisia säännöksiä uudistuksen voimaansaattamista koskevasta siirtymäajasta. Hallitusmuodon perusoikeussäännösten 1.8.1995 tapahtuneen voimaantulon jälkeen kunnallisten viranhaltijoiden irtisanomisperusteet olivat siis edelleen kuntalain 45 §:n 2 momentin 1 kohdan nojalla annetuissa kuntien ja kuntayhtymien virkasäännöissä, kunnes kunnallisen viranhaltijan palvelussuhdeturvasta annettu laki (484/1996) tuli voimaan 1.7.1996.</p>
    <p>Kaupungin virkasääntö, johon sisältyvät myös määräykset viranhaltijan irtisanomisperusteista, on hyväksytty 30.11.1995 ja siten hallitusmuodon uudistetun perusoikeusluvun voimaantulon jälkeen, vaikka hallitusmuodon 15 §:n 3 momentti edellyttää, että irtisanomisperusteista säädetään laissa.</p>
    <p>Korkein hallinto-oikeus on vuosikirjassa julkaistussa ratkaisussaan 21.10.1997 taltio 2633 äänestyksen jälkeen katsonut, että viranhaltijan irtisanominen 14.12.1992 hyväksytyn virkasäännön 13 §:n 2 momentin 1 kohdan perusteella viran lakkauttamisen johdosta ei ollut lainvastainen, vaikka se oli tehty hallitusmuodon 15 §:n 3 momentin voimaan tulon jälkeen ja ennen kunnallisen viranhaltijan palvelussuhdeturvasta annetun lain voimaantuloa.</p>
    <p>Toisessa, samoin vuosikirjassa julkaistussa ratkaisussaan (14.11.1997 taltio 2902) korkein hallinto-oikeus on äänestyksen jälkeen katsonut, että viranhaltijan irtisanominen 13.11.1995 hyväksytyn virkasäännön 13 §:n 2 momentin 3kohdan nojalla oli lainvastainen, koska Suomen Hallitusmuodon 1.8.1995 voimaan tulleen 15 §:n 3 momentin mukaan ketään ei saa erottaa työstä ilman lakiin perustuvaa syytä.</p>
    <p>Koska kysymys kuntien virkasäännön irtisanomista koskevien määräysten soveltamisesta perusoikeusuudistuksen voimaan tulon 1.8.1995 ja kunnallisen viranhaltijan palvelussuhdeturvasta annetun lain voimaantulon 1.7.1996 välisenä aikana on ollut tulkinnanvarainen, irtisanomista koskeva päätös ei perustunut sellaiseen ilmeisen väärään lain soveltamiseen, jota hallintolainkäyttölain 63 §:n 1 momentin 2 kohdassa tarkoitetaan.</p>
    <p>Vrt. KHO 21.10.1997 T 2633(vuosikirja)ja KHO 14.11.1997 T 2902 (vuosikirja)</p>
  </dcterms:abstract>
</finlex:document>
