<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19980626">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199801196</dcterms:identifier>
  <finlex:ecliIdentifier>ECLI:FI:KHO:1998:T1196</finlex:ecliIdentifier>
  <dcterms:title>26.6.1998/1196</dcterms:title>
  <dcterms:description>
    <p>
      <span>Elinkeinotulon verotus</span>
      <span>Taseyhtiökauppa</span>
      <span>Liiketoiminnan ostaja</span>
      <span>Liikkeen hankintamenon vähentäminen</span>
      <span>Verotuksen kiertäminen</span>
    </p>
  </dcterms:description>
  <finlex:registerNumber>1099/2/97</finlex:registerNumber>
  <dcterms:issued>1998-06-26</dcterms:issued>
  <finlex:fileCopyNumber>1196</finlex:fileCopyNumber>
  <sysluok>
    <snro>2.14.04.04.02.01</snro>
  </sysluok>
  <dcterms:abstract>
    <p>X Oy oli myynyt harjoittamansa liiketoiminnan ja kaiken liikeomaisuutensa 30.9.1992 päivätyllä kauppakirjalla A Oy:lle, jonka osakkaina kaupantekohetkellä oli samoja henkilöitä kuin X Oy:n osakkaina ja joka ei siihen mennessä ollut harjoittanut liiketoimintaaa. Ostajayhtiön nimi oli muutettu X Oy:ksi. Myyjäyhtiöstä oli kaupan jälkeen tullut niin sanottu taseyhtiö. Sen osakkaat olivat myyneet yhtiön osakekannan taseyhtiökaupoissa tavanomaisin ehdoin B Oy:lle. B Oy.n suorittama taseyhtiön osakkeiden 8.694.500 markan kauppahinnan maksu, varojen sijoittaminen A Oy:öön, kauppahinnan maksaminen taseyhtiölle ja sen varojen lainaaminen ostajalle B Oy:lle olivat kaikki tapahtuneet samalla kertaa niin, että taseyhtiökauppa oli katsottava tosiasiallisesti rahoitetun myyjän tieten taseyhtiön omilla liiketoiminnan kauppahintasaatavasta muodostuneilla varoilla. A Oy oli 30.11.1992 laskenut liikkeelle joukkovelkakirjalainan, jonka merkitsivät yhtiön osakkaat ja heidän määräysvallassaan ollut yhtiö. A Oy:n kirjanpidossa oli mainitusta 8.694.500 markasta kirjattu merkitsijöiltä saaduksi joukkovelkakirjalainaksi 7.500.000 markkaa ja muu osa korottomaksi lainaksi. Joukkovelkakirjalainan korko oli sidottu käyttökatteeseen ja velkakirjojen takaisinosto riippui yhtiön toiminnan kannattavuudesta. A Oy:n verotuksessa yhtiön maksamasta liikearvosta tehty poisto palautettiin tuloon sillä perusteella, että järjestelyn siihen kuuluvine liikeomaisuuden luovutuksineen tarkoituksena oli ollut mahdollistaa osakkaiden rahannosto yrityksistään mahdollisimman vähin veroseuraamuksin joukkovelkakirjalainan ja muiden lainojen lyhennysten muodossa. KHO totesi, että taseyhtiön osakkeiden luovuttajien verotuksessa oli oikeuskäytännön mukaan sovellettava verotuslain 56 ja 57 §:n säännöksiä siten, että taseyhtiön osakkeiden luovutushinta luetaan kohtuullisen määräisenä luovuttajien tuloksi peiteltynä osinkona. Kun otettin huomioon, että liiketoimintansa luovuttaneen X Oy:n saama luovutushinta oli myös sen veronalaista tuloa, ja muut oikeuskäytännön mukaan taseyhtiöjärjestelyyn liittyvät veroseuraamukset, ei liiketoiminnan ostajalta voitu evätä oikeutta liiketoiminnan hankintamenon vähentämiseen verotuslain 56 §:n nojalla. Tämän vuoksi A Oy:öön kohdistunut jälkiverotus kumottiin.</p>
  </dcterms:abstract>
  <p>VerotusL 56 §</p>
</finlex:document>
