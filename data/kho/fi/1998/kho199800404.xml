<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19980316">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199800404</dcterms:identifier>
  <finlex:ecliIdentifier>ECLI:FI:KHO:1998:T404</finlex:ecliIdentifier>
  <dcterms:title>16.3.1998/404</dcterms:title>
  <dcterms:description>
    <p>
      <span>Valitusoikeus</span>
      <span>Viranomaisen valitusoikeus</span>
      <span>Alueellinen ympäristökeskus</span>
      <span>Jätelaki</span>
      <span>Vapautus järjestettyyn jäätteenkuljetukseen liittymisestä</span>
    </p>
  </dcterms:description>
  <finlex:registerNumber>3137/3/97</finlex:registerNumber>
  <dcterms:issued>1998-03-16</dcterms:issued>
  <finlex:fileCopyNumber>404</finlex:fileCopyNumber>
  <sysluok>
    <snro>1.04.05.05.07</snro>
    <snro>1.09.05.05</snro>
  </sysluok>
  <dcterms:abstract>
    <p>Lääninoikeus jätti valitusoikeuden puuttumisen vuoksi tutkimatta Pohjois-Karjalan ympäristökeskuksen valituksen kahdesta Ilomantsin terveys- ja ympäristölautakunnan päätöksestä, joilla yhteensä 353 jätteen haltijaa oli vapautettu velvollisuudesta liittyä järjestettyyn jätteen kuljetukseen.</p>
    <p>Korkein hallinto-oikeus katsoi, että ympäristökeskuksella oli valitusoikeus ja kumosi lääninoikeuden päätöksen ja palautti asian lääninoikeudelle uudelleen käsiteltäväksi. Jätelain (1072/1993) 66 §:n 1 momentin mukaan muutosta kunnan viranomaisen päätöksiin, jotka koskevat jätelain 11 §:n 2 momentissa tarkoitettua vapautusta järjestettyyn jätteenkuljetukseen liittymisestä, haetaan siten kuin hallintolainkäyttölaissa (586/96) säädetään. Hallintolainkäyttölain 6 §:n 1 momentin mukaan päätöksestä saa valittaa se, johon päätös on kohdistettu tai jonka oikeuteen, velvollisuuteen tai etuun päätös välittömästi vaikuttaa. Mainitun pykälän 2 momentin mukaan viranomaisella on lisäksi valitusoikeus, jos laissa niin säädetään tai jos valitusoikeus on viranomaisen valvottavana olevan julkisen edun vuoksi tarpeen. Alueellinen ympäristökeskus ei ole asiassa asianosainen eikä jätelaissa ole erikseen säädetty alueellisen ympäristökeskuksen valitusoikeudesta. Valitusoikeus määräytyy niin ollen sen mukaan, onko valitusoikeus ympäristökeskuksen valvottavana olevan julkisen edun vuoksi tarpeen. Alueellisen ympäristökeskuksen tehtävistä säädetään yleisesti ympäristöhallinnosta annetun lain (55/1995) 4 §:ssä. Mainitun pykälän 2 momentin 2 kohdan mukaan alueellinen ympäristökeskus valvoo yleistä etua ympäristöasioissa. Jätelain 37 §:n mukaan alueellinen ympäristökeskus ohjaa ja kehittää mainitussa laissa ja sen nojalla annetuissa säännöksissä ja määräyksissä tarkoitettujen tehtävien hoitamista alueellaan sekä valvoo näiden säännösten ja määräysten noudattamista.</p>
    <p>Ympäristökeskus on valittanut lääninoikeudelle kahdesta päätöksestä, joilla yhteensä 353 jätteenhaltijaa oli vapautettu jätelain 11 §:n 2 momentin nojalla velvollisuudesta liittyä järjestettyyn jätteenkuljetukseen. Valitukseen annettavalla ratkaisulla on olennainen merkitys järjestetyn jätteenkuljetuksen toimeenpanoon Ilomantsin kunnassa. Ympäristökeskuksen valitusoikeus on tämän vuoksi tarpeen sen valvottavana olevan julkisen edun vuoksi.</p>
  </dcterms:abstract>
  <p>JäteL 11 § 2 mom</p>
  <p>JäteL 37 §</p>
  <p>JäteL 66 § 1 mom</p>
  <p>HallintolainkäyttöL 6 §</p>
  <p>L ympäristöhallinnosta4 §</p>
</finlex:document>
