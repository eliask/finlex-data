<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19980114">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199800033</dcterms:identifier>
  <finlex:ecliIdentifier>ECLI:FI:KHO:1998:T33</finlex:ecliIdentifier>
  <dcterms:title>14.1.1998/33</dcterms:title>
  <dcterms:description>
    <p>
      <span>Vammaispalvelu</span>
      <span>Vaikeavammaisen palveluasuminen</span>
      <span>Avun tarve vuorokauden eri aikoina</span>
    </p>
  </dcterms:description>
  <finlex:registerNumber>2340/3/97</finlex:registerNumber>
  <dcterms:issued>1998-01-14</dcterms:issued>
  <finlex:fileCopyNumber>33</finlex:fileCopyNumber>
  <sysluok>
    <snro>1.07.04.07.05</snro>
  </sysluok>
  <dcterms:abstract>
    <p>Sosiaali- ja terveyslautakunta oli hylännyt vaikeavammaisen henkilön hakemuksen vammaispalvelulain mukaisesta palveluasumisesta kodissaan, koska häntä ei voitu pitää sellaisena vaikeavammaisena, jolle palveluasumisen järjestäminen olisi perusteltua, ja koska hänen peruspalvelunsa oli järjestetty kotipalveluna. Lääninoikeus oli kumonnut sosiaali- ja terveyslautakunnan päätöksen ja palauttanut asian uudelleen käsiteltäväksi, koska henkilöä oli pidettävä vammaispalvelulain 8 §:n 2 momentissa ja vammaispalveluasetuksen 10 ja 11 §:ssä tarkoitettuna vaikeavammaisena, jolle kunta oli velvollinen järjestämään palveluasumisen. Sosiaali- ja terveystoimi oli valittanut päätöksestä lausuen perusteluinaan mm, ettei asianomainen henkilö tarvinnut toisen henkilön apua yöllä eikä vammaispalveluasetuksen 11 §:n kriteeri toisen henkilön avun tarvitsemisesta vuorokauden eri aikoina näin ollen toteutunut. Korkein hallinto-oikeus hylkäsi sosiaali- ja terveystoimen valituksen. Asianomainen vaikeavammainen henkilö tarvitsi aivovamman jälkitilan, jonka haitta-asteeksi oli arvioitu 20 asteikolla 1-20, vuoksi toisen henkilön apua muun muassa ruoan valmistuksessa, syömisessä, siivouksessa ja pukeutumisessa. Hänen vammaansa liittyvien neuropsykologisten vaikeuksien johdosta hän tarvitsi jatkuvasti toisen henkilön kehottelua, varmistusta ja tarkistusta eri toiminnoista suoriutuakseen. Hänellä oli myös puhevaikeuksia. Hän tarvitsi edellä mainittua toisen henkilön apua aamulla, päivällä ja illalla, mutta yöt hän selviytyi ilman toisen henkilön apua. Henkilöä oli pidettävä lääninoikeuden mainitsemissa lain ja asetuksen kohdissa tarkoitettuna vaikeavammaisena, joka tarvitsee toisen henkilön apua päivittäisistä toiminnoista suoriutumisessa jatkuvaluonteisesti, vuorokauden eri aikoina, eikä asiaan vaikuttanut se, ettei hän tarvitse toisen henkilön apua kaikkina vuorokauden aikoina.</p>
  </dcterms:abstract>
  <p>L vammaisuuden perusteella järjestettävistä palveluista ja tukitoimista 8 § 2 mom</p>
  <p>A vammaisuuden perusteella järjestettävistä palveluista ja tukitoimista 10 §</p>
  <p>A vammaisuuden perusteella järjestettävistä palveluista ja tukitoimista 11 §</p>
</finlex:document>
