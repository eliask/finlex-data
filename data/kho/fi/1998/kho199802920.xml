<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199802920</dcterms:identifier>
  <finlex:ecliIdentifier>ECLI:FI:KHO:1998:T2920</finlex:ecliIdentifier>
  <dcterms:title>22.12.1998/2920</dcterms:title>
  <dcterms:description>
    <p>
      <span>Liikevaihtovero</span>
      <span>Verovelvollisuus</span>
      <span>Verovastuu</span>
      <span>Osakeyhtiöksi muutettu kommandiittiyhtiö</span>
      <span>Kommandiittiyhtiön vastuunalainen yhtiömies</span>
      <span>Vastuun päättyminen</span>
    </p>
  </dcterms:description>
  <finlex:registerNumber>566/2/98</finlex:registerNumber>
  <dcterms:issued>1998-12-22</dcterms:issued>
  <finlex:fileCopyNumber>2920</finlex:fileCopyNumber>
  <sysluok>
    <snro>2.20.03.17</snro>
  </sysluok>
  <dcterms:abstract>
    <p>A oli ollut C Ky:n vastuunalainen yhtiömies ja hänen sisarensa B yhtiön äänetön yhtiömies. C Ky oli 21.9.1992 päätetty muuttaa osakeyhtiöksi. Osakeyhtiön 150 osakkeesta A:lle oli tullut 144 osaketta ja B:lle 6 osaketta.  Yhtiömiehet olivat 21.9.1992 pitämässään kokouksessa valinneet osakeyhtiön hallituksen varsinaiseksi jäseneksi heidän isänsä D:n ja varajäseneksi äitinsä E:n. Samana päivänä pidetyssä osakeyhtiön hallituksen kokouksessa yhtiön toimitusjohtajaksi oli valittu D. Yhtiömuodon muuttamisesta oli annettu ilmoitus kaupparekisteriin 25.9.1992 ja muutos oli merkitty kaupparekisteriin 21.10.1992 eli ennen kommandiittiyhtiön tilikauden 1.5.1991-31.10.1992 päättymistä.</p>
    <p>Lääninverovirasto oli lokakuulta 1992 toimittamassaan jälkiverotuksessa poistanut osakeyhtiön vähennettävistä veroista ei-verovelvolliselta myyjältä tapahtuneesta koneiden ja laitteiden ostosta tehdyn vähennyksen 2073795 markkaa. Verosta vastuuseen oli osakeyhtiön lisäksi määrätty A. Kauppa oli tehty 15.10.1992 osakeyhtiön nimissä ja sen lukuun. Osakeyhtiön puolesta kaupasta oli päättänyt D, joka oli myös allekirjoittanut kauppakirjan.  Osakeyhtiön hallituksen kokouksessa 15.10.1992, jossa koneet ja laitteet oli päätetty ostaa 11,5 miljoonalla markalla ja jossa D oli valtuutettu allekirjoittamaan kauppakirja ja muut tarvittavat asiakirjat, oli ollut läsnä vain D.  Koneista ja laitteista oli laskutettu osakeyhtiötä 29.10.1992 päivätyllä laskulla. A ei ollut osallistunut osakeyhtiön puolesta kaupan tekemiseen eikä hän ollut allekirjoittanut kauppaa koskevia asiakirjoja.</p>
    <p>Liikevaihtoverolain (559/1991) 104 §:n 3 momentin säännös kommandiittiyhtiön henkilökohtaisesti vastuunalaisen yhtiömiehen vastuun päättymisestä yhtiömiehen erotessa yhtiöstä ei sanamuotonsa mukaan suoranaisesti soveltunut tilanteeseen, jossa merkintä kommandiittiyhtiön muuttamisesta osakeyhtiöksi tehdään kaupparekisteriin verokauden aikana ennen sen päättymistä. Kommandiittiyhtiö, joka on päätetty muuttaa osakeyhtiöksi, ei ollut myöskään lain 104 §:n 2 momentissa tarkoitettuna yhtymänä pidettävä rekisteröimätön osakeyhtiö, jonka verosta yhtymän osakkaat ovat yhteisvastuullisesti vastuussa. Osakeyhtiöksi muutettua kommandiittiyhtiötä verotettiin osakeyhtiönä siltä kalenterikuukaudelta, jonka aikana yhtiömuodon muutos oli merkitty kaupparekisteriin. Koska yhtiömuodon muutos oli merkitty kaupparekisteriin lokakuussa 1992, joka oli ollut myös yhtiön tilinpäätöskuukausi, lokakuulta 1992 maksuunpantu vero oli tullut määrätä osakeyhtiön maksettavaksi. Kun otettiin huomioon, että päätös yhtiömuodon muuttamisesta oli tehty jo edellisen kuukauden aikana, ja muutkin edellä mainitut olosuhteet, A:ta ei voitu määrätä vastuuseen tästä osakeyhtiön verosta.</p>
    <p>Liikevaihtoverolaki (559/91) 104 §</p>
  </dcterms:abstract>
</finlex:document>
