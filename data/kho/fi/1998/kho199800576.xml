<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19980402">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199800576</dcterms:identifier>
  <finlex:ecliIdentifier>ECLI:FI:KHO:1998:7</finlex:ecliIdentifier>
  <dcterms:title>2.4.1998/576 KHO:1998:7</dcterms:title>
  <dcterms:description>
    <p>
      <span>Arvonlisävero</span>
      <span>Kiinteistöön kohdistuvan käyttöoikeuden luovuttaminen</span>
      <span>Pysäköintipaikkojen luovuttaminen</span>
      <span>Asukaspysäköintitoiminta</span>
      <span>Viranomaistoiminta</span>
      <span>Kaupunki</span>
    </p>
  </dcterms:description>
  <finlex:registerNumber>1413/2/97</finlex:registerNumber>
  <dcterms:issued>1998-04-02</dcterms:issued>
  <finlex:fileCopyNumber>576</finlex:fileCopyNumber>
  <sysluok>
    <snro>2.20.02</snro>
    <snro>2.20.04.02.02</snro>
  </sysluok>
  <dcterms:abstract>
    <p>Kaupungin asukaspysäköintijärjestelmässä määrätyillä kaupungin alueilla asuvat henkilöt voivat lunastaa ajoneuvoonsa oman alueensa asukastunnuksen. Tunnus oikeutti pysäköimään alueen liikennemerkein merkityille, vapaana oleville asukaspysäköintipaikoille pysäköintirajoituksista huolimatta. Tunnuksen lunastusmaksu oli 20 markkaa kuukaudessa, 100 markkaa kuudessa kuukaudessa ja 200 markkaa vuodessa. Tunnus oli uusittava vuosittain.</p>
    <p>Asukaspysäköintitoimintaa ei ollut säädetty kaupungin tehtäväksi. Kaupunki oli oman harkintansa mukaan ottanut asukaspysäköintijärjestelmän käyttöönsä tietyillä kaupungin alueilla. Koska asukaspysäköintitoiminta ei ollut lainsäädäntöön perustuvaa toimintaa eikä toimintaa, jota voitiin harjoittaa vain viranomaisen ominaisuudessa, se ei ollut arvonlisäverolaissa tarkoitettua verotonta viranomaistoimintaa.</p>
    <p>Kaupungin kuukausi- tai vuosimaksua vastaan luovuttama asukaspysäköintitunnus oikeutti määrätyllä kaupungin alueella asuvan henkilön pysäköimään tietylle vapaana olevalle pysäköintipaikalle. Pysäköintipaikka luovutettiin siten vastiketta vastaan asukkaan tietyn kulkuneuvon pysäköintiä varten. Asukaspysäköintiin oikeuttavien paikkojen luovuttaminen oli arvonlisäverolain 29 §:n 1 momentin 5 kohdassa tarkoitettua pysäköintitoiminnassa tapahtuvaa pysäköintipaikkojen luovuttamista. Koska asukastunnuksen luovuttaminen ei liittynyt arvonlisäverolain 27 §:ssä tarkoitetun kaupungin kiinteistön verottoman käyttöoikeuden luovutukseen eikä muodostanut sen kanssa taloudellisesti yhtenäistä liiketointa, asukaspysäköintitunnuksen luovutus ei tuolla perusteella ollut verotonta. Niin ollen ja ottaen huomioon, että kaupunki harjoitti myös muuta pysäköintitoimintaa, asukaspysäköintiin oikeuttavien paikkojen luovuttamisesta oli suoritettava arvonlisäveroa.</p>
    <p>Äänestys 4-1.</p>
    <p>Ennakkotieto 1.1.1997-1.12.1998.</p>
  </dcterms:abstract>
  <p>ArvonlisäveroL 1 § 1 mom 1 kohta</p>
  <p>ArvonlisäveroL 27 §</p>
  <p>ArvonlisäveroL 29 § 1 mom 5 kohta</p>
</finlex:document>
