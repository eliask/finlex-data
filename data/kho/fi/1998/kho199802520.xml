<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199802520</dcterms:identifier>
  <finlex:ecliIdentifier>ECLI:FI:KHO:1998:T2520</finlex:ecliIdentifier>
  <dcterms:title>13.11.1998/2520</dcterms:title>
  <dcterms:description>
    <p>
      <span>Liikennelupa</span>
      <span>Taksilupa</span>
      <span>Yhdessä käsitteleminen</span>
    </p>
  </dcterms:description>
  <finlex:registerNumber>561/3/98</finlex:registerNumber>
  <dcterms:issued>1998-11-13</dcterms:issued>
  <finlex:fileCopyNumber>2520</finlex:fileCopyNumber>
  <sysluok>
    <snro>1.06.06.04.02</snro>
    <snro>1.09.02.09</snro>
  </sysluok>
  <dcterms:abstract>
    <p>Lääninhallitus (LH) oli taksilupien yhteiskäsittelyssä hyväksynyt A:n taksiluvan asemapaikan siirtämistä koskevan hakemuksen sekä hylännyt samalla B:n uuden hakemuksen samalle asemapaikalle. Lääninoikeus (LO) oli B:n valituksesta kumonnut LH:n päätöksen ja palauttanut asian LH:lle uudelleen käsiteltäväksi sillä perusteella, että sivutoimisena autonkuljettajana toiminut uusi hakija B oli asemapaikan siirtämistä hakenutta autoilijaa A pätevämpi. Autoilija A:n valitettua LO:n päätöksestä KHO:teen, KHO katsoi, että taksilupaa myönnettäessä lupaviranomaisen on ensin selvitettävä luvanvaraisesta henkilöliikenteestä tiellä annetun lain 9 b §:n 4 momentin mukaisesti kysymyksessä oleva liikennetarve. Mikäli lupaa on hakenut useampi hakija kuin liikennetarve edellyttää, lupaviranomaisen on ratkaistava sanotun lain 9 b §:n 1 momentti ja hallintomenettelylain 14 § huomioon ottaen kenelle tai keille hakijoista lupa on myönnettävä. Mikäli useampi hakija täyttää luvan myöntämisen edellytykset, lupa on myönnettävä sille tai niille hakijoille, jotka täyttävät säädetyt edellytykset parhaiten. Kun otettiin huomioon asiassa saatu selvitys liikenteen pääasiallisen toiminta-alueen kysynnästä kokonaisuudessaan ja eri asiakasryhmien tarpeista, LH oli voinut ratkaista kysymyksessä olevan liikennetarpeen myöntämällä yhteiskäsittelyssä tekemällään päätöksellä voimassa olevaan A:n taksilupaan asemapaikan muutoksen. Kun otetaan myös huomioon, että autoilija A oli voimassa olevan taksiluvan haltijana katsottava sivutoimisena taksinkuljettajana toiminutta hakija B:tä pätevämmäksi, ja kun liikennetarve oli muun ohella kysymyksessä olevan luvan asemapaikan muutoksella tullut tyydytetyksi, LH oli voinut hylätä B:n hakemuksen uuden taksiluvan myöntämisestä samalle asemapaikalle.</p>
  </dcterms:abstract>
  <p>L luvanvaraisesta henkilöliikenteestä tiellä 9 b §</p>
  <p>HallintomenettelyL 14 §</p>
</finlex:document>
