<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19980319">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199800484</dcterms:identifier>
  <finlex:ecliIdentifier>ECLI:FI:KHO:1998:5</finlex:ecliIdentifier>
  <dcterms:title>19.3.1998/484 KHO:1998:5</dcterms:title>
  <dcterms:description>
    <p>
      <span>Kunnallisasia</span>
      <span>Kunnanvaltuusto</span>
      <span>Jäsen</span>
      <span>Esteellisyys</span>
      <span>Koulun lakkauttaminen</span>
    </p>
  </dcterms:description>
  <finlex:registerNumber>1702/1/97</finlex:registerNumber>
  <dcterms:issued>1998-03-19</dcterms:issued>
  <finlex:fileCopyNumber>484</finlex:fileCopyNumber>
  <sysluok>
    <snro>1.02.04.01.01.01</snro>
  </sysluok>
  <dcterms:abstract>
    <p>Kunnanvaltuusto oli päättänyt äänin 14-13 vastoin kunnanhallituksen esitystä olla lakkauttamatta koulua, jota asian käsittelyyn valtuustossa osallistuneen ja enemmistön kannalla olleen valtuutetun kaksi lasta kävivät. Kuntalain 1 §:n 2 momentin mukaan kunnan päätösvaltaa käyttää asukkaiden valitsema valtuusto. Säännöksen lähtökohtana on edustuksellinen demokratia. Asukkaiden itsehallintoa toteuttavat heidän kunnallisvaaleissa valitsemansa edustajat, valtuutetut. Pykälän 3 momentin mukaan kunta pyrkii muun ohella edistämään asukkaidensa hyvinvointia alueellaan. Yhteiskunnallisessa tehtävien jaossa kunnalla on osavastuu muun ohella opetuksen saatavuudesta. Kuntalain 32 §:n 2 momentin mukaan luottamushenkilön tulee edistää kunnan ja sen asukkaiden parasta. Valtuutettu oli kysymyksessä olevaa asiaa valtuustossa käsiteltäessä toiminut luottamushenkilöasemassa ja ollut osaltaan edustamassa kunnanosan asukkaiden olosuhteita.</p>
    <p>Valtuutettu ei ole esteellinen sillä perusteella, että hänelle tietyssä kunnanosassa asuvana ja koululaisten vanhempiin kuuluvana on merkitystä sillä, miten esillä oleva asia ratkaistaan ja miten tietyn kunnanosan koululaisten edut otetaan huomioon. Kun otettiin huomioon edellä kunnallishallinnosta ja valtuutetun asemasta esitetty, kunnanvaltuuston päätös ei koskenut sillä perusteella, että valtuutetun lapset käyvät puheena olevaa koulua, valtuutetun lapsia kuntalain 52 §:n 1 momentissa tarkoitetulla tavalla siten henkilökohtaisesti, että hän olisi ollut esteellinen ottamaan osaa asian käsittelyyn valtuustossa. Kunnanvaltuuston päätös ei siten ollut syntynyt virheellisessä järjestyksessä eikä sen täytäntöönpanolle ollut laillista estettä. Myös D:1928/1/97</p>
  </dcterms:abstract>
  <p>KuntaL 52 §</p>
  <p>KuntaL 56 §</p>
</finlex:document>
