<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19980617">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199801147</dcterms:identifier>
  <finlex:ecliIdentifier>ECLI:FI:KHO:1998:T1147</finlex:ecliIdentifier>
  <dcterms:title>17.6.1998/1147</dcterms:title>
  <dcterms:description>
    <p>
      <span>Ympäristölupa</span>
      <span>Paperitehtaan laajennus</span>
      <span>Meluhaitta</span>
      <span>Lupaehdon kohdistaminen koko tehtaan toimintaan</span>
    </p>
  </dcterms:description>
  <finlex:registerNumber>420/3/97</finlex:registerNumber>
  <dcterms:issued>1998-06-17</dcterms:issued>
  <finlex:fileCopyNumber>1147</finlex:fileCopyNumber>
  <sysluok>
    <snro>1.04.05.01.07</snro>
    <snro>1.04.05.03.01</snro>
  </sysluok>
  <dcterms:abstract>
    <p>Ympäristökeskus myönsi UPM-Kymmene Oy:lle ympäristöluvan Rauman paperitehtaan laajentamiseen uudella paperikoneella. Lupa myönnettiin muun ohella määräyksin, että uuden paperikoneen toiminnasta aiheutuva melu ei saanut lisätä ympäristön asuintonteilla tai muissa häiriintyvissä kohteissa melutasoa siten, että koko tehtaan toiminnasta ja siihen liittyvästä liikenteestä aiheutuva melutaso ylittää päivällä (klo 7-22) 55 dB (LAeq) ja yöllä (klo 22-7) 50 dB (LAeq ).</p>
    <p>Yhtiö vaati valituksessaan edellä mainitun lupamääräyksen poistamista tai sen muuttamista siten, ettei melu saanut lisääntyä uuden paperikoneen toiminnan vuoksi. Tehtaan aikaisemmille toiminnoille ei voitu asettaa tässä yhteydessä melutasomääräyksiä. KHO hylkäsi valituksen lausuen muun ohessa, että ympäristölupa koski UPM-Kymmene Oy:n Rauman paperitehtaan laajennusta uudella paperikoneella (PK4). Laajennus käsitti varsinaisen paperikoneen käyttöönoton lisäksi puunkäsittelyn ja kuorimon laajennuksen, mekaanisen massan valmistuslaitoksen, pastakeittiön, jälkikäsittelylaitteistojen ja pakkaamon käyttöönoton. Rauman paperitehtaalla oli ennestään toiminnassa kolme paperikonetta ja revinnäismassalinja. Kolmen paperikoneen tuotanto oli 800 000 tonnia paperia vuodessa. Uuden paperikoneen tuotanto oli 400 000 tonnia päällystettyä aikakauslehtipaperia (LWC-paperia) vuodessa eli se nosti tehtaan koko paperin tuotannon 1,2 miljoonaan tonniin vuodessa. Tuotantotoiminta oli jatkuvaa lukuun ottamatta työehtosopimuksen mukaisia pyhäseisakkeja ja huoltoseisakkeja. Laitoksen vuosittainen käyttöaika oli 8 500 tuntia. Paperikoneen käyttöönoton arvioitiin lisäävän puun käyttöä 20 kuormalla päivässä ja muiden materiaalien tarvetta viidellä kuormalla päivässä. Paperitehdas sijaitsi Rauman kaupungin keskustan välittömässä läheisyydessä Sampaanalanlahden rannalla. Alue oli asemakaavassa varattu teollisuus- ja varastorakennusten alueeksi. Paperitehtaan laajennus tehtiin paperitehtaasta kaupungin keskustan suuntaa siten, että lähimmät asunnot sijaitsivat 200-300 metrin etäisyydellä uudesta tehdasrakennuksesta. Vanhat paperikoneet sijaitsivat 350-700 metrin etäisyydellä lähimmistä asunnoista. Edellä esitetyn perusteella asiassa katsottiin olevan kysymys toiminnan olennaisesta laajentamisesta ja muuttamisesta, johon oli haettava terveydensuojelulain (763/1994) 9 §:ssä tarkoitettu sijoituslupa. Kun lupahakemuksessa tarkoitetut toimenpiteet uuden paperikoneen ja sen oheistoimintojen käyttöönotosta vaikuttivat koko paperitehtaan toimintaan, ympäristökeskus oli voinut antaa lupaehdossa mainitun määräyksen, jolla oli säädelty erityisesti uuden paperikoneen toiminnasta aiheutuvaa melua. Kun toiminnoissa tehtävät muutokset kohdistuivat eri puolille tehdasaluetta ja eri etäisyyksille häiriytyvistä kohteista, meluvaikutusten arvioiminen yksinomaan muutosten osalta oli erittäin vaikeata. Tämän vuoksi määräystä annettaessa oli voitu ottaa huomioon tehtaan muista toiminnoista ja niihin liittyvästä liikenteestä jo aiheutuva melu.</p>
  </dcterms:abstract>
  <p>TerveydensuojeluL 9 §</p>
</finlex:document>
