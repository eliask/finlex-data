<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199802524</dcterms:identifier>
  <finlex:ecliIdentifier>ECLI:FI:KHO:1998:66</finlex:ecliIdentifier>
  <dcterms:title>16.11.1998/2524 KHO:1998:66</dcterms:title>
  <dcterms:description>
    <p>
      <span>Vammaiselle tarkoitetut palvelut</span>
      <span>Vaikeavammainen</span>
      <span>Kuljetuspalvelut</span>
      <span>Ylipainoisuus</span>
    </p>
  </dcterms:description>
  <finlex:registerNumber>35/3/98</finlex:registerNumber>
  <dcterms:issued>1998-11-16</dcterms:issued>
  <finlex:fileCopyNumber>2524</finlex:fileCopyNumber>
  <sysluok>
    <snro>1.07.04.07.05</snro>
  </sysluok>
  <dcterms:abstract>
    <p>Sosiaalilautakunta oli hylännyt vaikeavammaiselle tarkoitettuja kuljetuspalveluja koskeneen hakemuksen, koska hakijaa ei pidetty vaikeavammaisena. Hakijan valituksesta lääninoikeus päätöksessään totesi, että saadun lääkärinlausunnon mukaan valittajan haittaluokaltaan keskivaikeat polvien nivelrikko, keuhkoastma ja ylipaino yhdessä vaikeuttavat hänen liikkumistaan niin, ettei hän kykene käyttämään julkisia kulkuvälineitä. Valittaja oli ylipainonsa vuoksi ollut hoitosuhteessa yliopistollisen sairaalan kliinisen ravitsemuksen yksikköön vuodesta 1983. Hänen painonsa oli tavanomaisista laihdutuskeinoista huolimatta noussut 200 kiloon. Asiassa saadun toisen lääkärinlausunnon mukaan perussyy valittajan sairaalloiseen ylipainoisuuteen on todennäköisimmin hänen psyykkisessä rakenteessaan. Tarkkaa psykiatrista diagnoosia ei ollut tehty, mutta oireet eivät olleet hänen hallinnassaan. Lääninoikeus katsoi, että valittajan ylipainoisuus oli seurausta vuosia jatkuneesta masennuksesta ja ahdistuksesta. Kun lisäksi otettiin huomioon valittajan polvien nivelrikot ja keuhkoastma ja näiden sekä ylipainoisuuden yhteisvaikutus liikkumiskykyyn, lääninoikeus piti valittajaa vaikeavammaisena kuljetuspalvelujen tarvetta arvioitaessa. Lääninoikeus kumosi lautakunnan päätöksen ja ottamatta asiaa enemmälti ratkaistavakseen palautti sen lautakunnalle uudelleen käsiteltäväksi. KHO pysytti lääninoikeuden päätöksen.</p>
  </dcterms:abstract>
  <p>L vammaisuuden perusteella järjestettävistä palveluista ja tukitoimista 2 §</p>
  <p>L vammaisuuden perusteella järjestettävistä palveluista ja tukitoimista 8 § 2 mom</p>
  <p>A vammaisuuden perusteella järjestettävistä palveluista ja tukitoimista 5 § 1 mom</p>
</finlex:document>
