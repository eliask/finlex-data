<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19980331">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199800548</dcterms:identifier>
  <finlex:ecliIdentifier>ECLI:FI:KHO:1998:T548</finlex:ecliIdentifier>
  <dcterms:title>31.3.1998/548</dcterms:title>
  <dcterms:description>
    <p>
      <span>Kiinteistövero</span>
      <span>Rakennusten arvostaminen</span>
      <span>Rakennusten poistaminen käytöstä</span>
      <span>Rakennusten purkaminen</span>
      <span>Rakennussuojelu</span>
      <span>Kulttuurihistoriallisesti arvokas rakennus</span>
      <span>Kaivosrakennukset</span>
    </p>
  </dcterms:description>
  <finlex:registerNumber>1080/2/97</finlex:registerNumber>
  <dcterms:issued>1998-03-31</dcterms:issued>
  <finlex:fileCopyNumber>548</finlex:fileCopyNumber>
  <sysluok>
    <snro>2.18.04</snro>
  </sysluok>
  <dcterms:abstract>
    <p>Yhtiön omistamalla kiinteistöllä sijaitsi erilaisia kaivostoimintaa varten rakennettuja rakennuksia, kuten konttorirakennus, kaivostupa, nostotorni, siilo ja murskaamo. Yhtiö oli kaivostoiminnan loputtua myynyt kiinteistöt, mutta sittemmin ostanut ne pakkohuutokaupassa takaisin itselleen purkaakseen rakennukset, sillä kaivoslain perusteella yhtiö oli vastuussa kaivoksen jälkihoitovelvoitteista. Yhtiön vaatimuksesta verotuksen oikaisulautakunta oli poistanut rakennuksista määrätyn kiinteistöveron, koska rakennuksia oli pidettävä arvottomina. Lääninoikeus katsoi, että vaikka alueellinen ympäristökeskus oli 25.11.1996 vielä lainvoimaa vailla olevalla päätöksellä rakennussuojelulain nojalla saattanut suojeltavaksi mainitut rakennukset niiden kulttuurihistoriallisen arvon ja valtakunnallisesti huomattavan merkityksen vuoksi, tällä päätöksellä ei kuitenkaan ollut merkitystä valituksenalaiseen kiinteistöverotukseen. Kun otettiin huomioon, että yhtiö oli ostanut kyseiset heikkokuntoiset rakennukset purettavaksi ja yhtiö oli ne näin ollen lopullisesti poistanut käytöstään, lääninoikeus hylkäsi kaupungin veroasiamiehen valituksen kiinteistöverotuksen saattamisesta voimaan. KHO lausui, että kaivostoiminnan päätyttyä yhtiö oli myynyt liiketoiminnalleen tarpeettomiksi käyneet rakennukset konsernin ulkopuoliselle ostajalle. Ostaja ei kuitenkaan ollut pystynyt suoriutumaan taloudellisista velvoitteistaan, minkä vuoksi yhtiö oli lunastanut vanhat kaivosrakennukset takaisin pakkohuutokaupassa 9.2.1995. Lunastuksen yhteydessä rakennusten hankintamenoksi oli yhtiön ilmoituksen mukaan katsottu tuloverotuksessa nolla markkaa ja koko kauppahinta oli kohdistettu maa-alueelle. Yhtiöllä ei ollut pakkohuutokaupassa syytä olettaa, että rakennuksilla olisi yhtiölle käyttöarvoa. Kaivoslain perusteella yhtiö oli joka tapauksessa ollut vastuussa kaivoksen jälkihoitovelvoitteista. Yhtiö oli katsonut, että kyseiset velvoitteet voitiin hoitaa parhaiten ja edullisimmin purkamalla rakennukset, ja ilmoittanut kirjeellään 10.2.1995 kaupungin rakennus- ja ympäristölautakunnalle purkavansa rakennukset käyttökelvottomina. Yhtiö oli saanut rakennuksille purkuluvan Teknilliseltä tarkastuskeskukselta. Käytettävissä olevien tietojen perusteella kysymyksessä olevien rakennusten todennäköinen luovutushinta 31.12.1995 ei ollut suurempi kuin nolla markkaa. Oli myös tehty uskottavaksi, ettei rakennuksilla ollut yhtiölle tai muullekaan mahdolliselle rakennusten omistajalle käyttö- tai tuottoarvoa. Näillä perusteilla KHO katsoi, ettei ollut syytä muuttaa lääninoikeuden päätöksen lopputulosta. Verovuosi_1996.</p>
  </dcterms:abstract>
  <p>KiinteistöveroL 15 §</p>
  <p>VarallisuusveroL 11 §</p>
  <p>VarallisuusveroL 22 §</p>
  <p>VarallisuusveroL 24 §</p>
  <p>VarallisuusveroL 25 §</p>
  <p>Valtiovarainministeriön päätös rakennusten jälleenhankintaarvon perusteista (1369/1995) 1 §, 14-15 § ja 18-19 §</p>
</finlex:document>
