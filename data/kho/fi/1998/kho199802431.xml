<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199802431</dcterms:identifier>
  <finlex:ecliIdentifier>ECLI:FI:KHO:1998:59</finlex:ecliIdentifier>
  <dcterms:title>30.10.1998/2431 KHO:1998:59</dcterms:title>
  <dcterms:description>
    <p>
      <span>Vesiasia</span>
      <span>Pohjavesi</span>
      <span>Murskaustoiminta</span>
      <span>Muuttamiskielto</span>
      <span>Pilaamiskielto</span>
      <span>Luvan tarve</span>
    </p>
  </dcterms:description>
  <finlex:registerNumber>874/3/97</finlex:registerNumber>
  <dcterms:issued>1998-10-30</dcterms:issued>
  <finlex:fileCopyNumber>2431</finlex:fileCopyNumber>
  <sysluok>
    <snro>1.06.04.01.02.04</snro>
  </sysluok>
  <dcterms:abstract>
    <p>Vesioikeus myönsi 4.7.1996 vesilain 1 luvun 18 §:n ja 9 luvun 8 §:n nojalla yhtiö X:lle luvan soran murskaustoiminnan harjoittamiseen päätöksestä ilmenevin lupaehdoin. Murskausasema oli tarkoitus sijoittaa yhdyskuntien vedenhankinnan kannalta tärkeällä pohjavesialueella sijainneelle tilalle noin 400 metrin päähän pohjavedenottamosta, joka toimi kunnan varavedenottamona. Kysymyksessä olevalle sora-alueelle oli vuonna 1989 myönnetty maa-aineslain mukainen lupa, joka oli voimassa 17.7.1999 asti. Tarkoitus oli nyt jalostaa raakasoraa murskaamalla. Murskaustoimintaa oli tarkoitus harjoittaa maa-ainesten ottoluvan voimassaoloaikana vuosittain keskimäärin noin 2-3 viikkoa ja enimmillään alle kaksi kuukautta vuodessa.</p>
    <p>Vesiylioikeus hylkäsi rakennus- ja valvontalautakunnan vesioikeuden päätöksestä tekemän valituksen, jossa lautakunta oli vaatinut vesioikeuden päätöksen kumoamista ja hakemuksen hylkäämistä, koska lautakunta ei hyväksynyt murskausaseman sijoittamista pohjavedenottamon läheisyyteen. KHO katsoi rakennus- ja valvontalautakunnan vesiylioikeuden päätöksestä tekemän valituksen johdosta, että soran murskaustoiminta ei ollut sellaista pohjavettä muuttavaa toimintaa, jota tarkoitetaan vesilain 1 luvun 18 §:ssä. Näin ollen sitä ei voitu ottaa vesioikeudessa pohjaveden muuttamista koskevana lupa-asiana käsiteltäväksi vesilain 9 luvun 8 §:n nojalla. Kun otettiin huomioon, ettei toiminta-alue ollut vesilain 9 luvun 20 §:ssä tarkoitettua suoja-aluetta, lupa-asia ei kuulunut vesioikeuden toimivaltaan muullakaan perusteella. Vesilain 1 luvun 22 §:ssä on säädetty ehdoton pohjaveden pilaamiskielto. Mikäli toiminnasta saattaa aiheutua pohjaveden laadun muutoksia, ei toimintaan voida vesilain mukaan myöntää lupaa. Tällaisen toiminnan noudattamisen valvominen on vesilaissa tarkoitettujen valvontaviranomaisen asiana. Tämän vuoksi KHO kumosi vesiylioikeuden ja vesioikeuden päätökset ja poisti yhtiölle myönnetyn luvan lakiin perustumattomana.</p>
  </dcterms:abstract>
  <p>VesiL 1 luku 18 § 1 mom</p>
  <p>VesiL 9 luku 8 §</p>
  <p>VesiL 1 luku 22 §</p>
</finlex:document>
