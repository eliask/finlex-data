<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199803270</dcterms:identifier>
  <finlex:ecliIdentifier>ECLI:FI:KHO:1998:86</finlex:ecliIdentifier>
  <dcterms:title>31.12.1998/3270 KHO:1998:86</dcterms:title>
  <dcterms:description>
    <p>
      <span>Liikennöintivelvoitteen osittainen lakkauttaminen</span>
      <span>Ennakkoratkaisupyyntö</span>
    </p>
  </dcterms:description>
  <finlex:registerNumber>660/7/95</finlex:registerNumber>
  <dcterms:issued>1998-12-31</dcterms:issued>
  <finlex:fileCopyNumber>3270</finlex:fileCopyNumber>
  <sysluok>
    <snro>1.06.06.04.02</snro>
  </sysluok>
  <dcterms:abstract>
    <p>Kaksi linjaliikennettä linjalla Kajaani - Rukatunturi harjoittavaa yhtiötä oli yhteisesti hakenut julkisten palvelujen käsitteeseen rautatie-, maantie- ja sisävesiliikenteessä olennaisesti kuuluvia velvoitteita koskevista jäsenvaltioiden toimenpiteistä annetun Euroopan yhteisöjen neuvoston asetuksen 1191/69(ETY) ja sen muutoksen n:o 1893/91,  jäljempänä palveluvelvoiteasetus, mukaisesti liikennöintivelvoitteen lakkauttamista tuolla linjalla siten, että liikenne olisi katkaistu Perankaan ja Suomussalmelle.</p>
    <p>Lääninhallituksen hylättyä hakemuksen katsoen, että liikennöintivelvoitteen lakkauttaminen vain osittain ei ollut oikea lähestymistapa, ja yhtiöiden valitettua lääninhallituksen päätöksestä korkeimmalle hallinto-oikeudelle korkein hallinto-oikeus pyysi Euroopan yhteisön perustamissopimuksen 177 artiklan nojalla palveluvelvoiteasetuksen soveltamisesta ennakkoratkaisun Euroopan yhteisöjen tuomioistuimelta.</p>
    <p>Euroopan yhteisöjen tuomioistuimen ratkaisu: "Julkisten palvelujen käsitteeseen rautatie-, maantie- ja sisävesiliikenteessä olennaisesti kuuluvia velvoitteita koskevista jäsenvaltioiden toimenpiteistä 26 päivänä kesäkuuta 1969 annettua neuvoston asetusta (ETY) N:o 1191/69, sellaisena kuin se on muutettuna 20.6.1991 annetulla neuvoston asetuksella (ETY) N:o 1893/91, ja erityisesti sen 1 artiklan 3 kohtaa sekä 4 artiklaa on tulkittava siten,  ettei niillä aseteta jäsenvaltioille velvollisuutta hyväksyä kuljetusyrityksen hakemusta sen julkisen palvelun velvoitteen lakkauttamisesta osittain, vaikka yritys osoittaisikin tämän velvoitteen voimassa pitämisen aiheuttavan sille taloudellista haittaa. Hakemuksen hylkääminen saadaan kuitenkin perustaa ainoastaan riittävien liikennepalvelujen varmistamistarpeeseen. Asetuksen N:o 1191/69 3 artiklan mukaisesti tätä käsitettä on arvioitava ottamalla huomioon yleinen etu, mahdollisuus käyttää muita liikennemuotoja ja näiden liikennemuotojen kyky täyttää kyseinen liikennetarve sekä kuljetusmaksut ja -ehdot, jotka voidaan tarjota käyttäjille. Jos useammalla kuin yhdellä tavalla voidaan samoilla ehdoilla varmistaa riittävät liikennepalvelut, jäsenvaltioiden toimivaltaisten viranomaisten on valittava niistä yhteisölle halvin tapa."</p>
    <p>Lääninhallitus oli hylännyt riittävien liikennepalvelujen varmistamisen osalta hakemuksen seuraavilla perusteilla:</p>
    <p>- Myös liikennettä lakkautettaessa liikennettä tuli tarkastella mahdollisimman selkeinä kokonaisuuksina;</p>
    <p>- Kyseinen liikenne oli tarkoituksenmukaista hoitaa yhtenäisenä linjana Kajaani-Kuusamo;</p>
    <p>- Kyseinen liikenne käsitti keskeisiä yhteysvuoroja Koillismaan keskuksen Kuusamon ja Kainuun keskuksen</p>
    <p>Kajaanin välillä;</p>
    <p>- Kyseisillä vuoroilla oli merkitystä liityntäyhteyksinä junaliikenteeseen; ja</p>
    <p>- Keskeisten yhteyksien hoitaminen vaihtoyhteyksillä ei ollut tarkoituksenmukainen ja matkustajien kannalta mielekäs ratkaisu.</p>
    <p>Korkein hallinto-oikeus katsoi, että kun otettiin huomioon palveluvelvoiteasetuksen 3 ja 4 artiklat ja Euroopan yhteisöjen tuomioistuimen niistä ennakkoratkaisussaan antama tulkinta, lääninhallitus oli voinut esittämillään riittävien liikennepalvelujen varmistamista koskevilla perusteilla hylätä hakemuksen liikennöintivelvoitteen osittaisesta lakkauttamisesta.</p>
    <p>Palveluvelvoiteasetus 3 ja 4 artikla</p>
  </dcterms:abstract>
</finlex:document>
