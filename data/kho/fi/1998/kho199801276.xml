<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19980701">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199801276</dcterms:identifier>
  <finlex:ecliIdentifier>ECLI:FI:KHO:1998:T1276</finlex:ecliIdentifier>
  <dcterms:title>1.7.1998/1276</dcterms:title>
  <dcterms:description>
    <p>
      <span>Asiakirjajulkisuus</span>
      <span>Sisäinen viranomaisselvitys</span>
      <span>Asianosaisen tietojensaantioikeus</span>
      <span>Natura 2000 -ehdotus</span>
      <span>Luonnos</span>
    </p>
  </dcterms:description>
  <finlex:registerNumber>1139/1/98</finlex:registerNumber>
  <dcterms:issued>1998-07-01</dcterms:issued>
  <finlex:fileCopyNumber>1276</finlex:fileCopyNumber>
  <sysluok>
    <snro>1.01.02.07.02.01.02</snro>
  </sysluok>
  <dcterms:abstract>
    <p>Uudenmaan ympäristökeskus oli laatinut 11.3.1997 päivätyn ehdotuksen, jonka mukaan Suomen ehdotukseen Natura 2000 -kohteiksi otettiin kohde X. Ehdotus oli pidetty yleisesti nähtävillä luonnonsuojelulain 8 ja 64 §:ssä edellytetyin tavoin, jolloin asianosaiset olivat tehneet muistutuksia ehdotuksen johdosta.</p>
    <p>YM oli laadituttanut syyskuussa 1997 Uudenmaan ympäristökeskuksessa koosteen kyseistä Natura 2000 -kohdetta koskevista muistutuksista. Kooste sisälsi aluetunnuksen, tiedot muistutusten lukumäärästä ja pääasiallisesta sisällöstä, luonnoksen alueellisen ympäristökeskuksen vastineeksi, lyhennelmän kunnan ja muiden tahojen lausunnoista sekä alueellisen ympäristökeskuksen toimenpide-ehdotuksen perusteluineen. Kooste oli tarkoitetu ympäristökeskuksen ja ministeriön käyttöön niiden ratkaistessa, onko ehdotusta muutettava muistutusten johdosta, ja valmisteltaessa muistuttajille annettavia ympäristöhallinnon vastineita. Lopullinen 26.1.1998 päivätty kooste oli sittemmin annettu muistuttajille tiedoksi.</p>
    <p>Maanomistaja Y, jonka tilaan kuuluvaa suoaluetta sisältyi ehdotettuun Natura 2000 -kohteeseen X ja joka oli tehnyt muistutuksen ehdotuksen johdosta, oli pyytänyt lokakuussa 1997 tiedokseen kaikkia ympäristökeskuksessa laadittuja selvityksiä, vastineita ja muita kannanottoja, jotka koskivat hänen muistutustaan ehdotuksen johdosta. Ympäristökeskus oli hylännyt maanomistajan pyynnön ja lääninoikeus oli hylännyt maanomistajan valituksen ympäristökeskuksen kielteisestä ratkaisusta. KHO: Lokakuussa valmiina ollut koosteluonnos on yleisten asiakirjojen julkisuudesta annetun lain (AsiakJulkL) 5 §:n 1 momentissa tarkoitettu vain ympäristöhallinnon sisäiseen käyttöön tarkoitettu ja sen omassa keskuudessa Natura 2000 -ehdotuksen valmistelussa syntynyt selvitys, joka ei ole AsiakJulkL:ssa tarkoitettu julkinen asiakirja. Kun tietoa pyytänyt maanomistaja Y omistaa maata kohteen alueella ja hän on tehnyt muistutuksen ehdotuksen johdosta, Suomen ehdotusta Natura 2000 -verkostoon sisällytettävistä alueista koskeva asia koskee maanomistaja Y:n omistamaan tilaan kuuluvan alueen osalta välittömästi Y:n etua ja oikeutta , ja hän on mainitussa asiassa luonnonsuojelulain 8 ja 61 §:issä sekä AsiakJulkL 19 §:n 1 momentissa tarkoitettu asianosainen.</p>
    <p>AsiakJulkL 19 §:n 1 momentin mukaan asianosaisella on oikeus saada tieto asiakirjasta vaikka se ei ole julkinen jos se voi tai on voinut vaikuttaa asian käsittelyyn. Tieto voidaan mainitun pykälän 2 momentin nojalla jättää antamatta jos tiedon antaminen olisi vastoin erittäin tärkeää yleistä tai yksityistä etua. Pykälän 3 momentin 2 kohdan mukaan tieto voidaan jättää antamatta esittelymuistiosta tai ratkaisuehdotuksesta ennen kuin asian käsittely kyseisessä viranomaisessa on päättynyt.</p>
    <p>Tiedon antaminen asianosaiselle asiakirjoissa olevasta koosteesta ei ole vastoin erittäin tärkeää yleistä tai yksityistä etua. Asiakirjoissa oleva lokakuussa 1997 valmiina ollut kooste on luonnos muistuttajien tietoon kuulemisen yhteydessä annettavaksi ympäristöhallinnon vastineeksi, eikä se ole siten sellainen esittelymuistio tai ratkaisuehdotus, jota AsiakJulkL 19 §:n 3 momentin 2 kohdassa tarkoitetaan.</p>
    <p>Koska edellä todetuilla perusteilla Y:llä on asianosaisena oikeus saada tieto omistamaansa aluetta koskevasta aineistosta, korkein hallinto-oikeus kumoaa ympäristökeskuksen ja lääninoikeuden päätökset ja oikeuttaa Y:n saamaan tiedon mainitusta koosteesta ja muista hänen aluettaan koskevista, tietoja pyydettäessä valmiina olleista asiakirjoista.</p>
  </dcterms:abstract>
  <p>AsiakJulkL_5_§</p>
  <p>AsiakJulkL_19_§</p>
  <p>LuonnonsuojeluL_8_§ ja 10 luku</p>
  <p>LuonnonsuojeluA_3_§</p>
</finlex:document>
