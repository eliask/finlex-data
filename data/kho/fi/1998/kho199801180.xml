<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19980625">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199801180</dcterms:identifier>
  <finlex:ecliIdentifier>ECLI:FI:KHO:1998:T1180</finlex:ecliIdentifier>
  <dcterms:title>25.6.1998/1180</dcterms:title>
  <dcterms:description>
    <p>
      <span>Hallintoriita</span>
      <span>Säädöksen lainvastaisuus</span>
      <span>Vanki</span>
      <span>Vankeinhoitolaitos</span>
      <span>Erikoissairaanhoito</span>
      <span>Sairaanhoito</span>
    </p>
  </dcterms:description>
  <finlex:registerNumber>880/3/97</finlex:registerNumber>
  <dcterms:issued>1998-06-25</dcterms:issued>
  <finlex:fileCopyNumber>1180</finlex:fileCopyNumber>
  <sysluok>
    <snro>1.09.04.01.05</snro>
    <snro>1.09.02.01.03</snro>
  </sysluok>
  <dcterms:abstract>
    <p>Lääninoikeus hylkäsi erikoissairaanhoitopiirin kuntayhtymän hakemuksen keskusvankilan velvoittamisesta korvaamaan vangille annetusta erikoissairaanhoidosta aiheutuneet kustannukset.</p>
    <p>Vuonna 1975 annetun vankeinhoitoasetuksen 38 §:n 1 momentin mukaan vangin sairaanhoito kustannettiin valtion varoista. Tämä asetus kumottiin 16.6.1995 annetulla vankeinhoitoasetuksella. Siihen ei sisältynyt säännöksiä kysymyksessä olevien kustannusten korvaamisesta valtion varoista. Kuntalain 2 §:n 1 momentin mukaan kunnille ei saa asettaa uusia tehtäviä tai velvollisuuksia muuten kuin säätämällä siitä lailla. Asiassa oli kysymys siitä, oliko vankien terveydenhuollon kustantamisen katsottava olevan voimassa olevan lain mukaan kunnille kuuluva lakisääteinen velvollisuus vai merkitsikö vuoden 1975 vankeinhoitoasetuksen kumoaminen sitä, että kunnille oli asetettu lainvastaisesti uusi velvollisuus vankien terveydenhuollon kustantamiseen. Kunnat ovat kansanterveyslain ja erikoissairaanhoitolain perusteella velvolliset järjestämään ja kustantamaan asukkaidensa sairaanhoidon. Vankeja ei ole terveydenhuoltoa koskevassa lainsäädännössä asetettu eri asemaan muihin henkilöihin nähden. Kansanterveyslain 24 §:ssä oli aikaisemmin säännös valtion laitoksen potilaiden hoitokustannusten korvaamisesta kunnille valtion varoista. Säännös kumottiin sosiaali- ja terveydenhuollon suunnittelua ja valtionosuutta koskevan lainsäädännön uudistamisen yhteydessä vuonna 1982. Vankien sairaanhoidosta aiheutuneet kustannukset maksettiin kuitenkin edelleen vuoden 1975 asetuksen perusteella valtion varoista.</p>
    <p>Erikoissairaanhoitolain säätämisen sen enempää kuin kansanterveyslain edellä mainitun muutoksen yhteydessä nimenomaisena tarkoituksena ei ollut poistaa valtion velvollisuutta korvata kunnille ja kuntayhtymille vankien sairaanhoidosta aiheutuvat kustannukset. Kysymyksessä olevat kustannukset korvattiin valtion varoista myös erikoissairaanhoitolain voimaantulon jälkeen noin neljän vuoden aikana, jolloin myös selvitettiin terveydenhuollon kustannusten jakoa vankeinhoitolaitoksen ja kunnallishallinnon kesken. Kansanterveyslain ja erikoissairaanhoitolain hoidon järjestämistä ja kustantamista koskevia säännöksiä ei voitu tulkita siten, että kunnat ja kuntayhtymät olisivat niiden perusteella velvolliset kustantamaan myös vangeille järjestämänsä sairaanhoidon valtion sijasta. Kuntalain 2 §:n 1 momentin huomioon ottaen asiasta tuli säätää lailla eikä asetuksella. Kun näin ei ollut tapahtunut, keskusvankila oli velvollinen maksamaan vangin erikoissairaanhoidosta vaaditut kustannukset.</p>
  </dcterms:abstract>
  <p>ErikoissairaanhoitoL 30 §</p>
  <p>ErikoissairaanhoitoL 42 §</p>
  <p>KansanterveysL VankeinhoitoA_38_§_1_mom_(431/75) VankeinhoitoA_40_§_(878/95) KotikuntaL_3_§_4_kohta</p>
  <p>KuntaL_2_§_1_mom</p>
</finlex:document>
