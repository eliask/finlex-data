<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19980929">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199802070</dcterms:identifier>
  <finlex:ecliIdentifier>ECLI:FI:KHO:1998:50</finlex:ecliIdentifier>
  <dcterms:title>29.9.1998/2070 KHO:1998:50</dcterms:title>
  <dcterms:description>
    <p>
      <span>Palkkaturva</span>
      <span>Palkkaturvahakemus</span>
      <span>Hakemuksen vireille tulo</span>
      <span>Hakemuksen täydentäminen</span>
    </p>
  </dcterms:description>
  <finlex:registerNumber>1455/3/97</finlex:registerNumber>
  <dcterms:issued>1998-09-29</dcterms:issued>
  <finlex:fileCopyNumber>2070</finlex:fileCopyNumber>
  <sysluok>
    <snro>1.06.09.04</snro>
  </sysluok>
  <dcterms:abstract>
    <p>X Oy oli asetettu konkurssiin 21.3.1996. Konkurssipesän toimitsijamiehen mukaan työntekijät oli irtisanottu 22.3.1996. Työvoimapiirin toimistoon oli 18.6.1996 tullut yhtiön konkurssipesän pesänhoitajan faksi, jonka aiheena oli palkkaturvahakemus/ X Oy ja jossa hakijoina oli yhtiön yhdeksän työntekijää, mm. A. Mukaan oli liitetty jäljennökset työtekijöiden konkurssivalvontakirjelmistä. A:n osalta kysymys oli lomakorvauksista ajalta 15.5.1995-31.3.1996. Työvoimapiirin toimistoon oli 12.7.1996 saapunut A:n asiamiehen tekemä hakemus, joka oli tehty palkkaturvan hakemista varten vahvistetulle lomakkeelle. Hakemus koski samoja saatavia kuin 18.6.1996 tehty hakemus. Työvoimapiirin toimisto oli päätöksillään 22.8.1996 jättänyt 18.6.1996 tehdyn hakemuksen palkkaturva-asetuksen 7 a §:n nojalla tutkimatta, koska työvoimapiirin toimisto ei ollut antanut konkurssipesälle suostumusta hakea palkkaturvaa työntekijöiden lukuun. Palkkaturvahakemuksen, joka oli tehty 12.7.1996, osalta työvoimapiirin toimisto oli todennut, että palkkaturvana voidaan maksaa vain kolmen kuukauden kuluessa ennen palkkaturvahakemuksen jättämistä erääntyneet saatavat. Koska hakemusta ei ole toimitettu työvoimaviranomaiselle tuon ajan kuluessa, työvoimapiirin toimisto oli, ottaen huomioon palkkaturvalain 2 §:n 1 momentin, hylännyt A:n hakemuksen. Vuosilomalain 6 a §:n mukaan lomakorvaussaatavat erääntyvät maksettaviksi konkurssin alkamishetkellä. Konkurssi on alkanut 21.3.1996, -joten 12.7.1996 jätettyä palkkaturvahakemusta ei ollut tehty säädetyssä määräajassa. Työttömyysturvalautakunta oli hylännyt A:n valituksen.</p>
    <p>Korkein hallinto-oikeus katsoi, että asiaa työvoimapiirin toimistossa käsiteltäessä on noudatettava hallintomenettelylain säännöksiä. A:n hakemus palkkaturvan saamiseksi oli konkurssipesän pesänhoitajan toimesta jätetty työvoimapiirin toimistoon 18.6.1996 puutteellisena. Pesänhoitajan jättämä hakemus oli katsottava työntekijöiden puolesta tehdyksi. Työvoimapiirin toimiston olisi tullut varata tilaisuus täydentää hakemusta työntekijäin valtakirjoin sekä varata tilaisuus poistaa palkkaturva-asetuksen 2 §:ssä tarkoitettua asianmukaista lomaketta koskeva puute. Työvoimapiirin toimisto ei ollut menetellyt hallintomenettelylain 9 §:n edellyttämällä tavalla. A:n palkkaturvahakemuksen oli siten katsottava tulleen vireille 18.6.1996 eli palkkaturvalain 2 §:n 1 momentissa säädetyssä määräajassa. Korkein hallintooikeus ei ensi asteena ottanut ratkaistavakseen palkkaturva-asian, vaan kumosi työttömyysturvalautakunnan ja työvoimapiirin toimiston päätökset ja siirsi asian työvoima- ja elinkeinokeskukselle, jolle työvoimapiirin tehtävät ovat siirtyneet, käsiteltäväksi.</p>
    <p>Äänestys 4-1.</p>
  </dcterms:abstract>
  <p>HallintomenettelyL 9 §</p>
  <p>PalkkaturvaL 2 § 1 mom</p>
  <p>PalkkaturvaA 2 §</p>
</finlex:document>
