<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199802646</dcterms:identifier>
  <finlex:ecliIdentifier>ECLI:FI:KHO:1998:68</finlex:ecliIdentifier>
  <dcterms:title>24.11.1998/2646 KHO:1998:68</dcterms:title>
  <dcterms:description>
    <p>
      <span>Kunnallisasia</span>
      <span>Kunnanvaltuusto</span>
      <span>Kunnanhallitus</span>
      <span>Jäsen</span>
      <span>Esteellisyys</span>
      <span>Koulun lakkauttaminen</span>
    </p>
  </dcterms:description>
  <finlex:registerNumber/>
  <dcterms:issued>1998-11-24</dcterms:issued>
  <finlex:fileCopyNumber>2646</finlex:fileCopyNumber>
  <sysluok>
    <snro/>
  </sysluok>
  <dcterms:abstract>
    <p>Kunnanvaltuusto oli äänin 19-6 päättänyt, että kaksi koulupiiriä yhdistetään ja opetus tapahtuu kunnanhallituksen esityksestä poiketen X:n ala-asteella. Kunnanhallitus oli esittänyt, että opetus tapahtuu Y:n ala-asteella, jota asian käsittelyyn valtuustossa ja asian valmisteluun kunnanhallituksessa osallistuneen kunnanvaltuuston ja -hallituksen jäsenen A:n kaksi lasta kävivät. 
Kuntalain 1 §:n 2 momentin mukaan kunnan päätösvaltaa käyttää asukkaiden valitsema valtuusto. Säännöksen lähtökohtana on edustuksellinen demokratia. Asukkaiden itsehallintoa toteuttavat heidän kunnallisvaaleissa valitsemansa edustajat, valtuutetut. Pykälän 3 momentin mukaan kunta pyrkii muun ohella edistämään asukkaidensa hyvinvointia alueellaan. Yhteiskunnallisessa tehtävien jaossa kunnalla on osavastuu muun ohella opetuksen saatavuudesta. Kuntalain 32 §:n 2 momentin mukaan luottamushenkilön tulee edistää kunnan ja sen asukkaiden parasta. Valtuutettu oli kysymyksessä olevaa asiaa valtuustossa käsiteltäessä toiminut luottamushenkilöasemassa ja ollut osaltaan edustamassa kunnanosan asukkaiden olosuhteita.</p>
    <p>Valtuutettu ei ole esteellinen sillä perusteella, että hänelle tietyssä kunnanosassa asuvana ja koululaisten vanhempiin kuuluvana on merkitystä sillä, miten esillä oleva asia ratkaistaan ja miten tietyn kunnanosan koululaisten edut otetaan huomioon. Kun otettiin huomioon edellä kunnallishallinnosta ja valtuutetun asemasta esitetty, kunnanvaltuuston päätös ei koskenut sillä perusteella, että valtuutetun lapset käyvät puheena olevaa koulua, valtuutettua tai hänen lapsiaan kuntalain 52 §:n 1 momentissa tarkoitetulla tavalla siten henkilökohtaisesti, että hän olisi ollut esteellinen ottamaan osaa asian käsittelyyn valtuustossa. Kun otettiin huomioon, että kysymys oli kunnan kouluolojen järjestämisestä useampia koulupiirejä yhdistämällä ja että kunnanhallituksen osalta kysymys on asian valmistelusta, asian ratkaisusta ei asiaa kokonaisuutena tarkasteltaessa ollut ollut odotettavissa A:lle ja hänen lapsilleen erityistä hyötyä tai vahinkoa hallintomenettelylain 10 §:n 1 momentin 2 kohdassa tarkoitetulla tavalla. A ei näin ollen myöskään kunnanhallituksen jäsenenä ollut esteellinen osallistumaan asian valmisteluun kunnanhallituksessa.</p>
  </dcterms:abstract>
  <p>Kuntalaki 52 §</p>
  <p>Hallintomenettelylaki 10 ja 11 §</p>
</finlex:document>
