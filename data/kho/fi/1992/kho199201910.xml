<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19920521">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199201910</dcterms:identifier>
  <finlex:ecliIdentifier>ECLI:FI:KHO:1992:T1910</finlex:ecliIdentifier>
  <dcterms:title>21.5.1992/1910</dcterms:title>
  <dcterms:description>
    <p>
      <span>Velkojen korot</span>
      <span>Korkona vähennettävä meno</span>
      <span>Muu ansiotoiminta</span>
      <span>Riskirahoitustoiminta</span>
      <span>Venture capital -toiminta</span>
      <span>Voittosidonnainen laina</span>
      <span>Korvaus realisoimisvoitoista luotonantajille</span>
      <span>Korkomeno</span>
    </p>
  </dcterms:description>
  <finlex:registerNumber>3889/3/91</finlex:registerNumber>
  <dcterms:issued>1992-05-21</dcterms:issued>
  <finlex:fileCopyNumber>1910</finlex:fileCopyNumber>
  <sysluok>
    <snro>2.08.01.01.01</snro>
    <snro>2.08.01.01.03.03</snro>
  </sysluok>
  <dcterms:abstract>
    <p>Ennakkotietohakemuksen mukaan perustettavan osakeyhtiön tarkoituksena oli harjoittaa riskirahoitustoimintaa (ns. venture capital -toimintaa), jolla tarkoitettiin sijoittamista johdon yritysostoihin sekä yrityksen ulkopuolisen johdon yritysostoihin. Rahasto sijoitti myös muuhun korkeaa osaamista ja korkeaa johdon osaamista omaaviin yhtiöihin. Sijoitukset olivat määräaikaisia 3-7 vuoteen. Sijoitukset tehtiin oman pääoman ehtoisina.</p>
    <p>Perustettava rahastoyhtiö keräsi varansa ulkopuolisilta sijoittajilta, joita olivat sekä kotimaiset että ulkomaiset yhteisöt. Rahaston koon tarkoitus oli olla 30-90 miljoonan markan välillä. Rahat kerättiin voittosidonnaisina lainoina sijoittajilta. Laina-aika oli 7-10 vuotta. Lainoille ei maksettu vuotuista korkoa. Lainan tuotto oli riippuvainen täysin rahastoyhtiön voitosta. Voitonjako tapahtui ainoastaan silloin, kun yhtiön sijoituksia oli realisoitu tai, jos osinkotulot tai muut tuotot peittivät yhtiön hallinnosta aiheutuneet kulut. Realisoidessaan sijoituksiaan rahastoyhtiölle palautui alkuperäinen sijoitus sekä mahdollisesti syntynyt voitto. Sekä voitto että alkuperäistä sijoitusta vastaava pääomapanos palautettiin luotonantajille heidän antamiensa lainojen suhteessa yhtiösopimuksen sääntöjen mukaan. Lähtökohtana yhtiösopimuksessa oli, että realisointivoitoista maksettiin hallintoyhtiölle 15-20 prosenttia ja loppuosa jaettiin luotonantajien kesken heidän antamiensa lainojen suhteessa. Keskusverolautakunta katsoi, että perustettavan yhtiön harjoittamaa riskirahoitustoimintaa oli sen laatu ja laajuus huomioon ottaen pidettävä tulo- ja varallisuusverolain 87 §:ssä tarkoitettuna muuna ansiotoimintana. Lisäksi keskusverolautakunta katsoi perustettavan rahastoyhtiön maksavan velan korkoa silloin, kun se suoritti saamistaan realisoimisvoitoista korvausta luotonantajille. Kun yhtiö suoritti luotonantajalle tältä saamastaan lainasta hakemuksessa tarkoitetulla tavalla korvausta, se sai vähentää kysymyksessä olevan suorituksen tulo- ja varallisuusverolain 87 §:n 1 ja 2 momentin mukaan velan korkona. KHO, jossa ei ollut kysymys siitä, oliko yhtiön toimintaa pidettävä elinkeinotoimintana, pysytti keskusverolautakunnan päätöksen. Verovuosi_1991 Verovuosi_1992 Ennakkotieto.</p>
  </dcterms:abstract>
  <p>TVL 87 §</p>
</finlex:document>
