<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19920525">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199201965</dcterms:identifier>
  <finlex:ecliIdentifier>ECLI:FI:KHO:1992:A42</finlex:ecliIdentifier>
  <dcterms:title>25.5.1992/1965 KHO:1992-A-42</dcterms:title>
  <dcterms:description>
    <p>
      <span>Kunnallisasia</span>
      <span>Purku</span>
      <span>Päätöksen valituskelpoisuus</span>
      <span>Liittohallituksen toimivalta</span>
      <span>Päätöksen täytäntöönpano</span>
    </p>
  </dcterms:description>
  <finlex:registerNumber>593/1/91</finlex:registerNumber>
  <dcterms:issued>1992-05-25</dcterms:issued>
  <finlex:fileCopyNumber>1965</finlex:fileCopyNumber>
  <sysluok>
    <snro>1.02.09.03.07</snro>
    <snro>1.09.01.01.04</snro>
  </sysluok>
  <dcterms:abstract>
    <p>Kuntainliiton liittovaltuusto oli 14.10.1988 päättänyt eräistä virkanimikemuutoksista. Liittohallitus oli 22.12.1988 pannut liittovaltuuston päätöksen täytäntöön 1.1.1989 lukien. Liittohallitus oli purettavaksi haetulla päätöksellään 20.9.1989 peruuttanut liittovaltuuston sanotun päätöksen täytäntöönpanon.</p>
    <p>Liittohallituksen kokouksessa 7.2.1990 oli käsittelyn pohjana ollut ehdotus, että liittohallitus hyväksyisi ja esittäisi edelleen liittovaltuustolle vastaavien virkanimikemuutosten tekemistä kuin liittovaltuuston kokouksessa 14.10.1988 oli päätetty. Liittohallitus päätti valituksenalaisella päätöksellään hylätä päätösehdotuksen. Lääninoikeus jätti tutkimatta liittohallituksen viimeksi mainitusta päätöksestä tehdyn valituksen sillä perusteella, että päätös koski vain valmistelua eikä siihen näin ollen saanut hakea muutosta valittamalla.</p>
    <p>KHO tutki asian ensiksi liittohallituksen 20.9.1989 tekemän päätöksen purkamista koskevana hakemuksena ja katsoi, ettei liittohallitus ollut, kun otettiin huomioon kunnallislain 59 ja 134 §, voinut sitovasti päättää liittovaltuuston 14.10.1988 tekemän päätöksen täytäntöönpanon peruuttamisesta, vaan liittohallituksen olisi tullut näin katsoessaan saattaa asia liittovaltuuston uudelleen käsiteltäväksi. Koska liittohallituksen päätös näin ollen perustui ilmeisesti väärään lain soveltamiseen, KHO ylimääräisestä muutoksenhausta hallintoasioissa annetun lain 6 §:n 1 momentin 2 kohdan ja 2 momentin nojalla purki liittohallituksen kyseisen päätöksen.</p>
    <p>KHO otti tämän jälkeen käsiteltäväkseen lääninoikeuden päätöksestä tehdyn valituksen. Kun otettiin huomioon liittohallituksen 20.9.1989 tekemä päätös, jolla oli peruutettu liittovaltuuston aikaisemman päätöksen täytäntöönpano ja liittohallituksen nyt 7.2.1990 tekemän päätöksen sisältö, liittohallituksen viimeksi mainittu päätös ei näissä oloissa koskenut vain asian valmistelua. Lääninoikeuden ei siten olisi tullut, ottaen huomioon kunnallislain 139 §:n 3 momentin säännökset, jättää mainitsemallaan perusteella sille tehtyä valitusta tutkimatta. Tämän vuoksi KHO kumosi ja poisti lääninoikeuden päätöksen ja otti viivytyksen välttämiseksi asian KHO:ssa välittömästi tutkittavakseen.</p>
    <p>Kun otettiin huomioon, että puheena olevasta virkojen lakkauttamista ja uusien virkojen perustamista niiden tilalle koskevasta asiasta päättäminen oli kuulunut liittovaltuuston toimivaltaan ja se, että liittohallitus oli aikaisemmalla päätöksellään jättänyt liittovaltuuston samaa asiaa koskevan päätöksen täytäntöönpanematta, liittohallituksen olisi tullut saattaa kysymys kyseisten virkojen nimikkeiden muuttamisesta liittovaltuuston ratkaistavaksi. Liittohallituksen 7.2.1990 tekemä päätös oli näin ollen syntynyt virheellisessä järjestyksessä ja meni liittohallituksen toimivaltaa ulommaksi. Tämän vuoksi KHO kumosi liittohallituksen kysymyksessä olevan päätöksen.</p>
    <p>Äänestys 4-1.</p>
  </dcterms:abstract>
  <p>KunL 139 §</p>
</finlex:document>
