<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19920820">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199202832</dcterms:identifier>
  <finlex:ecliIdentifier>ECLI:FI:KHO:1992:B558</finlex:ecliIdentifier>
  <dcterms:title>20.8.1992/2832 KHO:1992-B-558</dcterms:title>
  <dcterms:description>
    <p>
      <span>Leimavero</span>
      <span>Vuokraoikeuden siirrosta maksettava leimavero</span>
      <span>Lainhuudatusleimavero</span>
      <span>Vapautus lainhuudatusleimaverosta</span>
      <span>Kehitysalueiden huojennukset</span>
    </p>
  </dcterms:description>
  <finlex:registerNumber>4441/6/91</finlex:registerNumber>
  <dcterms:issued>1992-08-20</dcterms:issued>
  <finlex:fileCopyNumber>2832</finlex:fileCopyNumber>
  <sysluok>
    <snro>2.27.04.05.02</snro>
  </sysluok>
  <dcterms:abstract>
    <p>Yhtiö B oli 10.3.1989 vahvistetulla kauppakirjalla ostanut A yhtiöltä X:n kaupungissa vuokratontilla olevan teollisuushallin. Kauppakirjan ehtojen mukaan A oli siirtänyt myös tontinvuokraoikeuden B:lle. - Lääninverovirasto oli hylännyt B:n hakemuksen kauppakirjasta suoritetun leimaveron palauttamisesta. - Lääninoikeus oli B:n valitukseen antamansa päätöksen perusteluissa lausunut, että B oli jo A:n ja B:n välisellä, 1.7.1985 tehdyllä esisopimuksella sitoutunut vuokraamaan mainitun teollisuushallin tontteineen ja että B:llä oli esisopimuksen mukaan ollut oikeus lunastaa rakennus. B oli ottanut sittemmin valmistuneen rakennuksen käyttöön tuon sopimuksen perusteella 1.4.1986 ja alkanut tuolloin maksaa siitä vuokraa. B oli sitoutunut lunastamaan teollisuushallin tontinvuokraoikeuksineen 28.8.1987 tehdyllä sopimuksella. Lunastussopimus oli laadittu vasta tuolloin, koska kauppa- ja teollisuusministeriö oli asettanut A:lle antamansa liikevaihtoveron huojennusta vastaavan avustuksen ehdoksi, ettei B saisi hankkia teollisuushallia siten, että sitä olisi pidettävä tuon yhtiön liikevaihtoverotuksessa eräitä tuotannollisia investointeja koskevista poikkeuksista liikevaihtoverolakiin annetun lain 2 §:n mukaisena uutena teollisuusrakennuksena. A:n ja B:n tarkoituksena oli kuitenkin ollut jo 1.7.1985 päivättyä esisopimusta tehtäessä, että B ostaa tai sitoutuu ostamaan teollisuushallin vuoden kuluttua sen käyttöönotosta. B:n tuotannon monipuolistumisen, toimitilojen kasvun noin 1.000 neliömetristä noin 1.400 neliömetriin sekä liikevaihdon kasvun huomioon ottaen lääninoikeus oli katsonut, että siirtyminen uusiin tiloihin oli merkinnyt leimaverolain 97 a §:ssä tarkoitettua laitoksen laajentumista. Noissa oloissa lääninoikeus oli katsonut B:n 10.3.1989 tehdyllä sopimuksella hankkineen teollisuushallin tontinvuokraoikeuksineen tuotantolaitoksen laajentamista varten. Leimavero oli niin ollen palautettava. - KHO hylkäsi verohallituksen valituksen.</p>
    <p>Äänestys 4-1.</p>
  </dcterms:abstract>
  <p>LeimaveroL 97 a §</p>
  <p>L kehitysalueiden veronhuojennuksista 2 § (290/82)</p>
</finlex:document>
