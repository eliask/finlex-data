<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19920305">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199200794</dcterms:identifier>
  <finlex:ecliIdentifier>ECLI:FI:KHO:1992:B504</finlex:ecliIdentifier>
  <dcterms:title>5.3.1992/794 KHO:1992-B-504</dcterms:title>
  <dcterms:description>
    <p>
      <span>Elinkeinotulon verotus</span>
      <span>Vaihto-omaisuus</span>
      <span>Aliarvostusvähennys</span>
      <span>Kuittaus</span>
      <span>Jälkiverotus</span>
      <span>Jaksotusvirhe</span>
    </p>
  </dcterms:description>
  <finlex:registerNumber>2469/3/91</finlex:registerNumber>
  <dcterms:issued>1992-03-05</dcterms:issued>
  <finlex:fileCopyNumber>794</finlex:fileCopyNumber>
  <sysluok>
    <snro>2.04.06.01.01</snro>
    <snro>2.04.01.03</snro>
    <snro>2.04.09.01</snro>
  </sysluok>
  <dcterms:abstract>
    <p>Tarkastuskertomuksessa oli katsottu, että sähköasennusurakointia harjoittavan yhtiön eräiden urakoiden urakkasummien tuloutusta oli verovuosina 1983-1987 perusteettomasti lykätty. Kultakin vuodelta esitettiin yhtiön tuloon lisättäväksi jälkiverotuksin asianomaisena vuonna tulouttamatta jääneet vaihtoomaisuuden luovutushinnat (urakkasummat) vähennettynä tämän vaihto-omaisuuden kirjanpitoon kirjatulla aliarvostusvähennyksen jälkeisellä aktivoidulla hankintamenolla. Esimerkiksi verovuodelta 1983 kysymyksessä olevat luovutushinnat olivat 980.130 markkaa ja luovutetun vaihto-omaisuuden hankintameno 734.909 markkaa. Kun yhtiö oli tehnyt kirjanpidossaan yhteensä 15.315.708 markan suuruisesta vaihto-omaisuuden hankintamenosta 3.836.580 markan eli 25,05 prosentin aliarvostuksen, kysymyksessä olevan vaihto-omaisuuden tasearvo aliarvostuksen prosenttimäärän perusteella laskettuna oli 550.814 markkaa. Yhtiön tuloon verovuodelta 1983 esitettiin lisättäväksi luovutushinnan ja tasearvon erotus 429.316 markkaa. Lääninverolautakunta tarkastuskertomuksesta poiketen päätti jättää jälkiverotukset toimittamatta, koska kysymyksessä olivat jaksotusvirheet ja yhtiöllä oli elinkeinotulon verottamisesta annetun lain 54 §:n 1 momentin estämättä oikeus kuitata tarkastuskertomuksessa todetut laskutuksen siirrot aikanaan asianomaisilta vuosilta käyttämättä jätettyjä aliarvostusvähennyksiä vastaan. Lääninoikeus verotusasiamiehen valituksesta kumosi lääninverolautakunnan päätöksen ja katsoi, että yhtiön tuloon oli lisättävä muun muassa vuodelta 1983 kertomuksessa esitetty 429.316 markkaa.</p>
    <p>Korkein hallinto-oikeus katsoi yhtiön valituksesta, ettei sillä seikalla, että yhtiö kysymyksessä olevina verovuosina ei ollut tehnyt vaihto-omaisuuden aliarvostusvähennystä täysimääräisenä, ollut asiallista yhteyttä tarkastuskertomuksessa ehdotettuihin jälkiverotuksiin. Mahdollisia jälkiverotuksia toimitettaessa vaihto-omaisuuden luovutushintojen vähennykseksi oli kuitenkin luettava, toisin kuin verotarkastuskertomuksessa oli katsottu, luovutushintoihin kohdistuvan vaihto-omaisuuden koko hankintameno, eikä pelkästään hankintamenon aliarvostuksen jälkeistä aktivoitua hankintamenoa, edellyttäen, että kirjanpidossa tehty aliarvostusvähennys näin oikaistuna ei ylittänyt säädettyä aliarvostusvähennyksen enimmäismäärää koko vaihto-omaisuuden perusteella laskettuna. Tulouttamatta jääneestä 980.130 markasta oli siis tässä tapauksessa vuodelta 1983 vähennettävä 734.909 markkaa. Verovuodet_1983-1987.</p>
    <p>Äänestys 4-1.</p>
  </dcterms:abstract>
  <p>ElinkVL 28 §</p>
  <p>ElinkVL 54 §</p>
  <p>VerotusL 83 §</p>
  <kirjav>Linnakangas: Verotus 1992 s. 452</kirjav>
</finlex:document>
