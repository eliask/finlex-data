<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19920331">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199201242</dcterms:identifier>
  <finlex:ecliIdentifier>ECLI:FI:KHO:1992:A70</finlex:ecliIdentifier>
  <dcterms:title>31.3.1992/1242 KHO:1992-A-70</dcterms:title>
  <dcterms:description>
    <p>
      <span>Rakennusasia</span>
      <span>Kaavoitus</span>
      <span>Rakennuskaava</span>
      <span>Vähäinen asiallinen muutos</span>
      <span>Alistusviranomaisen toimivalta</span>
      <span>Valitusoikeus</span>
      <span>Olennainen muutos nähtävilläpidon jälkeen</span>
    </p>
  </dcterms:description>
  <finlex:registerNumber>3432/2/91</finlex:registerNumber>
  <dcterms:issued>1992-03-31</dcterms:issued>
  <finlex:fileCopyNumber>1242</finlex:fileCopyNumber>
  <sysluok>
    <snro>1.04.04.01.06.03</snro>
  </sysluok>
  <dcterms:abstract>
    <p>Lääninhallitus (LH) oli siirtänyt AO korttelin rajaa noin 10 metrillä kaavan M-alueelle, muutos koski noin 500 neliömetrin suuruista aluetta. Tähän liittyen oli LH piirtänyt kortteliin uuden ohjeellisen rakennusalan. Kunnanvaltuuston päätöksen tällaista muuttamista ei pidetty rakennuslain 127 §:n 3 momentin tarkoittamana osittaisena vahvistamatta jättämisenä, vaan kaavan asiallisena muuttamisena. Maanomistajalla, jonka omistamaa aluetta muutos koski oli oikeus valittaa LH:n kaavaan tekemästä asiallisesta muutoksesta. Muutokset katsottiin sellaisiksi vähäisiksi asiallisiksi muutoksiksi, jollaisten tekeminen kuului LH:n toimivaltaan. Kun kunnanhallitus ei ollut muutoksiin suostunut, eikä asianosaisille ollut varattu tilaisuutta tulla kuulluiksi, oli asiaa käsiteltäessä kuitenkin tapahtunut menettelyvirhe, jonka johdosta LH:n päätös kumottiin ja poistettiin. KHO otti välittömästi tutkittavakseen, oliko LH:n tullut mainitsemillaan perusteilla tehdä muutokset valtuuston päätökseen. Kunnallislain 137 §:n 1 momentin mukaan LH:n on vahvistettava alistettu päätös, ellei sanotussa lainkohdassa mainittua estettä ole. Tähän nähden katsottiin, että asiallisia muutoksia kaavaan voitiin tehdä vain, jos kaava olisi muuttamattomana jätettävä mainitussa lainkohdassa mainitusta syystä vahvistamatta. LH oli perustellut tekemäänsä muutosta sillä, ettei kaavaa ollut pantu uudelleen nähtäville kunnassa ja että Lamujoen varsi oli kulttuurihistoriallisesti arvokas ympäristö, johon ei ollut suotavaa sijoittaa uusia rakennuksia. Kunnanvaltuusto oli päätöksellään tehnyt kaavaan muutokset, jotka siitä on läänihallituksen päätöksellä poistettu. Muutokset oli tehty muutoksenhakijoiden muistutuksen johdosta ja ne koskivat vain heidän tilaansa. Kaavan hyväksymisestä muutettuna on valtuuston päätöksen jälkeen kuulutettu, eikä päätökseen ollut haettu muutosta. Ottaen huomioon muutosten laatu ja merkitys kaavan muodostamassa kokonaisuudessa sekä edellä kerrotut muut seikat, ei muutoksia voitu pitää sillä tavoin olennaisina, että valtuuston päätöksen olisi voitu katsoa syntyneen virheellisessä järjestyksessä siksi, ettei kaavaa ollut muutosten johdosta pantu kunnassa uudelleen nähtäville. Kysymys oli joen ranta-alueen erään osan kaavoittamisesta. Joki kulki kirkonkylän halki ja sen rannat olivat rakennettuja tai viljelyskäytössä. Alistetun kaavan kortteli n:o 49 ulottui jokirantaan. Vastapäätä muutoksenhakijoiden tilaa on maatilojen talouskeskuksia rantaviivan tuntumassa. Myös valittajien tilan länsipuolella rakennusryhmät ulottuvat rantaan. Valtuuston päätöksellä hyväksytyn kaavan voitiin katsoa muuttamattomanakin tyydyttävästi täyttävän rakennuslain 95 §:n rakennettuun ympäristöön sisältyvien perinne-, kauneus- ja muiden arvojen säilyttämiselle asettamat vaatimukset. Asia palautettiin LH:lle uudelleen käsiteltäväksi. siitä, oliko kysymys osittaisesta vahvistamatta jättämisestä vai asiallisesta muutoksesta.</p>
    <p>Äänestys 3-2</p>
  </dcterms:abstract>
</finlex:document>
