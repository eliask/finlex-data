<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19920924">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199203397</dcterms:identifier>
  <finlex:ecliIdentifier>ECLI:FI:KHO:1992:B512</finlex:ecliIdentifier>
  <dcterms:title>24.9.1992/3397 KHO:1992-B-512</dcterms:title>
  <dcterms:description>
    <p>
      <span>Maatilatalouden tuloverotus</span>
      <span>Maatalousmenojen vähennyskelpoisuus ja määrä</span>
      <span>Maataloudessa käytetyn oman puutavaran kantohinta</span>
      <span>Sivuelinkeino</span>
      <span>Sahaustoiminta</span>
    </p>
  </dcterms:description>
  <finlex:registerNumber>2155/3/92</finlex:registerNumber>
  <dcterms:issued>1992-09-24</dcterms:issued>
  <finlex:fileCopyNumber>3397</finlex:fileCopyNumber>
  <sysluok>
    <snro>2.06.04.10</snro>
  </sysluok>
  <dcterms:abstract>
    <p>Verovelvollinen oli vuodesta 1990 alkaen harjoittanut maataloutensa yhteydessä sahaustoimintaa. Vuoden 1990 verotuksessa tästä toiminnasta saadut tulot oli luettu maatalouteen kuuluviksi, ja menoina hän oli saanut vähentää paitsi sahaustoiminnasta aiheutuneet välittömät kulut myös oman puutavaran kantohinnan. Vuoden 1991 aikana hän oli jatkanut sahaustoimintaa ja saanut tästä tuloja yhteensä 62.654 markkaa. Hän ei ollut ostanut lainkaan puutavaraa ulkopuolisilta, vaan koko toiminta oli perustunut omasta metsästä otettuun puutavaraan.</p>
    <p>Keskusverolautakunta katsoi, että ennakkotietohakemuksessa tarkoitettua sahaustoimintaa ei ollut pidettävä maatilataloudesta erillisenä liikkeenä ja että maatalouden verovuoden puhdas tulo määrättiin maatilatalouden tuloverolain 4 §:n -10 c §:n perusteella. Maatalouden yhteydessä harjoitetussa sahaustoiminnassa käytettyä puutavaraa oli pidettävä maataloudessa käytettynä, maatilan metsästä otettuna maatilatalouden tuloverolain 6 §:n 1 momentin 9 kohdassa tarkoitettuna puutavarana. Tämän vuoksi keskusverolautakunta selitti ennakkotietona, että hakija sai vähentää maatilatalouden sivuelinkeinona harjoittamansa sahaustoiminnan osalta maatilansa metsästä ottamansa puutavaran kantohinnan markkina-arvosta 50 prosenttia.</p>
    <p>KHO lausui päätöksessään, että hallituksen eduskunnalle vuoden 1990 valtiopäivillä antaman esityksen n:o 64 mukaan metsäverotusta koskevien 24.8.1990 annetulla lailla (718/90) säädettyjen lainmuutosten tarkoituksena on ollut menojen vähennysoikeuden laajentaminen. Tässä yhteydessä toteutettu maatilatalouden tuloverolain 6 §:n 1 momentin 9 kohdan muutos johtuu lakiesityksen perustelujen mukaan siitä, että verokuutiometrin arvoa metsäverotuksessa laskettaessa on kotitarvepuun arvona ehdotettu käytettäväksi 50 prosenttia markkinapuun hinnasta.</p>
    <p>Verovelvollinen harjoitti maatilallaan maatalouden sivuelinkeinona tilan metsästä otetun puutavaran sahausta ja myyntiä. Kysymyksessä ei ollut maatilatalouden tuloverolain 11 §:n 1 momentin 4 kohdassa tarkoitettu kotitarvepuu. Myydyn puutavaran hankintamenoa ei näin ollen voitu vahvistaa lain 6 §:n 1 momentin 9 kohdan nojalla, vaan verovelvollisella oli lain 4 §:n 1 momentin nojalla oikeus vähentää mainitussa toiminnassa käytetyn puutavaran koko kantohinta. Tämän vuoksi KHO kumosi keskusverolautakunnan päätöksen ja ennakkotiedon sekä uutena ennakkotietona lausui, että verovelvollinen sai vähentää maatalouden sivuelinkeinona harjoittamansa sahaustoiminnan osalta maatilansa metsästä ottamansa puutavaran kantohinnan markkina-arvon.</p>
    <p>Äänestys 4-1.</p>
    <p>Verovuosi_1991 Ennakkotieto.</p>
  </dcterms:abstract>
  <p>MaatVL 4 §</p>
  <p>MaatVL 6 § 1 mom 9 kohta</p>
  <p>Ks. myös D:2154/3/92</p>
</finlex:document>
