<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19920512">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199201730</dcterms:identifier>
  <finlex:ecliIdentifier>ECLI:FI:KHO:1992:A53</finlex:ecliIdentifier>
  <dcterms:title>12.5.1992/1730 KHO:1992-A-53</dcterms:title>
  <dcterms:description>
    <p>
      <span>Kunnallisasia</span>
      <span>Hallintomenettely</span>
      <span>Asioiden käsitteleminen yhdessä</span>
    </p>
  </dcterms:description>
  <finlex:registerNumber>4834/1/90</finlex:registerNumber>
  <dcterms:issued>1992-05-12</dcterms:issued>
  <finlex:fileCopyNumber>1730</finlex:fileCopyNumber>
  <sysluok>
    <snro>1.02.04</snro>
    <snro>1.09.02.09.03</snro>
  </sysluok>
  <dcterms:abstract>
    <p>H:n kaupunginvaltuusto oli 13.6.1990 päättänyt oikeuttaa liikepalvelulautakunnan vuokraamaan perustettavalle kiinteistöosakeyhtiölle määräalan toimitilojen rakentamiseksi. L ja hänen omistamansa kaksi tuorevihannesten tukkukauppaa harjoittavaa kommandiittiyhtiötä olivat valittaneet päätöksestä lääninoikeudelle todeten, että muutoksenhakijat olivat viimeksi 9.5.1988 pyytäneet kaupungilta saada vuokrata määräalan kysymyksessä olevalta tontilta toimitilojen rakentamiseksi. Asian valmistelussa ei ollut noudatettu hallintomenettelylain 14 §:n säännöksiä asioiden valmistelemisesta yhdessä ja ratkaisemisesta samalla kertaa, minkä vuoksi valtuuston päätös oli syntynyt virheellisessä järjestyksessä. Lääninoikeus oli hylännyt valituksen katsoen, etteivät valituksenalaisessa päätöksessä tarkoitettu asia ja L:n asiakumppaneineen tekemä maanvuokraa koskeva hakemus olleet sellaisia keskenään kilpailevia hakemuksia, jotka olisi tullut käsitellä yhdessä. KHO pysytti lääninoikeuden päätöksen lopputuloksen. Päätöksen perusteluissa todettiin, että valtuuston valituksen kohteena olevassa päätöksessä tarkoitettu ns. puutarhatalohanke oli ollut kaupungin viranomaisissa vireillä jo useita vuosia. Kun otettiin huomioon se, ettei L:n ja hänen asiakumppaneidensa hakemus ollut nimenomaisesti kohdistunut tähän määräalaan samoin kuin se, että tontilta saattoi asiakirjojen mukaan myöhemminkin vapautua vuokrattavia alueita, hakemukset eivät olleet keskenään sellaisessa suhteessa, että ne olisi hallintomenettelylain 14 §:n mukaisesti ollut käsiteltävä yhdessä. Valtuuston päätös ei siten ollut syntynyt muutoksenhakijoiden tarkoittamalla tavalla virheellisessä järjestyksessä.</p>
    <p>Äänestys 3-2.</p>
  </dcterms:abstract>
  <p>KunL 139 §</p>
</finlex:document>
