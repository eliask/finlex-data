<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19920730">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199202668</dcterms:identifier>
  <finlex:ecliIdentifier>ECLI:FI:KHO:1992:A90</finlex:ecliIdentifier>
  <dcterms:title>30.7.1992/2668 KHO:1992-A-90</dcterms:title>
  <dcterms:description>
    <p>
      <span>Jäteveden johtaminen vesistöön</span>
      <span>Korvaukset</span>
      <span>Saatavan vanhentuminen</span>
    </p>
  </dcterms:description>
  <finlex:registerNumber>488/4/92</finlex:registerNumber>
  <dcterms:issued>1992-07-30</dcterms:issued>
  <finlex:fileCopyNumber>2668</finlex:fileCopyNumber>
  <sysluok>
    <snro>1.06.04.09.03</snro>
    <snro>1.06.04.10</snro>
  </sysluok>
  <dcterms:abstract>
    <p>Vesiylioikeus oli 29.11.1991 antamallaan päätöksellä muuttaen Itä-Suomen vesioikeuden päätöstä määrännyt mm. kolme Kymijoen vaikutuspiirissä olevaa paperia ja selluloosaa valmistavaa yhtiötä suorittamaan eräälle kotkalaiselle kalastajalle, jolle vesioikeus ei ollut määrännyt maksettavaksi korvauksia,</p>
    <p>a) jätevesien johtamisesta vuosina 1961-1964 aiheutumista pyydysten likaantumisesta korvauksia eri määrät ja</p>
    <p>b) korvausta ammattimaiselle kalastukselle vuosina 1976-1985 aiheutuneista menetyksistä eri määrät.</p>
    <p>Vesiylioikeus oli määrännyt, että po. kalastajalle edellä b)-kohdassa maksettavaksi määrätyille korvauksille yhtiöiden oli suoritettava korkoa kuusi prosenttia vuodesta 1971 lukien.</p>
    <p>KHO myöntäen valitusluvat yhtiöille po. kalastajalle vuosilta 1961-1964 maksettavaksi määrättyjen korvausten sekä hänelle vuosilta 1976-1985 maksettavaksi tuomittujen korvausten korkojen osalta sikäli kuin korkoa oli määrätty maksettavaksi ennen vuotta 1976, tutki yhtiöden valitukset ja totesi, että vesilaissa ei ole säännöstä sanotussa laissa tarkoitetun vahingonkorvaussaatavan vanhentumisesta. Yleinen velvoiteoikeudellinen vanhentumisaika on määräajasta velkomisasioissa sekä julkisesta haasteesta velkojille annetun asetuksen 1 §:n mukaisesti 10 vuotta. Vahingonkorvauslain 7 luvun 2 §:n mukaan vahingonkorvausta on vaadittava 10 vuoden kuluessa vahingon tapahtumisesta, ellei lyhempää vanhentumisaikaa ole säädetty. KHO katsoi, että ko. korvaussaatavan vanhentumisen osalta oli sovellettava velvoite- ja vahingonkorvausoikeudessa yleisesti noudatettavaa 10 vuoden vanhentumisaikaa. Asiakirjoista saatavan selvityksen mukaan po. kalastaja oli tämän korvausasian yhteydessä pidetyssä katselmuskokouksessa 15.2.1988 esittänyt vuosia 1961-1964 koskevan vahingonkorvausvaatimuksen. Koska vaatimusta ei ollut tehty 10 vuoden kuluessa vahinkojen tapahtumisesta, KHO katsoi, että vesiylioikeuden ei olisi tullut määrätä po. kalastajalle suoritettavaksi korvauksia tuolta ajalta ja kumosi vesiylioikeuden päätöksen tältä osin.</p>
    <p>Mitä tuli siihen, että mm. yhtiöt oli määrätty suorittamaan po. kalastajalle vuosilta 1976-1985 määrätyille kertakaikkisille korvauksille korkoa maksupäivään saakka vuodesta 1971 lukien, niin koska koronmaksuvelvollisuus ei voi ulottua saatavan syntymistä edeltäneeseen aikaan, KHO kumosi vesiylioikeuden päätöksen siltäkin osin kuin siinä oli määrätty maksamamaan po. korvauksille korkoa ennen vuotta 1976.</p>
    <p>Samoin D:489/4/92 ja D:490/4/92</p>
  </dcterms:abstract>
</finlex:document>
