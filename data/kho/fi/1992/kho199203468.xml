<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19920929">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199203468</dcterms:identifier>
  <finlex:ecliIdentifier>ECLI:FI:KHO:1992:A93</finlex:ecliIdentifier>
  <dcterms:title>29.9.1992/3468 KHO:1992-A-93</dcterms:title>
  <dcterms:description>
    <p>
      <span>Vesiasia</span>
      <span>Kalankasvatuslaitos</span>
      <span>Korvaukset</span>
      <span>Korko</span>
    </p>
  </dcterms:description>
  <finlex:registerNumber>1926/4/90</finlex:registerNumber>
  <dcterms:issued>1992-09-29</dcterms:issued>
  <finlex:fileCopyNumber>3468</finlex:fileCopyNumber>
  <sysluok>
    <snro>1.06.04.09.03.04</snro>
    <snro>1.06.04.10</snro>
  </sysluok>
  <dcterms:abstract>
    <p>Yhtiötä ei ollut määrätty suorittamaan korvauksia kalankasvatuslaitoksen toiminnasta aiheutuvista haitoista vesioikeuden (VEO) 13.10.1967 antaman ja 18.3.1976 täydentämän luvan, jota KHO oli 10.2.1977 osittain muuttanut, perusteella. Yhtiön oli tullut hakea uutta lupaa 31.12.1979 mennessä. VEO oli yhtiön hakemuksesta antanut uuden lupapäätöksen töiden aloittamislupineen 9.5.1983, jossa se oli määrännyt yhtiön maksamaan korvauksia sen toiminnasta aiheutuvista haitoista. KHO:n kumottua 15.2.1984 sanotun päätöksen, VEO oli antanut 25.3.1988 uuden lupapäätöksen, jota vesiylioikeus (VYO) oli päätöksellään 16.3.1990 osittain muuttanut.</p>
    <p>Yhtiö oli näin ollen voinut harjoittaa kalankasvatusta VEO:n 18.3.1976 antaman luvan nojalla eikä yhtiöllä sen perusteella ollut velvollisuutta korvausten suorittamiseen. Kun yhtiön hakemuksesta vireille tulleen uuden luvan käsittelyn yhteydessä oli määrätty korvauksia, kysymys ei ollut korvauksen saamisesta sellaisista edunmenetyksistä, joita aikaisempia lupia myönnettäessä ei ollut edellytetty, vaan uuden luvan nojalla harjoitettavan toiminnan aiheuttamista haitoista. Yhtiön korvausvelvollisuudesta oli näin ollen katsottava ensimmäisen kerran annetun Vesilain (VL) 11 luvun 14 §:n 1 momentissa tarkoitettu ratkaisu VEO:n päätöksellä 9.5.1983, jolloin yhtiölle oli myös myönnetty VL:n 2 luvun 26 §:n 1 momentin 3) kohdan nojalla töiden aloittamislupa. Tämän vuoksi KHO katsoi, että näissä oloissa korvauksille suoritettavaan korkoon oli sovellettava, mitä VL 11 luvun 14 §:n 3 momentissa säädetään siten, että korvattavaksi tulevaa vahinkoa aiheuttavaan toimenpiteeseen oli katsottava annetun tuossa lainkohdassa tarkoitettu lupa 9.5.1983.</p>
    <p>Näillä perusteilla KHO katsoen, ettei ollut esitetty perusteita yhtiön vaatiman indeksitarkistuksen tekemiseen korvausten pääomamääriin, ja siten hylän yhtiön valituksen tuolla perusteella tehtynä, muutti vesioikeuden päätöstä siten, että yhtiön oli VYO:n päätöksessä vuosiksi 1981-1988 määrätyille korvauksille, joiden maksamiseen yhtiö oli suostunut vuodesta 1981 alkaen, suoritettava 6 %:n vuotuinen korko 9.5.1983 lukien.</p>
  </dcterms:abstract>
  <p>VesiL 11 luku 14 §</p>
</finlex:document>
