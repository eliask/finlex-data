<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19921215">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199204676</dcterms:identifier>
  <finlex:ecliIdentifier>ECLI:FI:KHO:1992:A56</finlex:ecliIdentifier>
  <dcterms:title>15.12.1992/4676 KHO:1992-A-56</dcterms:title>
  <dcterms:description>
    <p>
      <span>Kunnallisasia</span>
      <span>Toimiala</span>
      <span>Toimivallan ylittäminen</span>
      <span>Lahjoitus</span>
    </p>
  </dcterms:description>
  <finlex:registerNumber>2169/1/92</finlex:registerNumber>
  <dcterms:issued>1992-12-15</dcterms:issued>
  <finlex:fileCopyNumber>4676</finlex:fileCopyNumber>
  <sysluok>
    <snro>1.02.02.04.01</snro>
    <snro>1.02.05.02.02</snro>
  </sysluok>
  <dcterms:abstract>
    <p>Huittisten kaupunginhallitus oli päättänyt lahjoittaa käyttövaroistaan 2.000 markkaa Porin Prikaatin Tukisäätiölle. Lääninoikeus totesi päätöksessään, että säätiön tarkoituksena oli sääntöjensä mukaan kehittää prikaatin toimintaa sille käskettyjen tehtävien toteuttamiseksi, ylläpitää porilaisperinteitä, kehittää varusmiesten vapaa-ajanviettomahdollisuuksia, kannustaa prikaatin henkilökuntaa ja varusmiehiä palvelustehtävien erinomaiseen suorittamiseen, moitteettomaan ja rehtiin käytökseen sekä ylläpitää ja kehittää yhteistoimintaa ja hyviä suhteita varuskunnan ja ympäristön välillä. Säätiö toteuttaa tarkoitustaan harjoittamalla maanpuolustusta tukevaa julkaisutoimintaa, jakamalla avustuksia ja palkintoja, tukemalla prikaatin varusmiestoimikuntaa, järjestämällä lomakuljetuksia sekä edistämällä varusmiesten mahdollisuuksia yhteydenpitoon omaisiinsa. Lääninoikeus katsoi, että kysymyksessä oli maanpuolustukseen liittyvien valtiolle kuuluvien tehtävien tukemiseen annettu lahjoitus, jonka myöntäminen ei kuulunut kunnan toimialaan.</p>
    <p>KHO katsoi päätöksessään, että kaupunginhallitus oli päättänyt avustuksen myöntämisestä paikkakunnalla yleisesti toimivalle säätiölle. Tähän nähden ja kun lisäksi otettiin huomioon säätiön sääntöjen edellä mainitut 2 ja 3 §:n määräykset, tällaisen toiminnan tukeminen oli sellainen kunnan itsehallintoon kuuluva tehtävä, joka kunnallislain 5 §:n mukaan kuului kunnan toimialaan. Kaupunginhallitus ei näin ollen ollut mennyt päätöksellään toimivaltaansa ulommaksi, minkä vuoksi KHO kumosi lääninoikeuden päätöksen ja hylkäsi kaupunginhallituksen päätöksestä tehdyn valituksen.</p>
  </dcterms:abstract>
  <p>KunL 139 §</p>
</finlex:document>
