<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19920602">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199202128</dcterms:identifier>
  <finlex:ecliIdentifier>ECLI:FI:KHO:1992:A21</finlex:ecliIdentifier>
  <dcterms:title>2.6.1992/2128 KHO:1992-A-21</dcterms:title>
  <dcterms:description>
    <p>
      <span>Kuntajaon muuttaminen</span>
      <span>Valtioneuvosto</span>
      <span>Tärkeä yleinen etu</span>
      <span>Taloudellinen selvitys</span>
      <span>Korvausvaatimus</span>
    </p>
  </dcterms:description>
  <finlex:registerNumber>4891/1/91</finlex:registerNumber>
  <dcterms:issued>1992-06-02</dcterms:issued>
  <finlex:fileCopyNumber>2128</finlex:fileCopyNumber>
  <sysluok>
    <snro>1.02.01.01.01</snro>
  </sysluok>
  <dcterms:abstract>
    <p>Vöyrin kunnan Salomaan alueen 43 asukasta olivat sisäasiainministeriölle toimitetussa esityksessä pyytäneet, että alue siirrettäisiin Vöyrin kunnasta Ylihärmän kuntaan. Kuntajaon muuttamisen tarpeellisuutta perusteltiin kunnallisten ja muiden palvelujen helpottamisen tarpeella ja sillä, että Salomaa oli kokonaisuudessaan suomenkielinen Vöyrin kunnan asukkaiden enemmistön ollessa ruotsinkielistä, mikä vaikeutti asioiden hoitoa Vöyrin kirkonkylässä. Valtioneuvosto oli päättänyt kuntajaon muuttamisesta 1.1.1993 lukien siten, että päätöksessä tarkemmin mainitut Salomaan alueeseen kuuluvat tilat, tilanosat ja alueet siirrettiin Vöyristä Ylihärmän kuntaan.</p>
    <p>Valtioneuvoston päätöksestä valittivat Vöyrin kunnanhallitus ja eräs Salomaan alueen asukas. Kunnanhallitus katsoi, että valtioneuvoston päätös oli lainvastainen sen vuoksi, ettei asiassa ollut määrätty kuntajaosta annetun lain 23 §:ssä tarkoitetun taloudellisen selvityksen toimittamista. Päätös oli muutoinkin lain 2 ja 3 §:n vastainen.</p>
    <p>Korkein hallinto-oikeus katsoi, että siltä osin kuin valituksissa oli vaadittu valtioneuvoston päätöksen kumoamista sillä perusteella, ettei Salomaan alueen siirtäminen Vöyrin kunnasta Ylihärmän kuntaan täyttänyt kuntajaosta annetun lain 2 ja 3 §:ssä säädettyjä edellytyksiä, niin asiakirjoista saatavan selvityksen mukaan alue oli pinta-alaltaan noin 3 % Vöyrin kunnan kokonaisalueesta ja asukasmäärältään noin 1,5 % Vöyrin asukkaiden kokonaisluvusta. Salomaan asukkaat olivat suomenkielisiä, kun taas enemmistö Vöyrin kunnan asukkaista oli ruotsinkielistä. Asiakirjoista saatavan selvityksen mukaan Salomaan alue liittyi myös maantieteellisesti, liikenteellisesti ja siten toiminnallisesti Ylihärmän kuntaan. Kun siis otettiin huomioon Salomaan alueen maantieteelliset olosuhteet, asukkaiden mielipide sekä hallinnollisten ja muiden palvelujen sijoittuminen, tällaiselle muutokselle oli Vöyrin kunnan vastustuksesta huolimatta kuntajaosta annetun lain 2 ja 3 §:ssä tarkoitetut edellytykset. Valtioneuvosto oli siten voinut määrätä puheena olevan kuntajaon muutoksen toimeenpantavaksi eikä päätös tällä perusteella loukannut valittajien oikeutta.</p>
    <p>Siltä osin kuin asiassa oli vaadittu valtioneuvoston päätöksen kumoamista sillä perusteella, että asiassa olisi tullut antaa määräys kuntajaosta annetun lain 23 §:ssä tarkoitetun selvityksen toimittamisesta, niin korkein hallinto-oikeus katsoi, etteivät kunnan investoinnit muun ohella tienparannukseen muodostaneet sellaista mainitussa lainkohdassa tarkoitettua perustetta, joka edellyttäisi taloudellisen selvityksen toimittamista Vöyrin ja Ylihärmän kuntien välillä. Koska asian käsittelyssä ei näin ollen ollut menetelty tältäkään osin lainvastaisesti, korkein hallinto-oikeus, ottaen huomioon muutoksenhausta hallintoasioissa annetun lain 4 §:n 1 momentin, hylkäsi valitukset.</p>
    <p>Samoin D:5093/1/91</p>
  </dcterms:abstract>
  <p>L kuntajaosta 2 §</p>
  <p>L kuntajaosta 3 §</p>
</finlex:document>
