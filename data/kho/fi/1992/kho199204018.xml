<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19921109">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199204018</dcterms:identifier>
  <finlex:ecliIdentifier>ECLI:FI:KHO:1992:A29</finlex:ecliIdentifier>
  <dcterms:title>9.11.1992/4018 KHO:1992-A-29</dcterms:title>
  <dcterms:description>
    <p>
      <span>Tietosuoja</span>
      <span>Henkilörekisteri</span>
      <span>Poikkeuslupa</span>
      <span>Painava syy</span>
      <span>Yhteysvaatimus</span>
      <span>Tutkimusrekisteri</span>
    </p>
  </dcterms:description>
  <finlex:registerNumber>1928/1/92</finlex:registerNumber>
  <dcterms:issued>1992-11-09</dcterms:issued>
  <finlex:fileCopyNumber>4018</finlex:fileCopyNumber>
  <sysluok>
    <snro>1.01.02.07.03</snro>
  </sysluok>
  <dcterms:abstract>
    <p>Säätiö oli pyytänyt tietosuojalautakunnalta poikkeuslupaa atkpohjaisen luovutetun Karjalan evankelis-luterilaisen väestön käsittävän tietokannan muodostamiseen. Säätiön tarkoituksena on siirtää lähdeuskollisesti konekoodiseen muotoon olemassaolevat luovutetun alueen lakkautettujen luterilaisten seurakuntien kirkonkirjatiedot 1700-luvulta vuoteen 1949, pääpainon ollessa 1700- ja 1800-lukujen aineistossa. Säätiössä oli mukana kolme yliopistoa. Hakemuksen mukaan tietokantaan ei kerätty ja tallennettu arkaluonteisia tietoja. Tietokannan tietoja luovutettaisiin yhteisöille ja yksityisille henkilöille tieteelliseen tutkimukseen ja siihen verrattavaan tarkoitukseen. Tietosuojalautakunta katsoi, ettei rekisteri ollut henkilörekisterilain 5 §:n 4 momentissa ja henkilörekisteriasetuksen 1 §:ssä tarkoitettu tutkimusrekisteri, joka oikeuttaisi poikkeamaan yhteysvaatimuksesta. Tämän vuoksi hakija tarvitsi henkilörekisterilain 37 §:ssä tarkoitetun poikkeusluvan yhteysvaatimuksesta. Henkilörekisterilain 37 §:n mukaan poikkeuslupa yhteysvaatimuksesta ja arkaluonteisten tietojen rekisteröintikiellosta voitiin myöntää vain painavasta syystä ja jos rekisteröidyn yksityisyyden sekä hänen etujensa ja oikeuksiensa sekä valtion turvallisuuden vaarantuminen voitiin estää. Hakemuksessa tarkoitettua tietokantaa oli tarkoitus käyttää ja siitä luovuttaa tietoja muutakin kuin tieteellistä tutkimusta varten. Tietokantaan talletettavaksi aiotut tiedot olivat jo olemassa Mikkelin maakunta-arkistossa, josta tutkijoilla oli mahdollisuus saada ne käyttöönsä. Tietosuojalautakunta katsoi, ettei hakija ollut esittänyt henkilörekisterilain 37 §:ssä tarkoitettua painavaa syytä hakemuksessa tarkoitetun rekisterin pitämiseen. Tällä perusteella tietosuojalautakunta hylkäsi hakemuksen.</p>
    <p>KHO, ottaen huomioon, että säätiö oli täsmentänyt hakemustaan vastaselityksessään toimittamassaan rekisteriselosteessa ja että saadusta rekisteriselosteesta ilmenevällä tavalla pidettävä rekisteri ei sisältänyt arkaluonteisia tietoja, katsoi ettei hakija tarvinnut poikkeusta arkaluonteisten tietojen rekisteröintikiellosta, vaan ainoastaan yhteysvaatimuksesta. Kun otettiin huomioon rekisterin tietosisällöstä, tarkoituksesta, rekisterin pitäjästä, tietojen luovuttamisesta sekä rekisterin käytön valvonnasta saatu selvitys samoin kuin henkilörekisterilain rekisteröityjen yksityisyyden suojaamiselle, valtion turvallisuuden varmistamiselle ja hyvän rekisterinpitotavan henkilötietojen keräämiselle ja käyttämiselle asettamat vaatimukset, hakemuksen mukaisen poikkeusluvan myöntämiseen oli henkilörekisterilain 37 §:n 1 momentissa tarkoitettu painava syy. Kun myös rekisteröityjen yksityisyyden sekä heidän oikeuksiensa ja etujensa sekä valtion turvallisuuden vaarantuminen voitiin estää, KHO kumosi tietosuojalautakunnan päätöksen ja palautti asian lautakunnalle uudelleen käsiteltäväksi.</p>
  </dcterms:abstract>
  <p>HenkilörekisteriL 5 §</p>
  <p>HenkilörekisteriL 6 §</p>
  <p>HenkilörekisteriL 37 §</p>
</finlex:document>
