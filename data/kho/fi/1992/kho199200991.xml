<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19920318">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199200991</dcterms:identifier>
  <finlex:ecliIdentifier>ECLI:FI:KHO:1992:A89</finlex:ecliIdentifier>
  <dcterms:title>18.3.1992/991 KHO:1992-A-89</dcterms:title>
  <dcterms:description>
    <p>
      <span>Huopanankoski</span>
      <span>Koskiensuojelulaki</span>
      <span>Uuden voimalaitoksen rakentaminen</span>
      <span>Voimalaitoksen uusiminen</span>
    </p>
  </dcterms:description>
  <finlex:registerNumber>434/4/90</finlex:registerNumber>
  <dcterms:issued>1992-03-18</dcterms:issued>
  <finlex:fileCopyNumber>991</finlex:fileCopyNumber>
  <sysluok>
    <snro>1.06.04.02.08</snro>
  </sysluok>
  <dcterms:abstract>
    <p>Yhtiö oli hakenut vesioikeudelta lupaa Viitasaaren kunnassa Huopanankosken itärannalla olevan voimalaitoksensa uusimiseen. Vesioikeuden myönnettyä yhtiölle sen hakeman luvan vesiylioikeus oli kosken rannalla olevan kiinteistön omistajan valituksesta kumonnut vesioikeuden päätöksen ja hylännyt yhtiön hakemuksen. Perusteluinaan vesiylioikeus oli katsonut, että uusittavalla voimalaitoksella otettiin suunnitelman mukaan käyttöön Huopanankoskessa olevaa, ennestään käyttämätöntä vesivoimaa. KHO myönsi yhtiölle ja vesi- ja ympäristöhallitukselle luvan valittaa vesiylioikeuden päätöksestä. KHO katsoi, että esitetyn selvityksen mukaan yhtiöllä oli käyttöoikeus kaikkeen uusittavalla Huopanankosken voimalaitoksella käytettäväksi suunniteltuun vesivoimaan samoin kuin oikeus tarvittaviin alueisiin. Kosken itäisessä uomassa sijaitsevan uusittavan voimalaitoksen, jota koski vesistötoimikunnan 18.8.1956 antama päätös n:o 20/1956, rakennusvirtaamaksi oli eri yhteyksissä arvioitu noin 6 kuutiometriä/s. Sanotussa päätöksessä ei ollut määräyksiä voimalaitokselle johdettavista virtaamista. Läntisessä väylässä sijaitsevan Koskelan myllyn, jota koski Waasan läänin Kuvernöörin Wiraston 9.6.1893 antama päätös, rakennusvirtaamaksi oli vastaavasti arvioitu noin 2 kuutiometriä/s.</p>
    <p>Huopanankoskessa, johon koskiensuojelulain 1 §:n 19) kohdan mukaan ei saanut myöntää vesilaissa tarkoitettua lupaa uuden voimalaitoksen rakentamiseen, oli yhtiön kysymyksessä olevan voimalaitoksen uudelleen rakentamishankkeen kanssa vireillä samanaikaisesti vesi- ja ympäristöhallituksen hanke kosken ja koskialueen kunnostamiseksi ja entisöimiseksi. Yhtiön ja Keski-Suomen vesi- ja ympäristöpiirin edistajien kesken 7.11.1988 pidetystä neuvottelusta laaditun muistion ja asiassa esitetyn muun selvityksen mukaan neuvotteluosapuolet olivat pyrkineet siihen, että molemmat mainitut hankkeet voitaisiin toisiinsa sovittaen toteuttaa toisaalta laitoksille myönnettyjen lupien mukaisten oikeuksien ja velvollisuuksien rajoissa ja toisaalta siten, että rakentamistoimenpiteet edistäisivät kosken ja koskiluonnon sekä sen toiminnan kunnostus- ja entistämistoimenpiteitä.</p>
    <p>KHO katsoi, ettei vesioikeuden päätöksen mukaista Huopanankosken vesivoiman hyväksikäytön keskittämistä uudelleen rakennettavaan voimalaitokseen, kun samalla luovuttiin Koskelan myllyn käytöstä ja tilapäisten patojen käyttöoikeudesta sekä turvattiin vähimmäisvirtaama keskiuomassa ja länsiväylässä, voitu pitää koskiensuojelulain 1 §:ssä tarkoitetun uuden voimalaitoksen rakentamisena. Sellaisena ei myöskään voitu pitää vesioikeuden päätöksessä tarkoitettua, KHO:n päätöksessä mainituin tavoin rajoitettua, jo voimalaitoskäytössä olevan alakanavan ruoppausta, kun muun ohella otettiin huomioon, että ruoppaus ainakin osaksi johtui tie- ja vesirakennuslaitoksen voimalaitospadon alapuolelle rakentaman sillan rakentamisesta ja että alakanavan syventäminen tällä kohdalla, lisäämättä alakanavan pituutta, ei merkinnyt sanottavasti voimalaitoksen käytettävissä olevan putouskorkeuden lisäämistä. Vesioikeuden voimalaitoksen uudelleen rakentamista koskeva päätös, sellaisena kuin alakanavan ruoppaamista koskeva lupaehto oli muutettuna KHO:n päätöksellä, ei muussakaan suhteessa merkinnyt mainitussa laissa tarkoitetun uuden voimalaitoksen rakentamista eikä siis ollut tuon lain vastainen. KHO kumosi vesiylioikeuden päätöksen ja saattoi vesioikeuden päätöksen voimaan, kuitenkin siten muutettuna, että alakanavan ruoppaamista koskeva lupaehto muutettiin.</p>
    <p>Samoin D:435/4/90</p>
  </dcterms:abstract>
  <p>KoskiensuojeluL 1 §</p>
  <p>KoskiensuojeluL 7 § 3 mom</p>
  <p>VesiL 2 luku 2 §</p>
  <p>VesiL 2 luku 3 §</p>
  <p>VesiL 2 luku 6 § 1 mom</p>
  <p>VesiL 2 luku 12 §</p>
  <p>VesiL 2 luku 13 §</p>
  <p>VesiL 2 luku 15 §</p>
  <p>VesiL 2 luku 31 § 1 mom</p>
  <p>VesiL 3 luku 2 §</p>
  <p>VesiL 3 luku 3 §</p>
  <p>VesiL 3 luku 8 §</p>
</finlex:document>
