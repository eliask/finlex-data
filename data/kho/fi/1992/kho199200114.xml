<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19920115">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199200114</dcterms:identifier>
  <finlex:ecliIdentifier>ECLI:FI:KHO:1992:A96</finlex:ecliIdentifier>
  <dcterms:title>15.1.1992/114 KHO:1992-A-96</dcterms:title>
  <dcterms:description>
    <p>
      <span>Sijoituslupa-asiat</span>
      <span>Sijoituslupiin liitettävät ehdot</span>
      <span>Tuotannon rajoitusta koskeva ehto</span>
      <span>Muut sijoituslupaa edellyttävät tehtaat, varastot tai laitokset</span>
      <span>Alumiininsulatustoiminta</span>
    </p>
  </dcterms:description>
  <finlex:registerNumber>618/4/90</finlex:registerNumber>
  <dcterms:issued>1992-01-15</dcterms:issued>
  <finlex:fileCopyNumber>114</finlex:fileCopyNumber>
  <sysluok>
    <snro>1.04.05.01.02</snro>
    <snro>1.04.05.01.07</snro>
  </sysluok>
  <dcterms:abstract>
    <p>Terveyslautakunta oli 20.6.1989 hyväksynyt yhtiön tuotantolaitosta, joka käsitti autopaloittamon, kuonankäsittelylaitoksen, lastunkuivausrummun, upotus-kellutuslaitoksen, alumiinisulatuksen ja värimetallien erotusyksikön osatoiminnot, koskevan sijoituslupahakemuksen, jonka mukaan alumiininsulatuksen tuotanto nousisi vuosittain 45.000 tonniin, muun ohella sellaisin tuotannon määrää rajoittavin ehdoin, että alumiinin sulatuksen tuotannon määrä sai olla vuosittain enintään 30.000 tonnia. Tuosta määrästä ns. rumpu-uunien (suolauunien) vuosittainen tuotanto sai olla enintään 10.000 tonnia, ja loppuosa alumiinista tuotettiin sähkökäyttöisillä induktiouuneilla. Terveyslautakunnan asettama tuotantorajoitus perustui rumpuuuneista ja esikäsittelyprosessista voimakkaan tuotannon lisäyksen seurauksena ympäristölle aiheutuvan terveydellisen haitan ehkäisemiseen.</p>
    <p>Lääninoikeus, yhtiön ja ympäristön asukkaiden valitettua terveyslautakunnan päätöksestä, oli 15.1.1990 antamallaan päätöksellä valitukset enemmälti hyläten, muun ohella muuttanut terveyslautakunnan asettamaa tuotannon rajoitusta koskevaa ehtoa niin, että yhtiö sai tuottaa alumiinia vuosittain enintään 30.000 tonnia, josta määrästä rumpu-uunien (suolauunien) vuosittainen tuotanto sai olla enintään 20.000 tonnia. Korkein hallinto-oikeus, jonne yhtiö ja ympäristön asukkaat olivat valittaneet, lausui päätöksessään, että terveydenhoitolain 26 §:n 2 momentin nojalla yhtiölle annettuun sijoituslupaan ei voida liittää laitoksen tuotannon määrän rajoittamista tarkoittavaa ehtoa. Tämän vuoksi korkein hallinto-oikeus yhtiön valituksesta kumosi terveyslautakunnan päätöksen tuotannon määrän rajoittamista tarkoittavan ehdon ja lääninoikeuden päätöksen saman lupaehdon osalta. Kun tuon lupaehdon kumoamisella voi olla vaikutusta eräiden muidenkin lupaehtojen sisältöön, korkein hallinto-oikeus ympäristön asukkaiden valituksesta, sen enemmälti hyläten, samalla palautti asian terveyslautakunnalle puheena olevien muiden lupaehtojen tarkistamista varten. Mikäli lupaehtojen tarkistamiseen sanotulla perusteella oli aihetta, terveyslautakunta voi, aikaisempien päätösten esteenä olematta, tehdä niiden osalta uuden päätöksen. Sitä ennen tuli yhtiötä kuulla.</p>
    <p>Samoin D:668/4/90</p>
  </dcterms:abstract>
  <p>TerveydenhoitoL 26 § 2 mom</p>
  <p>TerveydenhoitoA 17 § 3 kohta</p>
  <p>TerveydenhoitoA 18 §</p>
  <p>Q:AT</p>
</finlex:document>
