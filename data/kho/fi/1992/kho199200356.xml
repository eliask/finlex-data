<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19920204">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199200356</dcterms:identifier>
  <finlex:ecliIdentifier>ECLI:FI:KHO:1992:A19</finlex:ecliIdentifier>
  <dcterms:title>4.2.1992/356 KHO:1992-A-19</dcterms:title>
  <dcterms:description>
    <p>
      <span>Muutoksenhaku</span>
      <span>Vireillepano</span>
      <span>Määräajan noudattaminen</span>
      <span>Telefax</span>
      <span>Valituksen täydentäminen</span>
    </p>
  </dcterms:description>
  <finlex:registerNumber>4973/4/91</finlex:registerNumber>
  <dcterms:issued>1992-02-04</dcterms:issued>
  <finlex:fileCopyNumber>356</finlex:fileCopyNumber>
  <sysluok>
    <snro>1.09.05.01.01</snro>
  </sysluok>
  <dcterms:abstract>
    <p>Patentti- ja rekisterihallituksen valitusosasto oli jättänyt sille telefax-laitteen välityksin määräajassa saapuneen valituksen tutkimatta.</p>
    <p>Yleiset säännökset menettelystä haettaessa valittamalla muutosta hallintopäätöksiin sisältyvät muutoksenhausta hallintoasioissa annettuun lakiin (HValL 154/50). Valituksen tekemistä koskevia mainitun lain säännöksiä on täydennetty lailla (659/66) ja säädetty myös valituksessa olevien puutteellisuuksien poistamisesta. Valitus on lain 9 §:n mukaan tehtävä kirjallisesti ja 9 a §:n 2 momentin mukaan valittajan tai laatijan omakätisesti allekirjoitettava. Valituskirjaan on 9 b §:n 1 momentin mukaisesti liitettavä valituksenalainen päätös alkuperäisenä tai viran puolesta oikeaksi todistettuna jäljennöksenä sekä todistus tiedoksisaannista. Jollei valitusta ole säädetyllä tavalla allekirjoitettu tai siihen liitetty valituksenalaista päätöstä taikka todistusta tiedoksisaannista, valitusviranomaisen on 11 §:n 1 momentin mukaisesti varattava valittajalle tilaisuus sanotun puutteellisuuden poistamiseen. HValL 10 §:n 1 momentin mukaan valituskirja on valittajan tai hänen valtuuttamansa asiamiehen annettava valitusajan kuluessa valitusviranomaiselle. Saman pykälän 3 momentin mukaan valituskirja saadaan valitusajan kuluessa toimittaa viranomaiselle myös postitse tai lähetin välityksellä, sillä tavoin kuin siitä on erikseen säädetty. Asiakirjain lähettämisestä annetun lain (74/54) 1 §:n mukaisesti valituksen saa omalla vastuulla lähettää valitusviranomaiselle myös postitse tai lähetin välityksellä.</p>
    <p>KHO:een asiassa saadun selvityksen mukaan yhtiön valitus liitteineen oli saapunut patentti- ja rekisterihallituksen valitusosastolle valitusajan kuluessa telefax-laitteen välityksellä tulostettuna ja näin ollen kirjallisessa muodossa. Yhtiö oli valitusajan päättymisen jälkeen täydentänyt valitusta toimittamalla valitusosastolle allekirjoitetun valituskirjan ja valituksenalaisen päätöksen alkuperäisenä tiedoksiantotodistuksineen. Valituksesta oli siten poistettu HValL 11 §:n 1 momentissa tarkoitetut puutteellisuudet ja se täytti valitukselle mainitun lain 9, 9 a ja 9 b §:n 1 momentissa asetetut vaatimukset.</p>
    <p>Se seikka, että valitusta viranomaiselle toimitettaessa ei ollut käytetty sellaista menettelyä, josta laissa nimenomaisesti säädetään, ei ollut esteenä valituksen tutkimiselle, kun valitus oli saapunut valitusajan kuluessa valitusviranomaiselle ja se muutoin täytti valituksen tekemiselle asetetut vaatimukset. Kun valitusosaston ei olisi näin ollen tullut jättää päätöksessä mainitsemallaan perusteella valitusta tutkimatta, KHO kumosi valitusosaston päätöksen ja palautti asian valitusosastolle uudelleen käsiteltäväksi.</p>
  </dcterms:abstract>
  <p>TavaramerkkiL 51 a §</p>
  <p>HValL 9 §</p>
  <p>HValL 9 a §</p>
  <p>HValL 9 b §</p>
  <p>HValL 10 §</p>
  <p>HValL 11 §</p>
  <p>AsiakLähL 1 §</p>
</finlex:document>
