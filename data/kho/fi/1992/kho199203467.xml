<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19920929">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199203467</dcterms:identifier>
  <finlex:ecliIdentifier>ECLI:FI:KHO:1992:A92</finlex:ecliIdentifier>
  <dcterms:title>29.9.1992/3467 KHO:1992-A-92</dcterms:title>
  <dcterms:description>
    <p>
      <span>Vesiasia</span>
      <span>Lopputarkastus</span>
      <span>Ennalta-arvamaaton vahinko</span>
      <span>Korvaus</span>
      <span>Korko</span>
    </p>
  </dcterms:description>
  <finlex:registerNumber>4683/4/91</finlex:registerNumber>
  <dcterms:issued>1992-09-29</dcterms:issued>
  <finlex:fileCopyNumber>3467</finlex:fileCopyNumber>
  <sysluok>
    <snro>1.06.04.10</snro>
  </sysluok>
  <dcterms:abstract>
    <p>Yhtiön maksettavaksi lopputarkastuksessa määrätyt korvaukset johtuivat sellaisesta vahingosta, haitasta tai muusta edunmenetyksestä, jota ei ollut lupaa myönnettäessä edellytetty. Velvollisuus tällaisten edunmenetysten korvaamiseen ja korvauksen määrä ratkaistiin vesilain 11 luvun 8 §:n 3 momentin mukaisesti vesioikeudelle tehtävästä hakemuksesta. Tällöin hakijan oikeus kysymyksessä olevan korvauksen saamiseen syntyi vesioikeuden hakemukseen antaman päätöksen perusteella. Näin ollen kysymys ei ollut sellaisista korvauksista, joita tarkoitettiin vesilain 11 luvun 14 §:n 3 momentissa ja joille maksettavasta korosta kysymyksessä olevassa lainkohdassa säädettiin. Koska kysymyksessä oleville korvauksille maksettavasta korosta ei ollut säädetty vesilaissa eikä sen osalta ollut myöskään sovittu korvauksen maksamiseen velvoitetun ja korvausten saajien kesken, oli näiden korvausten korkoon sovellettava korkolakia. Jos viivästyskorkoa oikeudenkäynnissä vesioikeudessa vaadittiin, se korkolain 4 §:n 1 momentin ja 9 §:n mukaan kysymyksessä oleville korvauksille tuli maksaa 16 prosentin vuotuinen korko siitä lukien, kun korvauksia koskevat vaatimukset oli esitetty vesioikeudelle. Kun vesioikeudella ja vesiylioikeudella oli ollut asiasta toinen käsitys, korkein hallinto-oikeus kumosi vesioikeuden ja vesiylioikeuden päätökset siltä osin kuin niissä oli määrätty maksettavaksi puheena oleville korvauksille kuuden prosentin vuotuinen korko rakentamislupapäätöksen antopäivästä 13.7.1976 lukien ja palautti asian sanotulta osin vesiylioikeudelle uudelleen käsiteltäväksi. Tällöin vesiylioikeuden tuli ottaa huomioon, mitä edellä oli lausuttu kysymyksessä olevien korkojen suuruuden määräämisestä, kuitenkin siten, että kun asia oli tullut ratkaistuksi yhtiön valituksesta, sen maksettavaksi ei saanut määrätä korkeimman hallinto-oikeuden päätöksen perusteella suurempaa korkoa kuin mitä vesiylioikeuden ja vesioikeuden päätöksessä oli jo määrätty.</p>
    <p>Asiassa oli kysymys myös puhevallasta ja vyörymävahinkojen estämisestä suojaamistoimenpitein.</p>
  </dcterms:abstract>
  <p>VesiL 11 luku 8 § 3 mom</p>
  <p>VesiL 14 §</p>
  <p>KorkoL 4 § 1 mom</p>
  <p>KorkoL 9 §</p>
</finlex:document>
