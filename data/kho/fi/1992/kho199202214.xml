<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19920608">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199202214</dcterms:identifier>
  <finlex:ecliIdentifier>ECLI:FI:KHO:1992:A6</finlex:ecliIdentifier>
  <dcterms:title>8.6.1992/2214 KHO:1992-A-6</dcterms:title>
  <dcterms:description>
    <p>
      <span>Tietosuoja</span>
      <span>Henkilörekisteri</span>
      <span>Henkilötieto</span>
    </p>
  </dcterms:description>
  <finlex:registerNumber>1624/1/91</finlex:registerNumber>
  <dcterms:issued>1992-06-08</dcterms:issued>
  <finlex:fileCopyNumber>2214</finlex:fileCopyNumber>
  <sysluok>
    <snro>1.01.02.07.03</snro>
  </sysluok>
  <dcterms:abstract>
    <p>Telehallintokeskus piti lupatarkastusrekisteriä, joka laadittiin niin, että väestörekisterikeskukselle lähetettiin tiedot televisioluvanhaltijoiden henkilötunnuksista. Niiden perusteella väestön keskusrekisteristä haettiin sellaisten huoneistojen osoitteet, joissa ei ollut yhtään televisioluvanhaltijaa. Ajon tuloksena syntyi luettelo huoneistoista, joissa ei ole voimassa olevaa televisiolupaa, huoneiston osoite, kuntanumero ja huoneistossa asuvan vanhimman henkilön nimi, syntymävuosi ja kielitunnus.</p>
    <p>Tietosuojavaltuutettu pyysi tietosuojalautakunnalta rekisterien käyttämisen ja ylläpitämisen kieltämistä. Tietosuojalautakunta kielsi henkilörekisterilain 35 §:n nojalla telehallintokeskusta ylläpitämästä ja käyttämästä televisiolupatarkastusluetteloa sekä velvoitti telehallintokeskuksen hävittämään mainitun rekisterin.</p>
    <p>KHO: Henkilörekisterilain 1 §:n mukaan lakia sovelletaan kerättäessä talletettaessa ja käytettäessä henkilötietoja. Lakia ei sovelleta rekistereihin, joissa ei ole henkilötietoja. Henkilörekisterilain 2 §:n 1 kohdassa määritellään henkilötieto. Tällaisella tiedolla tarkoitetaan sellaista henkilön taikka henkilön ominaisuuksien tai elinolosuhteiden kuvausta, joka voidaan tunnistaa tiettyä luonnollista henkilöä tai hänen perhettään tai hänen kanssaan yhteisessä taloudessa eläviä koskevaksi. Hallituksen esityksessä henkilörekisterilaiksi ja siihen liittyväksi lainsäädännöksi (n:o 49/1986 vp.) on edellytetty, että kuvaukseen sisältyy tietoja, jotka mahdollistavat sen henkiön identifioimisen, jota tiedot koskevat. Henkilötietona pidetään esityksen mukaan myös tietoa, joka voidaan tunnistaa tiettyä henkilöä tai hänen kanssaan yhteisessä taloudessa eläviä koskevaksi. Tällainen voi olla henkilön elinolosuhteiden kuvaus, esimerkiksi tieto siitä miten henkilö asuu ja mitkä ovat hänen kulutustottumuksensa.Laissa tarkoitettuna henkilörekisterinä lupatarkastusluetteloa voidaan pitää vain sillä edellytyksellä, että siihen sisältyy huoneistossa asuvan henkilön yksilöinnin mahdollistavat tiedot, niin kuin nimi- ja syntymävuositiedot. Luettelo huoneistoista, joissa ei ole televisiolupaa huoneistoa koskevine osoitetietoineen ei ole henkilörekisterilaissa tarkoitettu henkilörekisteri. Tämän vuoksi korkein hallinto-oikeus kumosi lautakunnan päätöksen siltä osin kuin telehallintokeskus oli velvoitettu enempään kuin vain poistamaan rekisteriin sisältyvät kussakin huoneistossa asuvan henkilön henkilötiedot.</p>
    <p>Äänestys 3-2.</p>
  </dcterms:abstract>
  <p>HenkilörekisteriL 1 §</p>
  <p>HenkilörekisteriL 2 §</p>
  <p>HenkilörekisteriL 35 §</p>
</finlex:document>
