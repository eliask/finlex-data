<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19921231">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199205060</dcterms:identifier>
  <finlex:ecliIdentifier>ECLI:FI:KHO:1992:B533</finlex:ecliIdentifier>
  <dcterms:title>31.12.1992/5060 KHO:1992-B-533</dcterms:title>
  <dcterms:description>
    <p>
      <span>Kansainvälinen verotus</span>
      <span>Rajoitettu verovelvollisuus</span>
      <span>Lähdevero</span>
      <span>Urheilijan palkkio</span>
      <span>Urheilurahasto</span>
    </p>
  </dcterms:description>
  <finlex:registerNumber>1028/3/92</finlex:registerNumber>
  <dcterms:issued>1992-12-31</dcterms:issued>
  <finlex:fileCopyNumber>5060</finlex:fileCopyNumber>
  <sysluok>
    <snro>2.01.02.02.05.01</snro>
  </sysluok>
  <dcterms:abstract>
    <p>Urheilun lajiliitto selitti ennakkotietohakemuksessa lääninverovirastolle, että se järjestää kilpailutapahtuman, johon osallistuu ulkomaalaisia urheilijoita. Hakija kuuluu jäsenenä lajin kansainväliseen liittoon. Kansainvälisen liiton sääntöjen mukaan kansallisilla urheiluliitoilla eli jäsenillä voi olla rahastoja urheilijoiden avustamiseksi. Säännöissä annetaan rahastoista, niiden varojen keräämistavoista, valvonnasta ja hoitamisesta tarkkoja määräyksiä. Kansainvälinen liitto valvoo kansallisia urheilurahastoja. Kansainvälisen liiton sääntöjen mukaan kaikki urheilijoiden tukemista, välineitä, mainontaa tai osallistumista koskevat korvaukset tulee suorittaa asianomaisen urheilijan kansalliselle urheiluliitolle sen urheilurahastoon. Urheilijat eivät saa varoja urheilurahastosta muuten kuin tarkoin mainituissa tapauksissa. Yhdistys tulee maksamaan ulkomaisten kilpailijoiden osalta heidän kansalliseen urheilurahastoonsa korvauksen kilpailuun osallistumisesta. Yhdistys pyysi ennakkoratkaisua siitä, voidaanko suoritukset maksaa pidättämättä niistä rajoitetusti verovelvollisen tulon ja varallisuuden verottamisesta annetun lain mukaista lähdeveroa.</p>
    <p>Lääninveroviraston ennakkoratkaisun mukaan yhdistyksen oli perittävä maksamistaan korvauksista lähdevero. Lääninoikeus hylkäsi yhdistyksen valituksen. KHO katsoi, että mainitut korvaukset urheilukilpailuun osallistumisesta olivat rajoitetusti verovelvollisen tulon ja varallisuuden verottamisesta annetun lain 3 §:ssä tarkoitettua palkkaa. Suoritusten veronalaisuuteen sanottua lakia sovellettaessa ei vaikuttanut se, että vastaavaan suomalaiseen rahastoon tapahtuvan suorituksen veronalaista määrää tulo- ja varallisuusverolain nojalla ratkaistaessa otetaan huomioon rahastoinnin kautta tapahtuva urheilusta aiheutuvien kustannusten vähentäminen. Verosopimusten määräykset eivät myöskään rajoittaneet Suomen verotusoikeutta sanottujen korvausten osalta.</p>
    <p>Äänestys 4-1.</p>
    <p>Verovuosi_1991</p>
  </dcterms:abstract>
  <p>LähdeveroL 3 §</p>
  <kirjav>Myrsky: Lakimies 1993 s. 913</kirjav>
</finlex:document>
