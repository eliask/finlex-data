<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19920812">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199202756</dcterms:identifier>
  <finlex:ecliIdentifier>ECLI:FI:KHO:1992:T2756</finlex:ecliIdentifier>
  <dcterms:title>12.8.1992/2756</dcterms:title>
  <dcterms:description>
    <p>
      <span>Autovero</span>
      <span>Auton veronalaisuus</span>
      <span>Henkilöauto</span>
      <span>Auton osien maahantuonti</span>
    </p>
  </dcterms:description>
  <finlex:registerNumber>1913/6/91</finlex:registerNumber>
  <dcterms:issued>1992-08-12</dcterms:issued>
  <finlex:fileCopyNumber>2756</finlex:fileCopyNumber>
  <sysluok>
    <snro>2.25.02.01</snro>
  </sysluok>
  <dcterms:abstract>
    <p>Yhtiö oli tuonut maahan kontin, jossa oli 16 kollia autonosia yhteensä 7.748 kiloa. Osien joukossa oli kauppa-arvoltaan 2.568 markan Citroen CX merkkisestä käytetystä henkilöautosta puretut osat, lukuun ottamatta moottoria sekä vaihteisto- ja kytkinyhdistelmää. Mainitun auton osista yhtiö oli tilauksesta sitoutunut toimittamaan yksityishenkilölle auton korin ilman ovia, konepeltiä, matkatavarasäiliön kantta ja istuimia. Tilaukseen kuulumattomat Citroen CX auton muut osat ja muut lähetykseen sisältyneet osat oli tuotu yhtiön myyntivarastoon. Piiritullikamari ja tullihallitus katsoivat päätöksissään, että yhtiön maahantuomien Citroen CX henkilöautoon kuuluneiden osien oli katsottava muodostaneen sellaisen henkilöauton, josta maahantuotaessa on suoritettava autoveroa. Korkein hallinto-oikeus puolestaan katsoi yhtiön valituksesta, että yhtiön kerrotuin tavoin maahantuomat tavarat eivät olleet autonosina sellaisia moottoriajoneuvoja, joita auto- ja moottoripyöräverosta annetun lain 1 §:n 2 momentin mukaan on pidettävä autoveronalaisena henkilöautona. Kun auto- ja moottoripyöräverosta annetun lain 1 §:n 2 momentissa on erikseen säädetty, minkälaista moottoriajoneuvoa on pidettävä tässä laissa tarkoitettuna autoveronalaisena ajoneuvona, tullilainsäädännön säännökset ja tulkintaohjeet, jotka koskevat ajoneuvojen tariffiointia ja tullin kantoa, eivät olleet mainitun 21 §:n mukaan soveltuvin osin noudatettavissa auto- ja moottoripyöräverosta annetun lain mukaisessa verotuksessa maahantuotaessa autonosia. Koska yhtiön ei siten tullut suorittaa tullihallituksen päätöksessä lausutuilla perusteilla autoveroa maahantuomistaan auton osista korkein hallinto-oikeus kumosi tullihallituksen ja piiritullikamarin päätökset, ja poisti piiritullikamarin määräämän autoveron sekä palautti asian tasausveron ja liikevaihtoveron osalta piiritullikamarille uudelleen käsiteltäväksi. Vuosi_1988.</p>
  </dcterms:abstract>
  <p>AutoveroL 1 § 2 mom</p>
  <p>AutoveroL 21 §</p>
</finlex:document>
