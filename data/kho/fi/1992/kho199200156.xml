<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19920117">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199200156</dcterms:identifier>
  <finlex:ecliIdentifier>ECLI:FI:KHO:1992:A16</finlex:ecliIdentifier>
  <dcterms:title>17.1.1992/156 KHO:1992-A-16</dcterms:title>
  <dcterms:description>
    <p>
      <span>Eroraha</span>
      <span>Erorahasto</span>
      <span>Asian ratkaiseminen hallintolainkäytön järjestyksessä</span>
      <span>Ylempi hallintoviranomainen</span>
      <span>Valitusosoituksen puuttuminen</span>
    </p>
  </dcterms:description>
  <finlex:registerNumber>3347/1/90</finlex:registerNumber>
  <dcterms:issued>1992-01-17</dcterms:issued>
  <finlex:fileCopyNumber>156</finlex:fileCopyNumber>
  <sysluok>
    <snro>1.09.01.01.02.04</snro>
    <snro>1.09.05.04.01</snro>
  </sysluok>
  <dcterms:abstract>
    <p>Henkilö oli hakenut erorahaa 13.4.1961 alkaneen ja 13.8.1987 päättyneen työsuhteen perusteella. Erorahaston johtokunta oli 6.10.1987 hylännyt hakemuksen, koska henkilö oli työsuhteen päättyessä ollut alle 50-vuotias, eikä hän ollut ollut työsuhteessa samaan työnantajaan niin kauan, että hänen täysien ikävuosiensa ja hakemuksen perusteena olevan työsuhteensa täysien työssäolovuosien summa olisi ollut vähintään 50. Henkilö oli tämän jälkeen nostanut työntekijän erorahaan perustuvan velkomuskanteen H:n raastuvanoikeudessa. H:n hovioikeus oli 16.5.1990 antamallaan päätöksellä kumonnut raastuvanoikeuden 26.9.1988 asiassa julistaman päätöksen ja jättänyt kanteen yleisen tuomioistuimen toimivaltaan kuulumattomana tutkimatta. Korkein oikeus oli 16.8.1990 päättänyt olla myöntämättä henkilölle valituslupaa hovioikeuden päätöksestä valittamista varten. Henkilö oli tämän jälkeen tehnyt muutoksenhakemuksen erorahaston päätöksestä KHO:een. KHO katsoi päätöksessään, että erorahalaki (947/78) oli tarkoitettu täydentämään työntekijöiden ja viranhaltijoiden irtisanomissuojaa. Erorahan myöntäminen oli työttömyysturvaan liittyvänä tukimuotona rinnastettavissa sosiaalietuuden antamiseen tuen hakijalle. Tähän nähden ja kun otettiin huomioon erorahaston asema sosiaali- ja terveysministeriön valvonnan alaisena elimenä ja asiassa muutenkin ilmenevä selvitys, erorahastoa oli pidettävä erorahan myöntämistä koskevassa asiassa sellaisena muutoksenhausta hallintoasioissa annetun lain 1 §:ssä tarkoitettuna hallintoviranomaisena, jonka päätökseen oli haettava muutosta mainitussa laissa säädetyssä järjestyksessä. Erorahastoa oli edelleen pidettävä sellaisena sanotun lain 2 §:ssä tarkoitettuna ylempänä hallintoviranomaisena, jonka päätöksestä, ottaen huomioon saman lain 4 §:n 2 momentin ja 5 §:n säännökset, tehtiin valitus KHO:een. Kun erorahasto ei ollut liittänyt päätökseensä valitusosoitusta, henkilön valitusajan päätyttyä KHO:een toimittama muutoksenhakukirjelmä tutkittiin valituksena. Koska henkilöllä ei kuitenkaan ollut ollut oikeutta hakemaansa erorahaan, KHO pysytti erorahaston päätöksen lopputuloksen.</p>
    <p>Äänestys 4-1.</p>
  </dcterms:abstract>
  <p>ErorahaL 1 §</p>
  <p>ErorahaL 2 §</p>
  <p>ErorahaL 3 §</p>
  <p>HValL 1 §</p>
  <p>HValL 2 §</p>
  <p>HValL 4 §</p>
  <p>HValL 5 §</p>
  <p>HValL 12 §</p>
  <p>HValL 13 §</p>
</finlex:document>
