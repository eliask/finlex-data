<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19920306">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199200803</dcterms:identifier>
  <finlex:ecliIdentifier>ECLI:FI:KHO:1992:A10</finlex:ecliIdentifier>
  <dcterms:title>6.3.1992/803 KHO:1992-A-10</dcterms:title>
  <dcterms:description>
    <p>
      <span>Tietosuoja</span>
      <span>Suorahaku</span>
      <span>Työnvälitys</span>
      <span>Henkilörekisteri</span>
      <span>Esikysymys</span>
    </p>
  </dcterms:description>
  <finlex:registerNumber>1333/1/90</finlex:registerNumber>
  <dcterms:issued>1992-03-06</dcterms:issued>
  <finlex:fileCopyNumber>803</finlex:fileCopyNumber>
  <sysluok>
    <snro>1.01.02.07.03</snro>
  </sysluok>
  <dcterms:abstract>
    <p>Johtavien toimihenkilöiden suorahakutoimintaa harjoittava yhtiö oli pyytänyt tietosuojalautakunnalta poikkeuslupaa jo olemassa olevien peruskartoitusrekisterien arkistoimiseen toistaiseksi ja peruskartoitusrekisterien muodostamiseen ja arkistoinnin jatkamiseen toistaiseksi. Peruskartoitusrekisterit, jotka joudutaan muodostamaan ilman rekisteröityjen suostumusta, syntyvät tiedoista, jotka saadaan yksinomaan eri muodoissa julkaistuista tiedoista: vuosikertomuksista, alan aikakausijulkaisuista jne. tai luettelotiedoista, joita ovat esim. matrikkelit ym. Työministeriö oli lausunnossaan tietosuojalautakunnalle pitänyt yhtiön poikkeuslupahakemuksessa kuvattua toimintaa työnvälityslain vastaisena, koska toiminnassa välitettiin työntekijöitä tarvitseville työnantajille tietoja työtä hakevista työntekijöistä ja päinvastoin. Tietosuojalautakunnalle toimitetusta aineistoista selviää, että yhtiön keräämästä rekisteristä toimitetaan työnantajille tietoja työtä hakevista henkilöistä. Tietosuojalautakunnan päätös: Lupa voidaan myöntää vain sellaiseen rekisterinpitoon, joka jo muutoin on lainmukaista. Työministeriön esittämän mukaan rekisterinpito on työnvälityslain vastaista. Tämän vuoksi tietosuojalautakunta ottaen myös huomioon henkilörekisterilain 1 ja 37 §:n sekä työnvälityslain 1 ja 2 §:n jättää asian tässä vaiheessa tutkimatta. KHO: Työministeriön tietosuojalautakunnalle antamalla lausunnolla tai sen liitteenä olevalla yhtiölle lähetetyllä kirjeellä ei ole sitovasti ratkaistu kysymystä siitä, onko yhtiön harjoittama toiminta lainvastaista työnvälitystä. Siten lautakunta ei ole voinut perustaa päätöstään työministeriön kannanottoon, vaan sen on tullut itsenäisesti ratkaista tämä ennakkokysymys. Sen vuoksi korkein hallinto-oikeus kumoaa ja poistaa lautakunnan päätöksen siltä osin kuin yhtiön hakemus on jätetty tutkimatta sen perusteella, mitä työministeriö on asiassa esittänyt. KHO on viivytyksen välttämiseksi ottanut poikkeuslupaa koskevan hakemuksen ennakkokysymyksineen välittömästi tutkittavakseen. Työnvälityslaissa ei ole työnvälitystoiminnan määritelmää. Lain 2 §:n 4 momentissa on kuitenkin säädetty, ettei laki koske työpaikan hankkimista yksityiselle työntekijälle eikä työntekijäin toimittamista työnantajalle, jos se tapahtuu ainoastaan tilapäisesti ja ottamatta siitä missään muodossa palkkaa. Kun työnvälityslakiin lisättiin 26.7.1985 annetulla lailla (652/85) säännökset työvoiman vuokrauksesta, katsottiin hallituksen lakiesityksen perusteluissa, ettei henkilövalintoihin erikoistuneiden toimistojen toiminta tietyt edellytykset täyttävien henkilöiden etsimiseksi ja alustavan tai lopullisen valinnan tekemiseksi kulloinkin avoimeen työpaikkaan ole laitonta työnvälitystä, jos lehti-ilmoituksessa etsintävaiheessa ilmoitetaan toimeksiantaja tai hakemukset toimitetaan avaamattomina toimeksiantajalle (HE:125/1984 s. 6). Yhtiö ilmoittaa, ettei yhtiön harjoittamassa henkilövalintatoiminnassa työpaikkoja lainkaan ilmoiteta haettaviksi ja että yhtiön hakemuksessa tarkoitettu henkilörekistri laaditaan pelkästään julkisista lähteistä saatavien tietojen perusteella ja siis täydentämättä sitä työhakemusten, työtodistusten, muiden rekisteröidyiltä henkilöiltä itseltään tai heidän työnantajiltaan saatujen tietojen, psykologisten testien tai muun sellaisen perusteella. Korkein hallinto-oikeus katsoo, ettei näin laadittu suorahakurekisteri tee yhtiön harjoittamaa henkilövalintatoimintaa laittomaksi työnvälitykseksi. Koska tietosuojalautakunnan päätös perustuu toiseen käsitykseen tästä asian ratkaisuun vaikuttavasta seikasta, asia palautetaan lautakunnalle uudelleen käsiteltäväksi.</p>
    <p>Äänestys 6-1.</p>
    <p>A Kansainvälisen työjärjestön yleisen konferenssin vuonna 1949 hyväksymän muutetun, maksullisia työnvälitystoimistoja koskevan sopimuksen voimaansaattamisesta 14.12.1951/626, SopS:31 Kansainvälisen työjärjestön (ILO) sopimus (N:o 96), joka koskee maksullisia työnvälitystoimistoja Työvoiman vuokrausta selvittäneen komitean mietintö (Komiteanmietintö_1980:17) s. 1-9 Tore Sigeman - Arnmunder Backman - Stein Evju - Ole Hasselbalch - Antti Suviranta; Arbeidsretten i Norden - Pohjoismaiden työoikeus NU 1990:42, Stockholm 1990 s. 167-168 Sipilä, Suomen työoikeuden pääasiat s. 171-172 Palola, Työvoiman vuokrauksesta, DL 1986 s. 399-411 Kairinen, Työtuomioistuin ja työneuvosto 40 vuotta, s. 127-139 Pirkko K. Koskinen, Työntekijän työpanoksen osoittamisesta toisen käytettäväksi, Juridica Lapponica 1 s. 185-196</p>
  </dcterms:abstract>
  <p>TyönvälitysL 1 §</p>
  <p>TyönvälitysL 2 §</p>
  <p>TyönvälitysL 2 a §</p>
</finlex:document>
