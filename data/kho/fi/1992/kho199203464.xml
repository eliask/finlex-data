<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19920929">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199203464</dcterms:identifier>
  <finlex:ecliIdentifier>ECLI:FI:KHO:1992:A91</finlex:ecliIdentifier>
  <dcterms:title>29.9.1992/3464 KHO:1992-A-91</dcterms:title>
  <dcterms:description>
    <p>
      <span>Vesiasia</span>
      <span>Lopputarkastus</span>
      <span>Ennalta-arvaamaton vahinko</span>
      <span>Korvaus</span>
      <span>Korko</span>
    </p>
  </dcterms:description>
  <finlex:registerNumber>3558/4/90</finlex:registerNumber>
  <dcterms:issued>1992-09-29</dcterms:issued>
  <finlex:fileCopyNumber>3464</finlex:fileCopyNumber>
  <sysluok>
    <snro>1.06.04.10</snro>
  </sysluok>
  <dcterms:abstract>
    <p>Yhtiölle maksettavaksi tulevat korvaukset, joiden korosta vesiylioikeus oli päättänyt, johtuivat sellaisesta vahingosta, haitasta tai muusta edunmenetyksestä, jota ei ollut lupaa myönnettäessä edellytetty. Velvollisuus tällaisten edunmenetysten korvaamiseen ja korvauksen määrä ratkaistiin vesilain 11 luvun 8 §:n 3 momentin mukaisesti vesioikeudelle tehtävästä hakemuksesta. Tällöin korvauksen hakijan oikeus korvauksen saamiseen syntyi vesioikeuden hakemukseen antaman päätöksen perusteella. Näin ollen kysymys ei ollut sellaisista korvauksista, joita tarkoitettiin vesilain 11 luvun 14 §:n 3 momentissa ja joille maksettavasta korosta kysymyksessä olevassa lainkohdassa säädettiin. Koska puheena oleville korvauksille maksettavasta korosta ei ollut säädetty vesilaissa eikä sen osalta ollut myöskään sovittu korvauksen maksamiseen velvoitetun ja korvaustensaajien kesken, oli kysymyksessä sellainen viivästyskorko, johon sovellettiin korkolakia. Jos oikeudenkäynnissä vesioikeudessa vaadittiin viivästyskoron maksamista, tuli korkolain 4 §:n 1 momentin ja 9 §:n mukaan tällaisille korvauksille maksaa 16 prosentin vuotuinen korko siitä lukien, kun korvauksia koskevat vaatimukset oli esitetty vesioikeudelle.</p>
    <p>Koska kuitenkin ainakin osaa puheena olevista korvauksista oli vaadittu vuosien 1977-1986 välisenä aikana pidetyn lopputarkastuksen yhteydessä ennen 1.1.1983, eli ennen korkolain voimaantuloa, ei sellaisten ennen korkolain voimaantuloa esitettyjen korvaussaamisten viivästyskorkoon, kun otettiin huomioon korkolain 13 §:n 1 momentti, korkolaki tullut sovellettavaksi siltäkään osin kuin korvauksen maksaminen oli viivästynyt lain voimaantulon jälkeen. Näille korvauksille oli suoritettava korkoa vuoden 1982 loppuun saakka voimassa olleen kauppakaaren 9 luvun 10 §:n nojalla kuusi (6) prosenttia vuodessa mihin korkoprosentin määrään yhtiö oli tyytynyt. Myös tätä viivästyskorkoa tuli maksaa siitä lukien, kun korvausta oli vaadittu.</p>
    <p>Kun vesiylioikeudella oli ollut asiasta toinen käsitys, korkein hallinto-oikeus kumosi vesiylioikeuden päätöksen siltä osin kuin siinä oli määrätty maksettavaksi puheena oleville korvauksille kuuden (6) prosentin vuotuinen korko 1.1.1966 tai 1.1.1976 alkaen ja palautti asian sanotulta osin vesiylioikeudelle uudelleen käsiteltäväksi. Tällöin vesiylioikeuden tuli ottaa huomioon, mitä päätöksessä oli lausuttu kysymyksessä olevien korkojen suuruuden määräämisestä kuitenkin siten, että kun asia oli tullut ratkaistuksi yhtiön valituksesta, sen maksettavaksi ei saanut määrätä korkeimman hallinto-oikeuden päätöksen perusteella suurempaa korkoa kuin mitä vesiylioikeuden valituksenalaisessa päätöksessä oli jo määrätty. Niille korvauksensaajille, joille vesioikeus oli määrännyt maksettavaksi korkoa, vaikka sitä ei ollut vaadittukaan, oli suoritettava korkoa se vesioikeuden päätöksen mukainen määrä, johon yhtiö oli aikanaan tyytynyt.</p>
  </dcterms:abstract>
  <p>VesiL 11 luku 8 § 3 mom</p>
  <p>VesiL 14 §</p>
  <p>KorkoL 4 § 1 mom</p>
  <p>KorkoL 9 §</p>
  <p>KorkoL 13 § 1 mom</p>
  <p>KK 9 luku 10 §</p>
</finlex:document>
