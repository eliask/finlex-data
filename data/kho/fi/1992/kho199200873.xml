<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19920311">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199200873</dcterms:identifier>
  <finlex:ecliIdentifier>ECLI:FI:KHO:1992:A72</finlex:ecliIdentifier>
  <dcterms:title>11.3.1992/873 KHO:1992-A-72</dcterms:title>
  <dcterms:description>
    <p>
      <span>Rakennussuojelu</span>
      <span>Suojelu kaava-alueella</span>
      <span>Suojelumääräykset</span>
      <span>Korvausevelvollisuutta koskeva lausuma</span>
    </p>
  </dcterms:description>
  <finlex:registerNumber>1022/2/91</finlex:registerNumber>
  <dcterms:issued>1992-03-11</dcterms:issued>
  <finlex:fileCopyNumber>873</finlex:fileCopyNumber>
  <sysluok>
    <snro>1.04.04.11.02</snro>
  </sysluok>
  <dcterms:abstract>
    <p>Museovirasto oli esittänyt rakennussuojelulain nojalla suojeltavaksi Uudenkaarlepyyn kaupungin II kaupunginosan korttelin 203 tontilla 62 sijaitsevat apteekkari Nils Malmbergin rakennuttamat vuodelta 1860 olevat rakennukset. Lääninhallitus oli esityksen johdosta, kuultuaan rakennusten omistajaa, päättänyt suojella rakennukset ja antanut tarpeelliset suojelumääräykset. Rakennusten omistaja valitti suojelupäätöksestä valtioneuvostolle. Valtioneuvosto katsoi, että asiassa saadun selvityksen perusteella kohteena olevia rakennuksia voitiin pitää niiden rakennus- ja kulttuurihistoriallisen arvon vuoksi sellaisena valtakunnallisestikin arvokkaana kansallisen kulttuuriperinnön säilyttämiseksi suojeltavana kohteena, jota rakennussuojelulain 1 ja 2 §:ssä tarkoitetaan. Rakennussuojelulain 3 §:n 1 momentin mukaan rakennussuojelusta kaava-alueella säädettiin rakennuslaissa. Kaava-alueella rakennus voitiin määrätä suojeltavaksi rakennussuojelulain nojalla vain milloin siihen oli olemassa rakennussuojelulain 3 §:n 2 momentissa tarkoitettuja erityisiä syitä. Suojeluesityksen kohteena olevalla apteekin talolla ja samalla tontilla sijaitsevilla muilla rakennuksilla oli katsottava olevan valtakunallista merkitystä. Alueella oli voimassa 21.7.1966 vahvistettu asemakaava, jossa kyseisiä rakennuksia ei ollut suojeltu. Tällä hetkellä kohteen suojelua ei voitu riittävästi turvata rakennuslain perusteella. Uudenkaarlepyyn kaupungin selvityksestä kävi ilmi, että apteekin talon ja tällä tontilla sijaitsevien muiden rakennusten suojelukysymyksessä tehtävällä ratkaisulla on olennainen suuntaa antava merkitys myös lähialueen muiden arvokkaiden puutalokorttelien kaavoitukselle. Näin ollen kohteen suojelemiselle rakennussuojelulain perusteella oli esitetty mainitun lain 3 §:n 2 momentissa tarkoitettuja erityisiä syitä. Valtioneuvosto oli rakennussuojelulain 5 §:n nojalla hylännyt valituksen ja vahvistanut suojelupäätöksen. Samalla valtioneuvosto muutti eräitä suojelumääräyksiä ja totesi, ettei valtiolle synny korvausvelvollisuutta. Rakennusten omistajan valitettua päätöksestä KHO katsoi valtioneuvoston päätöksestä ilmevillä perusteilla laissa säädettyjen edellytysten suojeluun asemakaava-alueella olevan olemassa. Suojelumääräyksiä pidettiin suojelun turvaamiseksi tarpeellisina. Korvausvelvelvollisuutta koskeva lausuma oli vain valtioneuvoston käsitys valtion mahdollisesta korvausvelvollisuudesta, eikä se sitonut ennakkokannaottona myöskään rakennussuojelulain 12 §:n 1 momentin mukaisessa alistusasiassa. Kun päätös ei loukannut rakennusten omistajan oikeutta, valitus hylättiin.</p>
  </dcterms:abstract>
  <p>RakennussuojeluL 1 §</p>
  <p>RakennussuojeluL 2 §</p>
  <p>RakennussuojeluL 3 §</p>
  <p>RakennussuojeluL 5 §</p>
  <p>RakennussuojeluL 6 §</p>
  <p>RakennussuojeluL 12 §</p>
</finlex:document>
