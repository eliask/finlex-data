<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19920617">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199202382</dcterms:identifier>
  <finlex:ecliIdentifier>ECLI:FI:KHO:1992:A51</finlex:ecliIdentifier>
  <dcterms:title>17.6.1992/2382 KHO:1992-A-51</dcterms:title>
  <dcterms:description>
    <p>
      <span>Kunnallisasia</span>
      <span>Harkintavallan väärinkäyttö</span>
      <span>Kunnansihteerin viran lakkauttaminen</span>
      <span>Kunnanjohtaja</span>
    </p>
  </dcterms:description>
  <finlex:registerNumber>4010/1/91</finlex:registerNumber>
  <dcterms:issued>1992-06-17</dcterms:issued>
  <finlex:fileCopyNumber>2382</finlex:fileCopyNumber>
  <sysluok>
    <snro>1.02.05.01.02</snro>
    <snro>1.02.06.01.02</snro>
  </sysluok>
  <dcterms:abstract>
    <p>K:n kunnanvaltuusto oli 10.3.1989 päättänyt irtisanoa kunnansihteeri M:n virastaan 19.6.1989 lukien. Lääninoikeus oli M:n valituksesta 12.6.1989 kumonnut kunnanvaltuuston päätöksen. KHO oli kunnanhallituksen valituksen johdosta 14.5.1990 antamallaan päätöksellä lausunut, ettei lääninoikeuden päätöstä ollut syytä muuttaa. K:n kunnanvaltuusto oli 12.11.1990 päättänyt perustaa kunnanjohtajan viran. Kunnanvaltuusto oli 12.3.1991 pöytäkirjan 48 §:n kohdalla päättänyt hyväksyä kunnanjohtajan virkasäännön. Kunnanvaltuusto oli valituksenalaisella päätöksellään 12.3.1991 pöytäkirjan 42 §:n kohdalla päättänyt lakkauttaa kunnansihteerin viran 1.5.1991 alkaen. M valitti päätöksestä katsoen, että kun hänen irtisanomisensa ei ollut onnistunut, yritettiin nyt päästä samaan lopputulokseen kunnanjohtajan viran perustamisella ja kunnansihteerin viran lakkauttamisella. Koska kunnanjohtajalle ei ollut hyväksytty mitään erityisiä kelpoisuusvaatimuksia, kuntaan oli perustettu virka, jossa oli alemmat pätevyysvaatimukset kuin kunnansihteerin virassa, mutta virkojen tehtävät olivat samat. Lääninoikeus oli 19.8.1991 kumonnut kunnanvaltuuston päätöksen. KHO kunnanhallituksen valituksesta pysytti lääninoikeuden päätöksen lopputuloksen. Päätöksen perusteluissa todettiin, että kunnanvaltuusto oli päättänyt kunnansihteerin viran lakkauttamisesta ja sen jälkeen samassa kokouksessa päättänyt hyväksyä 12.11.1990 perustamansa kunnanjohtajan viran tehtävät, jotka pääosin vastasivat lakkautetun kunnansihteerin viran tehtäviä. Asiakirjojen mukaan kunnansihteerin viran lakkauttamisessa ei ollut kysymys todellisesta organisaation muutoksesta, vaan tarkoituksena oli ollut kunnansihteerin viran haltijasta eroon pääseminen. Kunnanvaltuuston päätös meni näin ollen valtuuston toimivaltaa ulommaksi ja loukkasi M:n oikeutta.</p>
  </dcterms:abstract>
  <p>Ahvenanmaan kunnallisL 98 §</p>
</finlex:document>
