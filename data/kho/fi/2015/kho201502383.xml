<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201502383</dcterms:identifier>
  <finlex:ecliIdentifier>ECLI:FI:KHO:2015:T2383</finlex:ecliIdentifier>
  <dcterms:title>10.9.2015/2383</dcterms:title>
  <dcterms:description>
    <p>
      <span>Kunnallinen viranhaltija</span>
      <span>Päätoiminen tuntiopettaja</span>
      <span>Palkkaa vastaava korvaus</span>
      <span>Määräaikainen virkasuhde</span>
      <span>Virkasuhteiden peräkkäisyys</span>
      <span>Kesäkeskeytys</span>
    </p>
  </dcterms:description>
  <finlex:registerNumber>2049/3/13</finlex:registerNumber>
  <dcterms:issued>2015-09-10</dcterms:issued>
  <finlex:fileCopyNumber>2383</finlex:fileCopyNumber>
  <dcterms:abstract>
    <p>A oli otettu kaupungin palvelukseen päätoimiseksi tuntiopettajaksi resurssiopettajan tehtäviin ajalle 1.8. - 31.12.2010 ja edelleen ajalle 1.1. - 4.6.2011 sekä ajalle 1.8.2011 - 31.7.2012, minkä jälkeen hänen virkasuhteensa kaupunkiin oli päättynyt. Asiassa oli palkkaa vastaavaa korvausta koskevan vaatimuksen yhteydessä muun ohella arvioitava, oliko A ajalla 1.8.2010 - 31.7.2012 katsottava otetun toistuvasti peräkkäin määräaikaisiin virkasuhteisiin siitä huolimatta, että kesällä 2011 virkasuhteiden väliin oli jäänyt lähes kahden kuukauden mittainen tauko.</p>
    <p>Kun otettiin huomioon, että tauko oli ajoittunut koulun toiminnan kesäkeskeytykselle, joka oli vakinaisille opettajille palkallista vapaa-aika, ja se, että kesäkeskeytyksen huomioon ottaminen virkasuhteiden peräkkäisyyden arvioinnissa olennaisesti heikentäisi määräaikaisten tuntiopettajien oikeutta kunnallisesta viranhaltijasta annetun lain 3 §:n 3 momentin mukaiseen palvelussuhdeturvaan, A:n virkasuhteiden oli katsottava hakemuksessa tarkoitettuna ajanjaksona olleen edellä mainitun säännöksen tarkoittamalla tavalla peräkkäisiä.</p>
    <p>Hallinto-oikeuden päätös kumottiin siltä osin kuin hallinto-oikeus oli myöhään tehtynä jättänyt tutkimatta A:n hakemuksessaan esittämän korvausvaatimuksen 4.6.2011 päättyneen ja sitä edeltäneen palvelussuhteen osalta. A:n hallinto-oikeudelle tekemä hakemus otettiin tältä osin välittömästi korkeimmassa hallinto-oikeudessa tutkittavaksi osana A:n hallinto-oikeuden päätöksestä muulta osalta tekemää valitusta. A:n valitus ja hakemus hylättiin.</p>
    <p>Laki kunnallisesta viranhaltijasta 3 § 3 momentti</p>
    <p>Asian ovat ratkaisseet Matti Halén, Eila Rother, Eija Siitari, Outi Suviranta ja Vesa-Pekka Nuotio. Asian esittelijä Riitta Kreula.</p>
  </dcterms:abstract>
</finlex:document>
