<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201500295</dcterms:identifier>
  <finlex:ecliIdentifier>ECLI:FI:KHO:2015:T295</finlex:ecliIdentifier>
  <dcterms:title>6.2.2015/295</dcterms:title>
  <dcterms:description>
    <p>
      <span>Ammattikorkeakoulu</span>
      <span>Ehdollisen valintapäätöksen purkaminen</span>
      <span>Muutoksenhaku</span>
      <span>Valituskielto</span>
    </p>
  </dcterms:description>
  <finlex:registerNumber>1034/3/14</finlex:registerNumber>
  <dcterms:issued>2015-02-06</dcterms:issued>
  <finlex:fileCopyNumber>295</finlex:fileCopyNumber>
  <dcterms:abstract>
    <p>Ammattikorkeakoulun osaamisaluejohtajan tekemä A:n opiskelijaksi ottamista koskenut päätös oli ollut ehdollinen siihen asti, kun A:n todistukset oli toimitettu tarkistettaviksi ja todettu oikeiksi. Näin ollen osaamisaluejohtajan päätös 10.4.2013, jolla ehdollisena tehty opiskelijavalintapäätös oli purettu, oli keskeinen osa opiskelijaksi ottamista.</p>
    <p>Koska hallinto-oikeuden päätökseen, joka koskee ammattikorkeakoululain (351/2003) 22 §:ssä tarkoitettua opiskelijaksi ottamista, ei lain 42 §:n 4 momentin mukaan saa hakea muutosta valittamalla, hallinto-oikeuden ei olisi tullut liittää päätökseensä valitusosoitusta, jonka mukaan päätökseen saa hakea muutosta valittamalla korkeimpaan hallinto-oikeuteen, vaan päätökseen olisi tullut liittää ilmoitus valituskiellosta. Korkein hallinto-oikeus ei siten ammattikorkeakoululain 42 §:n 4 momentissa säädetyn valituskiellon johdosta voinut tutkia A:n hallinto-oikeuden päätöksestä tekemää valitusta. Tämän vuoksi hallinto-oikeuden päätökseen liitetty valitusosoitus oli poistettava ja A:n valitus jätettävä tutkimatta.</p>
    <p>Koska hallinto-oikeuden päätös oli lainvoimainen, siihen voitiin hakea muutosta vain ylimääräisillä muutoksenhakukeinoilla.</p>
    <p>Ammattikorkeakoululaki 42 § 1 ja 4 momentti</p>
    <p>Asian ovat ratkaisseet presidentti Pekka Vihervuori sekä hallintoneuvokset Anne E. Niemi, Eija Siitari, Alice Guimaraes-Purokoski ja Outi Suviranta. Asian esittelijä Riitta Kreula.</p>
  </dcterms:abstract>
</finlex:document>
