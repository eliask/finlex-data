<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201500269</dcterms:identifier>
  <finlex:ecliIdentifier>ECLI:FI:KHO:2015:T269</finlex:ecliIdentifier>
  <dcterms:title>4.2.2015/269</dcterms:title>
  <dcterms:description>
    <p>
      <span>Luonnonsuojelulaki</span>
      <span>Liito-orava</span>
      <span>Lisääntymis- ja levähdyspaikka</span>
    </p>
  </dcterms:description>
  <finlex:registerNumber>188/1/14</finlex:registerNumber>
  <dcterms:issued>2015-02-04</dcterms:issued>
  <finlex:fileCopyNumber>269</finlex:fileCopyNumber>
  <dcterms:abstract>
    <p>ELY-keskus oli luonnonsuojelulain 72 a §:n nojalla antamassaan päätöksessä määrittänyt liito-oravan lisääntymis- tai levähdyspaikan sijainnin ja sallitun metsän käsittelyn siten, että kahden liito-oravan pesä-/kolopuun välissä olisi noin 10 metriä leveä ja 200 metrin pituinen kulkuyhteys. Toisen pesä-/kolopuun ympärille olisi jäänyt 18 aarin suuruinen alue, joka olisi ollut avohakkuiden ja eri-ikäisten taimikoiden ympäröimä saareke metsäniemekkeessä. Metsänkäyttöilmoituksessa tarkoitettujen hakkuukuvioiden ja saarekkeen yhteenlaskettu alue oli noin 1,4 ha. ELY-keskuksen päätöksen mukaisen kulkuyhteyden ja saarekkeen yhteenlaskettu pinta-ala oli alle 0,5 ha.</p>
    <p>Pelkän kapean kulkuyhteyden määrittäminen oli tässä tapauksessa riittämätöntä turvaamaan liito-oravan lisääntymis- ja levähdyspaikan säilyminen alueella. Metsähakkuiden suorittaminen ELY-keskuksen päätöksen mukaisesti olisi johtanut liito-oravan lisääntymis- ja levähdyspaikan heikentämiseen. Asia palautettiin kyseisten metsäkuvioiden osalta ELY-keskukselle uudelleen käsiteltäväksi.</p>
    <p>Luonnonsuojelulaki 49 § 1 momentti ja 72 a §</p>
    <p>Metsälaki 14 b §</p>
    <p>Ks. KHO 2014:13</p>
    <p>Asian ovat ratkaisseet hallintoneuvokset Riitta Mutikainen, Hannu Ranta, Tuomas Lehtonen, Mika Seppälä ja Janne Aer. Asian esittelijä Liisa Selvenius-Hurme.</p>
  </dcterms:abstract>
</finlex:document>
