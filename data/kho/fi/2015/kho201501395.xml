<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201501395</dcterms:identifier>
  <finlex:ecliIdentifier>ECLI:FI:KHO:2015:T1395</finlex:ecliIdentifier>
  <dcterms:title>26.5.2015/1395</dcterms:title>
  <dcterms:description>
    <p>
      <span>Kunnallisvalitus</span>
      <span>Hallinto-oikeuden toimivalta</span>
      <span>Markkinaoikeuden toimivaltaan kuulumaton asia</span>
      <span>Hankintalain soveltaminen</span>
      <span>Sidosyksikkö</span>
      <span>Valitusperusteet</span>
      <span>Laboratoriopalvelut</span>
    </p>
  </dcterms:description>
  <finlex:registerNumber>2804/3/13</finlex:registerNumber>
  <dcterms:issued>2015-05-26</dcterms:issued>
  <finlex:fileCopyNumber>1395</finlex:fileCopyNumber>
  <dcterms:abstract>
    <p>Sairaanhoitopiirin yhtymävaltuusto oli päättänyt hankkia laboratoriopalvelut osakeyhtiöltä, jonka sairaanhoitopiiri tuli omistamaan yhdessä toisen sairaanhoitopiirin kanssa. Hallinto-oikeuden toimivalta tutkia sille yhtymävaltuuston päätöksestä tehty kunnallisvalitus edellytti, ettei kysymys ollut hankinnasta, johon hankintalaki soveltui.</p>
    <p>Laboratoriopalvelut sairaanhoitopiirille toimittava osakeyhtiö oli kahden sairaanhoitopiirin yhdessä omistama. Sairaanhoitopiireillä oli oikeus nimetä kuusi jäsentä osakeyhtiön hallituksen seitsemästä jäsenestä. Sairaanhoitopiirin toimintaan ja taloudelliseen vastuuseen merkittävästi vaikuttavat päätökset edellyttivät sen suostumusta. Osakeyhtiön toiminnasta yli 90 prosenttia kohdistui sen omistavien sairaanhoitopiirien ja niiden jäsenkuntien järjestämisvastuulla olevien laboratoriopalvelujen tuottamiseen.</p>
    <p>Edellä mainittujen seikkojen perusteella sairaanhoitopiiri valvoi yhdessä toisen yhtiötä omistavan sairaanhoitopiirin kanssa yhtiötä samalla tavoin kuin se valvoo omia toimipaikkojaan. Kun yhtiö lisäksi harjoitti pääosaa toiminnastaan sen omistavien sairaanhoitopiirien kanssa, yhtiö oli hankintalain 10 §:ssä tarkoitettu sairaanhoitopiirin sidosyksikkö. Laboratoriopalvelujen hankintaan ei siten soveltunut hankintalaki, eikä kysymys ollut markkinaoikeuden toimivaltaan kuuluvasta asiasta.</p>
    <p>Hallinto-oikeus oli toimivaltainen tutkimaan kunnallisvalituksena valituksen sairaanhoitopiirin yhtymävaltuuston päätöksestä. Hallinto-oikeus oli toimivaltainen tutkimaan valituksen niiden valitusperusteiden osalta, jotka eivät koskeneet hankintalain soveltamista.</p>
    <p>Laki julkisista hankinnoista (hankintalaki) 10 ja 102 §</p>
    <p>Kuntalaki 90 §</p>
    <p>Asian ovat ratkaisseet hallintoneuvokset Anne E. Niemi, Matti Halén, Sakari Vanhala, Eila Rother ja Alice Guimaraes-Purokoski. Asian esittelijä Anne Nenonen.</p>
  </dcterms:abstract>
</finlex:document>
