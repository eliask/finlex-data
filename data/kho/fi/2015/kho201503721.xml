<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201503721</dcterms:identifier>
  <finlex:ecliIdentifier>ECLI:FI:KHO:2015:T3721</finlex:ecliIdentifier>
  <dcterms:title>15.12.2015/3721</dcterms:title>
  <dcterms:description>
    <p>
      <span>Hallintoriita-asia</span>
      <span>Perhehoitajapalkkio</span>
      <span>Hallinto-oikeuden kokoonpano</span>
    </p>
  </dcterms:description>
  <finlex:registerNumber>2974/3/13</finlex:registerNumber>
  <dcterms:issued>2015-12-15</dcterms:issued>
  <finlex:fileCopyNumber>3721</finlex:fileCopyNumber>
  <dcterms:abstract>
    <p>Hallinto-oikeudessa oli ratkaistavana alaikäisen lapsen lähiomaisten hakemus, jossa he vaativat kuntaa maksamaan heille perhehoidon palkkiota, kulukorvauksia ja käynnistämiskorvausta lapsen hoidosta.</p>
    <p>Hallinto-oikeus oli ratkaissut hallintoriita-asian kokoonpanossa, johon kuului kaksi lainoppinutta jäsentä ja hallinto-oikeuslain 7 §:n 1 momentin 1 kohdassa tarkoitettu asiantuntijajäsen. Mainitun lainkohdan mukaan asian käsittelyyn ja ratkaisemiseen osallistuu asiantuntijäsen lastensuojelulaissa tarkoitetussa lapsi- ja perhekohtaista lastensuojelua koskevassa asiassa.</p>
    <p>Yksityisen ja kunnan välisessä kustannusriidassa ei ollut kysymys lastensuojelulaissa tarkoitetusta lastensuojelua koskevasta asiasta. Hallintoriitahakemus olisi tullut ratkaista hallinto-oikeuslain 12 §:n 1 momentissa säädetyllä tavalla kolmen lainoppineen jäsenen kokoonpanossa. Tämän vuoksi hallinto-oikeuden päätös kumottiin ja asia palautettiin hallinto-oikeudelle uudelleen käsiteltäväksi.</p>
    <p>Hallinto-oikeuslaki 7 § ja 12 §</p>
    <p>Asian ovat ratkaisseet hallintoneuvokset Anne E. Niemi, Sakari Vanhala, Eija Siitari, Outi Suviranta ja Heikki Harjula. Asian esittelijä Camilla Sandström.</p>
  </dcterms:abstract>
</finlex:document>
