<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201502866</dcterms:identifier>
  <finlex:ecliIdentifier>ECLI:FI:KHO:2015:T2866</finlex:ecliIdentifier>
  <dcterms:title>6.10.2015/2866</dcterms:title>
  <dcterms:description>
    <p>
      <span>Ulkomaalaisasia</span>
      <span>Valitusosoitus</span>
      <span>Valituksen toimittamisen määräaika</span>
      <span>Sähköinen asiointi</span>
      <span>Valitusaika</span>
      <span>Virheellisen valitusosoituksen vaikutus</span>
    </p>
  </dcterms:description>
  <finlex:registerNumber>1468/3/15</finlex:registerNumber>
  <dcterms:issued>2015-10-06</dcterms:issued>
  <finlex:fileCopyNumber>2866</finlex:fileCopyNumber>
  <dcterms:abstract>
    <p>Maahanmuuttoviraston ulkomaalaisasiassa antamaan päätökseen liitetyssä valitusosoituksessa oli todettu muun ohella, että valituskirjelmä oli toimitettava Maahanmuuttovirastolle. Valitusosoituksessa ei kuitenkaan ollut säädettyjen määräaikain laskemisesta annetun lain 6 §:n 1 momentin mukaista mainintaa siitä, että valitusasiakirjojen tuli olla perillä valitusajan viimeisenä päivänä ennen viraston aukioloajan päättymistä. Valitusosoituksessa ei ollut myöskään sähköisestä asioinnista viranomaistoiminnassa annetun lain 7 §:n 2 momentin mukaista mainintaa siitä, että valitus voidaan toimittaa Maahanmuuttovirastolle sähköisesti, eikä siihen sisältynyt viraston kanssa sähköisessä asioinnissa käytettävää yhteystietoa. Valitusosoitus oli mainituista syistä virheellinen.</p>
    <p>Hallinto-oikeuden olisi tullut hallintolainkäyttölain 30 §:n 1 momentin nojalla tutkia muutoksenhakijan valitusajan viimeisenä päivänä toimitettu valitus siitä huolimatta, että se oli jätetty sähköpostitse viraston aukioloajan päättymisen jälkeen. Kun huomioon otettiin hallintolainkäyttölain 26 §:n 2 momentti sekä ulkomaalaislain 197 §:n 1 momentti, ei asian arvioinnissa ollut merkitystä sillä, että muutoksenhakija oli toimittanut valituskirjelmänsä valitusosoituksen ohjauksesta poiketen hallinto-oikeudelle Maahanmuuttoviraston sijasta.</p>
    <p>Hallinto-oikeuden päätös, jolla valitus oli jätetty myöhästyneenä tutkimatta, kumottiin ja asia palautettiin hallinto-oikeudelle lainmukaisessa järjestyksessä käsiteltäväksi.</p>
    <p>Hallintolainkäyttölaki 14 § 1 - 3 momentti, 22 §, 26 § 1 ja 2 momentti sekä 30 § 1 momentti</p>
    <p>Laki säädettyjen määräaikain laskennasta 6 §</p>
    <p>Laki sähköisestä asioinnista viranomaistoiminnassa 7 §</p>
    <p>Ulkomaalaislaki 190 § 1 momentti, 197 § 1 momentti</p>
    <p>Ks. ja vrt. myös KHO 2007:58</p>
    <p>Asian ovat ratkaisseet presidentti Pekka Vihervuori sekä hallintoneuvokset Hannele Ranta-Lassila, Alice Guimaraes-Purokoski, Outi Suviranta ja Heikki Harjula. Asian esittelijä Saija Laitinen.</p>
  </dcterms:abstract>
</finlex:document>
