<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201501897</dcterms:identifier>
  <finlex:ecliIdentifier>ECLI:FI:KHO:2015:110</finlex:ecliIdentifier>
  <dcterms:title>3.7.2015/1897 KHO:2015:110</dcterms:title>
  <dcterms:description>
    <p>
      <span>Saamelaiskäräjät</span>
      <span>Vaalilautakunnan asettaminen</span>
      <span>Hallintovalitus</span>
      <span>Hallintoasiassa annettu päätös</span>
      <span>Päätöksen valituskelpoisuus</span>
    </p>
  </dcterms:description>
  <finlex:registerNumber>2987/3/14</finlex:registerNumber>
  <dcterms:issued>2015-07-03</dcterms:issued>
  <finlex:fileCopyNumber>1897</finlex:fileCopyNumber>
  <dcterms:abstract>
    <p>
      <strong>Saamelaiskäräjien päätöstä, jolla oli asetettu vaalilautakunta saamelaiskäräjien vaaleja varten, ei ollut pidettävä hallintolainkäyttölaissa tarkoitettuna hallintoasiassa tehtynä päätöksenä, johon sai hakea valittamatta muutosta. Tämän vuoksi valitus oli jätettävä tutkimatta.</strong>
    </p>
    <p>
      <strong>Saamelaiskäräjälaki 14 §, 20 § 3 momentti ja 41 §</strong>
    </p>
    <p>
      <strong>Hallintolainkäyttölaki 4 § ja 5 § 1 momentti</strong>
    </p>
  </dcterms:abstract>
  <finlex:content>
    <div>
      <h3>Päätös, josta valitetaan</h3>
      <p><em>Saamelaiskäräjät</em> on 27.6.2014 (§ 9) valinnut saamelaiskäräjien vuoden 2015 vaalien valmistelua ja toimeenpanoa varten vaalilautakunnan jäsenet ja varajäsenet.</p>
    </div>
    <div>
      <h3>Käsittely korkeimmassa hallinto-oikeudessa</h3>
      <p><em>A</em> ja <em>B</em> ovat valituksessaan vaatineet, että saamelaiskäräjien päätös kumotaan ja vaalilautakunta nimetään uudelleen, koska valituksi tulleet eräät varsinaiset jäsenet sekä yksi varajäsen ovat esteellisiä toimimaan vaalilautakunnassa.</p>
      <p>Saamelaiskäräjien vaalilautakunnan tulee olla sellaista luottamusta nauttiva toimielin, jossa äänioikeushakemukset käsitellään oikeudenmukaisesti ja hyvää hallintotapaa noudattaen. Inarinsaamelaisia on perusteettomasti jätetty vaaliluettelon ulkopuolelle. Vaalilautakunnan kokoonpano muodostettiin tietoisesti henkilöistä, jotka tukevat erityisesti uudessa saamelaiskäräjälakia koskevassa luonnoksessa esitettyä kaventavaa saamelaismääritelmää, mikä heikentää saamelaisväestön osan asemaa ja oikeusturvaa.</p>
      <p><em>Saamelaiskäräjät</em> on antanut valituksen johdosta selityksen.</p>
      <p><em>A</em> ja <em>B</em> ovat antaneet vastaselityksen.</p>
    </div>
    <div>
      <h3>Korkeimman hallinto-oikeuden ratkaisu</h3>
      <p>Korkein hallinto-oikeus ei tutki valitusta.</p>
      <p>
        <em>Perustelut</em>
      </p>
      <p>Saamelaiskäräjistä annetun lain 14 §:n mukaan saamelaiskäräjät asettaa vaalilautakunnan saamelaiskäräjien vaaleja varten.</p>
      <p>Lain 20 §:n 3 momentin mukaan vaalilautakuntaan kuuluu puheenjohtaja ja neljä muuta jäsentä, joista kullakin on henkilökohtainen varajäsen. Lautakunnassa tulee olla jäsen ja varajäsen jokaisesta saamelaisten kotiseutualueen kunnasta. Lautakunta valitsee keskuudestaan varapuheenjohtajan.</p>
      <p>Saamelaiskäräjistä annetun lain 41 §:n mukaan saamelaiskäräjien päätökseen saa hakea muutosta valittamalla korkeimpaan hallinto-oikeuteen. Muutoksenhaussa korkeimpaan hallinto-oikeuteen noudatetaan saamelaiskäräjistä annetun lain 41 §:n viittaussäännöksen perusteella hallintolainkäyttölain voimaantulosäännökset huomioon ottaen hallintolainkäyttölakia.</p>
      <p>Hallintolainkäyttölain 4 §:n mukaan hallintoasiassa tehdystä päätöksestä valitetaan sen mukaan kuin mainitussa laissa säädetään. Hallintolainkäyttölain 5 §:n 1 momentin mukaan päätöksellä, josta saa valittaa, tarkoitetaan toimenpidettä, jolla asia on ratkaistu tai jätetty tutkimatta.</p>
      <p>Kun otetaan huomioon vaalilautakunnan asettamista koskevat säännökset saamelaiskäräjistä annetussa laissa, saamelaiskäräjien päätöstä 27.6.2014 vaalilautakunnan asettamisesta vuoden 2015 vaalien valmistelua ja toimeenpanoa varten ei ole pidettävä hallintolainkäyttölaissa tarkoitettuna hallintoasiassa tehtynä hallintopäätöksenä, johon saa hakea valittamalla muutosta. Tämän vuoksi valitus on jätettävä tutkimatta.</p>
      <p>Asian ovat ratkaisseet hallintoneuvokset Anne E. Niemi, Eija Siitari, Alice Guimaraes-Purokoski, Outi Suviranta ja Leena Äärilä. Asian esittelijä Anneli Tulikallio.</p>
    </div>
  </finlex:content>
</finlex:document>
