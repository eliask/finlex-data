<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201502376</dcterms:identifier>
  <finlex:ecliIdentifier>ECLI:FI:KHO:2015:T2376</finlex:ecliIdentifier>
  <dcterms:title>9.9.2015/2376</dcterms:title>
  <dcterms:description>
    <p>
      <span>Hallintoriita</span>
      <span>Lastensuojelukustannukset</span>
      <span>Sijaishuollon kustannukset</span>
      <span>Kuntien välinen riita</span>
      <span>Vaatimuksen esittäminen hallinto-oikeudessa</span>
      <span>Asianosainen</span>
      <span>Hakemuksen kohdistaminen kuntaan</span>
      <span>Hakemuksen kohdistaminen eri kuntaan korkeimmassa hallinto-oikeudessa</span>
    </p>
  </dcterms:description>
  <finlex:registerNumber>1259/3/14</finlex:registerNumber>
  <dcterms:issued>2015-09-09</dcterms:issued>
  <finlex:fileCopyNumber>2376</finlex:fileCopyNumber>
  <dcterms:abstract>
    <p>X:n kunta vaati hallinto-oikeudessa, että V:n kunta, joka sittemmin oli liitetty Y:n kaupunkiin, velvoitetaan korvaamaan X:n kunnalle A:n ja B:n huostaanotosta ja sijaishuollosta aiheutuneet kustannukset. X:n kunta oli samalla vaatinut hallinto-oikeudessa, että Z:n kunta velvoitetaan korvaamaan A:n ja B:n nuoremman sisaruksen C:n huostaanotosta ja sijaishuollosta aiheutuneet kustannukset.</p>
    <p>Hallinto-oikeus hylkäsi X:n kunnan hakemuksen Y:n kaupungin velvoittamisesta korvaamaan X:n kunnalle A:n ja B:n huostaanotosta ja sijaishuollosta aiheutuneet kustannukset. Hallinto-oikeus vahvisti sen sijaan, että Z:n kunta on velvollinen korvaamaan X:n kunnalle C:n sijaishuollosta aiheutuneet kustannukset.</p>
    <p>Korkein hallinto-oikeus myönsi asiassa valitusluvan siltä osin kuin X:n kunta vaati korkeimmassa hallinto-oikeudessa Z:n kunnan velvoittamista korvaamaan X:n kunnalle A:n ja B:n huostaanotosta ja sijaishuollosta aiheutuneet kustannukset.</p>
    <p>Hallintolainkäyttölain 69 §:n 1 momentin mukaan julkisoikeudellista maksuvelvollisuutta tai muuta julkisoikeudellisessa oikeussuhteesta aiheutuvaa velvollisuutta tai oikeutta koskevan riidan samoin kuin hallintosopimusta koskevan riidan, johon haetaan ratkaisu muutoin kuin muutoksenhakuteitse (hallintoriita-asia) käsittelee hallinto-oikeus. Pykälän 2 momentin mukaan hakemuskirjelmässä, jolla hallintoriita pannaan vireille, on mainittava toimenpide, jota vaaditaan, sekä vaatimuksen perusteet. Hallintolainkäyttölain 73 §:n mukaan menettelystä hallintoriita-asiassa on muutoin soveltuvin osin voimassa, mitä mainitussa laissa säädetään valituksesta.</p>
    <p>Koska X:n kunta ei ollut esittänyt hallinto-oikeudessa vaatimusta Z:n kunnan velvoittamisesta korvaamaan X:n kunnalle A:n ja B:n sijaishuollosta aiheutuneita kustannuksia, hallinto-oikeus ei ollut voinut ratkaista asiaa tällä perusteella. Hallintolainkäyttölain edellä mainittujen säännösten mukaan hallinto-oikeuden oli tullut tutkia asia siinä laajuudessa ja niihin kuntiin kohdistettuna kuin mitä X:n kunta oli hallinto-oikeudessa hakemuksessaan esittänyt. Korkein hallinto-oikeus ei ollut myöskään toimivaltainen tutkimaan ensi asteena hallintoriita-asiassa esitettävää uutta vaatimusta. Tämän vuoksi X:n kunnan valitus hylättiin.</p>
    <p>Hallintolainkäyttölaki 69 § ja 73 §</p>
    <p>Lastensuojelulaki 16 a § 3 momentti ja 40 §</p>
    <p>Asian ovat ratkaisseet presidentti Pekka Vihervuori sekä hallintoneuvokset Hannele Ranta-Lassila, Eija Siitari, Outi Suviranta ja Vesa-Pekka Nuotio. Asian esittelijä Marja-Liisa Judström.</p>
  </dcterms:abstract>
</finlex:document>
