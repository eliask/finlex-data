<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100989</dcterms:identifier>
  <finlex:ecliIdentifier>ECLI:FI:KHO:2001:T989</finlex:ecliIdentifier>
  <dcterms:title>03.05.2001/989</dcterms:title>
  <dcterms:description>
    <p>
      <span>Yleinen tie</span>
      <span>Tiesuunnitelma</span>
      <span>Valtatie</span>
      <span>Melu</span>
    </p>
  </dcterms:description>
  <finlex:registerNumber>101/3/00</finlex:registerNumber>
  <dcterms:issued>2001-05-03</dcterms:issued>
  <finlex:fileCopyNumber>989</finlex:fileCopyNumber>
  <dcterms:abstract>
    <p>Tielaitoksen keskushallinto oli vahvistanut, oikeastaan hyväksynyt, Keski-Suomen tiepiirin  tiesuunnitelman, joka koski Vaasa - Jyväskylä välisen valtatie  18:n parantamista paaluvälillä 100 - 4200 Multian kohdalla.  Hallinto-oikeus oli A:n valituksen enemmälti hyläten velvoittanut Tielaitoksen  asianmukaisin mittauksin selvittämään tiestä A:n tilalle kantautuvan melun  voimakkuuden. Mittaukset oli tehtävä kolmen kuukauden kuluessa siitä, kun  hallinto-oikeuden päätös oli saanut lainvoiman. Mittausten  jälkeen Tielaitoksen keskushallinnon oli otettava melunsuojausta  koskeva asia käsiteltäväkseen ja ratkaistava se valituskelpoisella päätöksellä.  Hallinto-oikeus oli päätöksensä perusteluissa maininnut, että Tielaitoksen  keskushallinnon lausunnon mukaan päiväliikenteen 60 dBA:n melukäyrä ulottui noin 20  metrin etäisyydelle ja 55 dBA:n melukäyrä noin 70 metrin etäisyydelle  valtatien keskiviivasta. Tieliikennemelun leviämistä A:n tilalle oli  arvioitu melu.com ja Nbstoy-tieliikennemelun laskentaohjelmilla.  Tielaitoksen lausuntoon liitetyn liikennemelualuetta kuvaavan  karttapiirroksen mukaan melutason ohjearvoista annetun valtioneuvoston päätöksen (993/1992)  2 §:n mukainen päiväajan ohjearvo 55 dB (L<a>Aeq</a>) ylittyi  vuoden 2000 liikennemäärillä muun muassa osalla tilan käytön  kannalta tärkeää ranta-aluetta. Koska kysymyksessä oli uusi liikenneväylä, sen  melunsuojaukselta voitiin vaatia, etteivät valtioneuvoston päätöksen mukaiset  ohjearvot ylittyneet tien vaikutuspiirissä olevien asuntojen  piha-alueilla. Näistä syistä hallinto-oikeus on asettanut Tielaitokselle päätöslauselmasta  ilmenevän velvoitteen. Lisäksi hallinto-oikeus on katsonut, että ennalta  arvioiden autojen pakokaasupäästöjen ei voitu katsoa aiheuttavan  terveyshaittaa A:n tilalla oleskeleville henkilöille.</p>
    <p>A:n valitettua hallinto-oikeuden päätöksestä korkeimpaan  hallinto-oikeuteen, korkein hallinto-oikeus kumosi hallinto-oikeuden  päätöksen ja palautti asian hallinto-oikeudelle  uudelleen käsiteltäväksi.</p>
    <p>Perustelut: Yleisistä teistä annetun lain 10 §:n (51/1981) 1 momentin mukaan  tieverkkoa kehitettäessä on kiinnitettävä huomiota asutuksen sekä teollisuuden,  kaupan, maa- ja metsätalouden sekä muiden elinkeinoalojen  oleviin ja odotettavissa oleviin liikennetarpeisiin. Huomioon on  otettava myös muu alueiden käyttö ja muut liikennemuodot sekä  niitä koskevat suunnitelmat. Tie on suunnaltaan, tasaukseltaan,  leveydeltään ja muutoinkin tehtävä siten, että tien tarkoitus saavutetaan  mahdollisimman edullisesti ja tuottamatta kenellekään enempää vahinkoa tai  haittaa kuin tarve vaatii. Liikenneturvallisuuden sekä liikenne- ja tieteknisten  seikkojen lisäksi on kiinnitettävä huomiota ympäristönsuojelunäkökohtiin. Tie on  sijoitettava ja tehtävä siten, että tien ja liikenteen ympäristölle aiheuttamat haitat jäävät  mahdollisimman vähäisiksi. Yleisistä teistä annetun lain 10 §:n 1  momentti huomioon ottaen tiesuunnitelman hyväksymisen edellytyksiin  kuuluu muun ohella tiestä aiheutuvan meluhaitan harkitseminen.  Tien aiheuttamasta melusta ja sitä koskevista suojaustoimenpiteistä on  määrättävä tiesuunnitelmassa, jollei kysymys ole sellaisista  vahingonkärsijäkohtaisista meluntorjuntatoimista, joista voidaan päättää  yleisistä teistä annetun lain 9 luvun mukaisessa  yleistietoimituksessa sanotun luvun ja ympäristövahinkojen korvaamisesta annetun lain  säännösten mukaisesti. Tiesuunnitelma on kokonaisuutena perusta sitä seuraavalle  yleistietoimitukselle.</p>
    <p>Hallinto-oikeuden ei näin ollen olisi tullut valituksen  enemmälti hyläten velvoittaa Tielaitosta tiesuunnitelman  hyväksymistä koskevasta valituksenalaisesta asiasta erillisessä menettelyssä  asianmukaisin mittauksin selvittämään tiestä tilalle  kantautuvan melun voimakkuuden ja ottamaan mittausten jälkeen melunsuojausta  koskeva asia käsiteltäväkseen ja ratkaisemaan se valituskelpoisella päätöksellä.</p>
    <p>Vrt. KHO 18.3.1998 T 450.</p>
  </dcterms:abstract>
</finlex:document>
