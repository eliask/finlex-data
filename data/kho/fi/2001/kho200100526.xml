<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100526</dcterms:identifier>
  <finlex:ecliIdentifier>ECLI:FI:KHO:2001:T526</finlex:ecliIdentifier>
  <dcterms:title>22.03.2001/526</dcterms:title>
  <dcterms:description>
    <p>
      <span>Arvonlisävero</span>
      <span>Verollinen myynti</span>
      <span>Veron peruste</span>
      <span>Vastike</span>
      <span>Vahingonkorvaus</span>
      <span>Viivästyskorvaus</span>
    </p>
  </dcterms:description>
  <finlex:registerNumber>3971/2/99</finlex:registerNumber>
  <dcterms:issued>2001-03-22</dcterms:issued>
  <finlex:fileCopyNumber>526</finlex:fileCopyNumber>
  <dcterms:abstract>
    <p>Yhtiö vuokrasi videokasetteja ja muuta irtainta omaisuutta kuten  videolaitteita, televisioita ja pelikasetteja lyhytaikaisilla vuokrasopimuksilla yksityishenkilöille ja yrityksille tavallisesti yhdeksi tai muutamaksi  vuorokaudeksi kerrallaan. Vuokrasopimuksen tekemisen yhteydessä  sovittiin omaisuuden palautusajankohdasta. Vuokralleottajalla oli  halutessaan oikeus jatkaa omaisuuden hallussapitoa yli sovitun  palautusajan, jos vuokra-ajan kestäessä sovittiin jatkovuokra-ajasta.  Jatkovuokra kultakin vuokrauspäivältä vastasi markkamääräisesti  alkuperäistä vuokraa. Jatkovuokrasopimus ja sen ehtojen täyttäminen takasi, että vuokralleottajalle ei aiheutunut muita haitallisia seuraamuksia kuin vuokranmaksuvelvoite jatkovuokra-ajalta.</p>
    <p>Mikäli kasetteja ja muuta vuokrattua omaisuutta ei määräaikaan mennessä palautettu eikä vuokralleottajan ja vuokranantajan välillä ollut tehty  jatkovuokrasopimusta, perittiin alalla sovellettavien yleisten  vuokrausehtojen mukaan ylityspäiviltä vuokratun omaisuuden  puolitoistakertainen vuokra (viivästyskorvaus) korvauksena siitä  vahingosta, joka vuokranantajalle oli syntynyt kolmansilta saamatta  jääneiden vuokratuottojen menetyksenä, perintäkuluina ja muuna  taloudellisena tappiona. Viivästyskorvaus perittiin enintään 30 päivän ajalta, jonka jälkeen perittiin lisäksi korvaus kuten tuhoutuneesta  omaisuudesta. Mikäli vuokrattu omaisuus oli tuhoutunut tai sitä ei voitu muutoin palauttaa taikka se palautettiin korjauskelvottomana,  vuokralleottaja oli velvollinen maksamaan vuokranantajalle omaisuuden arvoa vastaavan korvauksen.</p>
    <p>Vuokratun omaisuuden palautuksen myöhästymisen johdosta asiakkaalta perittävää viivästyskorvausta ja vuokratun omaisuuden palauttamatta  jättämisen johdosta asiakkaalta perittävää korvausta ei pidetty  arvonlisäverolain 73 §:n 1 momentissa tarkoitettuna myynnistä  suoritettavan veron perusteeseen luettavina vastikkeina vaan  vahingonkorvauksen luonteisina erinä, joista yhtiön ei ollut suoritettava arvonlisäveroa. Ennakkoratkaisu ajaksi 1.1.1999-31.12.2000.</p>
    <p>Vuokratun omaisuuden palautuksen myöhästymisen johdosta asiakkaalta perittävän viivästyskorvauksen osalta äänestys 3-2.</p>
    <p>Arvonlisäverolaki 18 § ja 73 § 1 mom.</p>
  </dcterms:abstract>
</finlex:document>
