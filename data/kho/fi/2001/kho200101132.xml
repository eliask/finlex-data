<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200101132</dcterms:identifier>
  <finlex:ecliIdentifier>ECLI:FI:KHO:2001:27</finlex:ecliIdentifier>
  <dcterms:title>15.05.2001/1132 KHO:2001:27</dcterms:title>
  <dcterms:description>
    <p>
      <span>Kunnallisvaalit</span>
      <span>Vaalikelpoisuus valtuustoon</span>
      <span>Palvelukeskuksen johtaja</span>
      <span>Johtava tehtävä</span>
      <span>Vastuullinen tehtävä</span>
    </p>
  </dcterms:description>
  <finlex:registerNumber>570/1/01</finlex:registerNumber>
  <dcterms:issued>2001-05-15</dcterms:issued>
  <finlex:fileCopyNumber>1132</finlex:fileCopyNumber>
  <dcterms:abstract>
    <p>J:n kaupungin hallintosäännön 2 §:n mukaan  kaupungin luottamushenkilöorganisaation muodostivat  kaupunginvaltuusto, kaupunginhallitus ja seuraavat lautakunnat:  keskusvaalilautakunta, tarkastuslautakunta, maaseutulautakunta,  sosiaalilautakunta, sivistyslautakunta, tekninen lautakunta ja  ympäristölautakunta. Henkilöstöorganisaatio jakautui hallintosäännön 5 §:n  mukaan neljään osastoon: hallinto-osastoon, sosiaaliosastoon,  sivistysosastoon ja tekniseen osastoon. Osastoa johti osastopäällikkö.  Kaupunginhallitus/lautakunta päätti vastuualueen jakamisesta  vastuuyksiköihin. Vastuualueet ja vastuuyksiköt  määriteltiin talousarvion laadinnan yhteydessä.  Osastopäällikkö määräsi vastuuyksikön esimiehen määräämäkseen  ajaksi. Hallintosäännön 3 §:n mukaan esittelijänä  sosiaalilautakunnassa toimi sosiaalijohtaja.</p>
    <p>B toimi sosiaalilautakunnan alaisuudessa vastuuyksikön  esimiehenä. Hän oli sosiaaliosastoon kuuluvan palvelukeskuksen  johtaja. Keskukseen kuuluivat vanhainkoti ja vanhusten, vammaisten  ja dementikkojen palveluasunnot. J:n kaupungissa oli sosiaalijohtaja,  joka toimi sosiaaliosaston päällikkönä. Sosiaalijohtaja oli  B:n esimies. B ei toiminut esittelijänä kaupunginhallituksessa  eikä sosiaalilautakunnassa. Kun otettiin huomioon  B:n asema kaupungin organisaatiossa ja hänen tehtävänsä, B ei vastannut sillä  tavalla itsenäisesti tehtäväalueestaan, että hänen voitiin katsoa olevan  kuntalain 34 §:n 1 momentin 2 kohdassa tarkoitetulla tavalla  kunnanhallituksen tai lautakunnan tehtäväalueen johtavassa tehtävässä  tai sellaiseen rinnastettavassa vastuullisessa tehtävässä.  Palvelukeskuksen johtaja oli siten vaalikelpoinen  kaupunginvaltuustoon.</p>
  </dcterms:abstract>
</finlex:document>
