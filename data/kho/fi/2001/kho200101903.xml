<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200101903</dcterms:identifier>
  <finlex:ecliIdentifier>ECLI:FI:KHO:2001:T1903</finlex:ecliIdentifier>
  <dcterms:title>22.08.2001/1903</dcterms:title>
  <dcterms:description>
    <p>
      <span>Toimeentulotuki</span>
      <span>Erityisistä tarpeista tai olosuhteista johtuva meno</span>
      <span>Kansalaisuushakemus</span>
    </p>
  </dcterms:description>
  <finlex:registerNumber>2735/3/00</finlex:registerNumber>
  <dcterms:issued>2001-08-22</dcterms:issued>
  <finlex:fileCopyNumber>1903</finlex:fileCopyNumber>
  <dcterms:abstract>
    <p>X oli tullut Suomeen vuonna 1992. Hän oli työtön  työnhakija ja sai työmarkkinatukea. Sosiaalilautakunta  oli hylännyt X:n hakemuksen toimeentulotuen saamisesta 1 900  markkaa hänen ja hänen alaikäisen poikansa Suomen  kansalaisuuspäätöksestä aiheutuneisiin kustannuksiin.</p>
    <p>Hallinto-oikeus hylkäsi X:n valituksen: Kun X ei  ollut esittänyt selvitystä siitä, miten Suomen  kansalaisuus edisti hänen tai hänen perheensä toimeentuloa  tai itsenäistä suoriutumista, kansalaisuuspäätöksen lunastamisesta  aiheutuneita menoja ei ollut pidettävä X:n toimeentulotukeen oikeuttavina  toimeentulotuesta annetun lain 7 §:ssä ja toimeentulotuesta  annetun asetuksen 1 §:n 1 momentin 4 kohdassa tarkoitettuina  toimeentulotukeen oikeuttavina menoina.</p>
    <p>Korkein hallinto-oikeus kumosi hallinto-oikeuden ja sosiaalilautakunnan päätökset  ja palautti asian sosiaalilautakunnalle uudelleen  käsiteltäväksi seuraavin perusteluin:</p>
    <p>Toimeentulotuki on sosiaalihuoltoon kuuluva viimesijainen taloudellinen tuki,  jonka tarkoituksena on turvata henkilön ja perheen toimeentulo ja edistää itsenäistä  selviytymistä. Toimeentulotuen avulla turvataan henkilön ja perheen  ihmisarvoisen elämän kannalta välttämätön toimeentulo. Toimeentulotuesta annetun  lain 7 §:n mukaan toimeentulotukea myönnettäessä otetaan huomioon perusosalla  katettavat menot ja tarpeellisen suuruisina huomioon otettavat  menot. Toimeentulotuesta annetun asetuksen 1 §:n 1 momentin 4 kohdan mukaan  toimeentulotuen lisäosalla katetaan tarpeellisen suuruisena henkilön tai perheen erityisistä  tarpeista tai olosuhteista johtuvat toimeentulotuen turvaamiseksi tai itsenäisen  suoriutumisen edistämiseksi tarpeellisiksi harkitut menot.</p>
    <p>Korkein hallinto-oikeus katsoi, että Suomen kansalaisuuden  saaminen on ollut omiaan edistämään X:n ja hänen perheensä itsenäistä suoriutumista.  X:n ja hänen alaikäisen poikansa Suomen kansalaisuuden hakemisesta aiheutuneet  kustannukset ovat olleet edellä mainittuja toimeentulotuesta annetussa laissa  ja asetuksessa tarkoitettuja henkilön tai perheen  erityisistä tarpeista tai olosuhteista johtuvia tarpeellisiksi harkittuja  lisäosalla katettavia menoja.</p>
    <p>Toimeentulotuesta annetun lain 15 §:n 3 momentin mukaan toimeentulotuki tai osa siitä voidaan  erityisestä syystä takautuvasti myöntää toteennäytettyjen toimeentulotukeen  oikeuttavien menojen maksamiseen. X oli maksanut kansalaisuuden  hakemisesta aiheutuneet kustannukset lainavaroilla,  jotka hänen oli maksettava takaisin. Korkein hallinto-oikeus, ottamatta  ensi asteena ratkaistavakseen, oliko X:llä näissä  oloissa ollut oikeus saada hakemaansa toimeentulotukea, palautti  asian sosiaalilautakunnalle uudelleen käsiteltäväksi.</p>
  </dcterms:abstract>
  <p>Laki toimeentulotuesta 1 ja 7 §</p>
  <p>Asetus toimeentulotuesta 1 §</p>
</finlex:document>
