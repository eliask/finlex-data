<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200103031</dcterms:identifier>
  <finlex:ecliIdentifier>ECLI:FI:KHO:2001:T3031</finlex:ecliIdentifier>
  <dcterms:title>05.12.2001/3031</dcterms:title>
  <dcterms:description>
    <p>
      <span>Toimeentulotuki</span>
      <span>Käytettävissä olevat varat</span>
      <span>Puhelinosuustodistus</span>
      <span>Puoliso</span>
      <span>Avio-oikeus</span>
      <span>Osituksen puuttuminen</span>
    </p>
  </dcterms:description>
  <finlex:registerNumber>3847/3/99</finlex:registerNumber>
  <dcterms:issued>2001-12-05</dcterms:issued>
  <finlex:fileCopyNumber>3031</finlex:fileCopyNumber>
  <dcterms:abstract>
    <p>X:lle, joka oli hakenut toimeentulotukea marras- ja joulukuulle 1998, oli myönnetty  toimeentulotukea marraskuulle 2 264 markkaa, jotta hänellä olisi riittävästi varoja  realisoida omistamansa HPY:n puhelinosuustodistus. Hakemus oli joulukuun 1998 osalta  hylätty. Puhelinosuustodistus oli X:n entisen aviopuolison 1 153 markan suuruisen velan vakuutena.</p>
    <p>X oli valituksessaan lääninoikeudelle vaatinut, että hänen tulokseen voitiin katsoa enintään puolet osuustodistuksen  myyntihinnasta, koska X:n ja hänen entisen puolisonsa avioeron jälkeen ei ollut  toimitettu ositusta. Lääninoikeus hylkäsi valituksen.</p>
    <p>Korkein hallinto-oikeus pysytti lääninoikeuden päätöksen lopputuloksen seuraavin perusteluin.</p>
    <p>Avioliittolain 86 §:n 3 momentin (411/1987) mukaan, milloin avioliitto on tuomiolla  purettu, on, kunnes ositus on toimitettu, puolisolla avioliiton purkautuessa ollut  omaisuus edelleen hänen vallittavanaan, niin kuin avioliitto vielä jatkuisi.  Avioliittolain 36 §:n mukaan kumpikin puoliso vallitsee omaisuuttaan  avioliittolain 37-39 §:ssä mainituin rajoituksin.  Edellä mainitut säännökset huomioon ottaen osituksen puuttuminen ei estänyt X:ää  myymästä nyt puheena ollutta avio-oikeuden alaista omaisuuttaan.</p>
    <p>HPY:n osuustodistus oli sellaista varallisuutta, joka oli tullut  ottaa huomioon X:n toimeentulotuen tarvetta arvioitaessa. X:n  käytettävissä olevia varoja arvioitaessa oli tullut ottaa huomioon velka, jonka  vakuutena osuustodistus oli. Tästä huolimatta X ei ollut  oikeutettu saamaan toimeentulotukea joulukuussa 1998.</p>
    <p>Laki toimeentulotuesta 6 ja 12 §</p>
  </dcterms:abstract>
</finlex:document>
