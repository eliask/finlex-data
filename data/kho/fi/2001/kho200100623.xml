<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100623</dcterms:identifier>
  <finlex:ecliIdentifier>ECLI:FI:KHO:2001:T623</finlex:ecliIdentifier>
  <dcterms:title>29.03.2001/623</dcterms:title>
  <dcterms:description>
    <p>
      <span>Toimeentulotuki</span>
      <span>Toimeentulotuen antaminen</span>
      <span>Hautauskustannukset</span>
      <span>Kuolinpesä</span>
      <span>Toimeentulotuen myöntävä kunta</span>
      <span>Erityiset tarpeet</span>
      <span>Hautaaminen toiselle paikkakunnalle</span>
      <span>Kuljetuskulut</span>
      <span>Lisäosa</span>
    </p>
  </dcterms:description>
  <finlex:registerNumber>4015/3/99</finlex:registerNumber>
  <dcterms:issued>2001-03-29</dcterms:issued>
  <finlex:fileCopyNumber>623</finlex:fileCopyNumber>
  <dcterms:abstract>
    <p>L:n kunnan viranhaltija hylkäsi J:n kaupungista olleen A:n tekemän  toimeentulotukihakemuksen kuolleen isänsä B:n, jolla kuollessaan oli asunto ja kotipaikka L:n kunnassa, 19 210 markan hautauskustannusten korvaamisesta, koska hautauksesta aiheutuneet kustannukset eivät olleet aiheutuneet L:n kunnassa vaan J:n kaupungissa, sillä B oli haudattu J:n kaupunkiin. Sosiaalilautakunta muutti viranhaltijan päätöstä siltä osin, että B:n kuolinpesälle korvattiin hänen hautaamisestaan aiheutuneet välttämättömät kustannukset, jotka olisivat syntyneet, mikäli hänet olisi haudattu L:n kuntaan eli haudan kaivuun ja arkun. Muilta osin oikaisuvaatimus oli hylätty.</p>
    <p>A valitti lääninoikeudelle vaatien toimeentulotuen myöntämistä B:n kuolinpesälle hautaamisesta aiheutuneisiin menoihin myönnetyn lisäksi muun muassa vainajan kuljetuskustannuksiin L:n kunnasta J:n kaupunkiin 2 000 markkaa.</p>
    <p>Lääninoikeus kumosi L:n kunnan sosiaalilautakunnan päätöksen ja palautti asian sille uudelleen käsiteltäväksi, koska myönnetty toimeentulotuen määrä ei ole ollut riittävä ottaen huomioon muun muassa kuljetuskustannukset.</p>
    <p>Korkein hallinto-oikeus myönsi valitusluvan kuljetuskustannusten osalta. Tältä osin lääninoikeuden päätös kumottiin ja sosiaalilautakunnan päätös saatettiin voimaan. Päätöksen perustelujen mukaan B:n kuolinpesä oli varaton. Kuolinpesässä ei ollut varoja myöskään hautauksesta aiheutuviin kustannuksiin. Toimeentulotuesta annetun lain 14 § huomioon ottaen L:n kunnan sosiaalilautakunta oli velvollinen myöntämään B:n kuolinpesälle tarpeellisen toimeentulotuen hautaamisesta  aiheutuviin kustannuksiin. B oli vuodesta 1991 lukien asunut L:n kunnassa, jossa hänellä myös kuollessaan oli asunto ja kotikunta. B:n lapsi ja tämän äiti ovat asuneet yhdessä B:n kanssa L:n kunnassa. Kunnan ilmoituksen mukaan sanottu lapsi asui edelleenkin L:n kunnassa. Toimeentulotuella katetaan henkilön erityisistä tarpeista tai olosuhteista johtuvat tarpeellisiksi harkitut menot. Kun otettiin  huomioon B:n ja hänen kuolinpesänsä sekä perheensä olosuhteista saatu selvitys, asiassa ei ollut käynyt ilmi, että B:n L:n kunnasta J:n kaupunkiin kuljettamisesta aiheutuneet kustannukset olisivat sellaisia erityisistä tarpeista johtuvia olosuhteita, joihin L:n sosiaalilautakunta olisi velvollinen myöntämään toimeentulotukea.  Äänestys 4-1.</p>
  </dcterms:abstract>
  <p>Laki toimeentulotuesta 2 §, 7 §, 14 §</p>
  <p>Asetus toimeentulotuesta 1 §</p>
</finlex:document>
