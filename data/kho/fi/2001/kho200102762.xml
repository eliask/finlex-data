<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200102762</dcterms:identifier>
  <finlex:ecliIdentifier>ECLI:FI:KHO:2001:T2762</finlex:ecliIdentifier>
  <dcterms:title>07.11.2001/2762</dcterms:title>
  <dcterms:description>
    <p>
      <span>Toimeentulotuki</span>
      <span>Käytettävissä olevat tulot</span>
      <span>Tulojen jaksottaminen</span>
      <span>Työmarkkinatuki</span>
    </p>
  </dcterms:description>
  <finlex:registerNumber>689/3/99</finlex:registerNumber>
  <dcterms:issued>2001-11-07</dcterms:issued>
  <finlex:fileCopyNumber>2762</finlex:fileCopyNumber>
  <dcterms:abstract>
    <p>X oli jäätyään työttömäksi helmikuussa 1998 saanut ensin ansiosidonnaista  työttömyysturvaa ja sen jälkeen toukokuusta alkaen työmarkkinatukea. Heinäkuusta 1998 lukien  perusturvalautakunta oli ottanut X:n työmarkkinatuet huomioon 21,5 päivän ajalle  jaettuna 2 089 markan suuruisena kuukaudessa ja hylännyt hänen hakemuksensa  tuloylijäämän perusteella.</p>
    <p>Lääninoikeus kumosi perusturvalautakunnan päätöksen ja velvoitti lautakunnan  myöntämään X:lle toimeentulotukea heinä-elokuulle  1998 sellaisen laskelman mukaisesti, jossa X:n työmarkkinatuki otettiin huomioon 1 944  markan suuruisena.</p>
    <p>Korkein hallinto-oikeus hylkäsi perusturvalautakunnan valituksen ja pysytti  lääninoikeuden päätöksen lopputuloksen seuraavin perusteluin:</p>
    <p>Toimeentulotuesta annetun lain (1412/1997) 15 §:n 1 momentin mukaan toimeentulotuki määrätään pääsääntöisesti  kuukaudelta. Lain 15 §:n 2 momentti mahdollistaa sinänsä sen, että tulo voidaan jakaa eriin  otettavaksi huomioon useampana toimeentulotuen määräytymisen ajanjaksona, jos se  tulon kertaluonteisuus taikka sen saamisen peruste tai käyttötarkoitus  huomioon ottaen on kohtuullista. Mainittua momenttia ei kuitenkaan voida  tulkita toimeentulotuesta annetun lain muista säännöksistä irrotettuna.  Toimeentulotuesta annetun lain 6 §:n mukaan toimeentulotuen määrä on  tämän lain mukaan määriteltyjen menojen sekä käytettävissä olevien  tulojen ja varojen erotus. Lain 11 §:n 1 momentin mukaan tuloina otetaan huomioon  henkilön ja perheenjäsenten käytettävissä olevat tulot. Lain 6 ja 11 §:n vaatimusta  vain käytettävissä olevien tulojen ottamisesta tuloina huomioon on noudatettava myös  kun sovelletaan lain 15 §:n 2 momentin säännöstä tulojen  jaksottamisesta. Siten vain käytettävissä oleva tulo voidaan mainitun lainkohdan mukaan  jakaa eriin otettavaksi huomioon useampana toimeentulotuen määräytymisen ajanjaksona.</p>
    <p>Perusturvalautakunnan päätös hylätä X:n toimeentulotukihakemus perustui  siihen, että X:n tuloksi katsottiin heinä- ja elokuussa 1998 kummaltakin kuukaudelta työmarkkinatuki  21,5 päivältä. Mainittuna aikana X sai kuitenkin tosiasiallisesti työmarkkinatukea  vain 20 päivältä kuukaudessa. Kun toimeentulotuesta annetun lain 6 ja 11 §:n mukaan tuloina voidaan  ottaa huomioon vain käytettävissä olevat tulot, perusturvalautakunnan yksilöhuoltojaosto ei ole  voinut ottaa tuloina huomioon työmarkkinatukea 21,5 päivän mukaan  jaksotettuna. Asiaan ei vaikuta se, että X:n työttömyyden jatkuessa hän tulisi seuraavan vuoden  huhtikuussa saamaan päivärahan 40 päivältä, ja että jos huhtikuun päivärahat otetaan  huomioon, vuoden aikana tulee maksettavaksi päivärahaa keskimäärin 21,5 päivältä  kuukautta kohti. Yksilöhuoltojaoston tehdessä toimeentulotukea koskevaa päätöstä ei  vielä edes ollut tiedossa, tulisiko X:n työttömyys jatkumaan niin kauan,  että hän olisi työttömänä myös huhtikuun 1999. Siinäkin tapauksessa, että  työttömyyden jatkuminen olisi voitu ennakoida, X:n heinä- ja elokuussa  käytettävänä olevaksi tuloksi ei olisi voitu katsoa tuloa,  jonka hän saa vasta seuraavan vuoden huhtikuussa.  Vasta huhtikuusta 1999 alkaen, jolloin X tosiasiallisesti sai työmarkkinatukea  40 päivältä, hänen saamansa työmarkkinatuki on toimeentulotuesta annetun lain  15 §:n 2 momentin mukaan jaettavissa eriin otettavaksi huomioon useampana toimeentulotuen  määräytymisen ajanjaksona.</p>
    <p>Edellä mainituilla perusteilla korkein hallinto-oikeus katsoi, että X:n työmarkkinatukea  ei ollut voitu jakaa 21,5 päivän eriin vielä heinä- ja elokuun 1998  toimeentulotukea määrättäessä, vaan hänen työttömyysturvatuloinaan  oli ollut tuolloin otettava huomioon 1 944 markkaa kuukaudessa.</p>
    <p>Laki toimeentulotuesta 6, 11 ja 15 §</p>
  </dcterms:abstract>
</finlex:document>
