<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100155</dcterms:identifier>
  <finlex:ecliIdentifier>ECLI:FI:KHO:2001:T155</finlex:ecliIdentifier>
  <dcterms:title>31.01.2001/155</dcterms:title>
  <dcterms:description>
    <p>
      <span>Hallintoriita</span>
      <span>Toimeentulotuki</span>
      <span>Asumispalvelu</span>
      <span>Kotikunta</span>
      <span>Kustannusvastuu</span>
      <span>Kuntien välinen riita</span>
      <span>Perusteeton etu</span>
    </p>
  </dcterms:description>
  <finlex:registerNumber>726/3/99</finlex:registerNumber>
  <dcterms:issued>2001-01-31</dcterms:issued>
  <finlex:fileCopyNumber>155</finlex:fileCopyNumber>
  <dcterms:abstract>
    <p>Lääninoikeus oli Petäjäveden kunnan hakemuksesta katsonut, että A oli ollut Multian kunnan asukas 10.9.1996 lukien ja velvoittanut Multian kunnan  korvaamaan Petäjäveden kunnalle tämän A:lle toimeentulotukena maksaman sairaalalaskun asiakasosuuden sekä asumispalvelun kustannukset. A oli ollut kirjoilla Petäjävedellä, mutta oman ilmoituksensa mukaan vuonna 1996 muuttanut Multialle, ja siellä asunut B:n luona, jonka mukaan asuminen ei kuitenkaan ollut aivan vakituista.</p>
    <p>Korkein hallinto-oikeus katsoi kuten lääninoikeuskin, että A:n kotikunta oli ollut Multia 10.9.1996 lukien, mutta kumosi lääninoikeuden päätöksen siltä osin kuin Multian kunta oli velvoitettu korvaamaan Petäjäveden kunnan kustannukset ja hylkäsi hakemuksen.</p>
    <p>Kysymys siitä, mikä oli A:n kotikunta oli muun ohella A:n liikkuva elämäntapa huomioon ottaen tulkinnanvarainen.</p>
    <p>Sosiaalihuoltolain 42 §:n mukaan kunta voi saada korvauksen toiselta kunnalta vain antamastaan, vähintään 14 vuorokautta kestäneestä laitoshuollosta  aiheutuneista kustannuksista. Asumispalvelusta ja toimeentulotuesta aiheutuneiden kustannusten korvaamisesta kuntien kesken ei ole säännöksiä. Niistä aiheutuneita kustannuksia koskevissa kuntien välisissä riidoissa voi korvausvelvollisuus  kuitenkin eräissä tapauksissa syntyä perusteettoman edun palautusta koskevien periaatteiden perusteella. Perusteetonta etua koskevat periaatteet voivat tulla  sovellettaviksi erityisesti tapauksissa, joissa kustannusvastuun jättäminen palvelun järjestäneen kunnan kannettavaksi on asian laatu huomioon ottaen ilmeisen  kohtuutonta.</p>
    <p/>
    <p>Näillä perusteilla ja ottaen erityisesti huomioon toimeentulotuen vähäisen määrän sekä sen, ettei kysymyksessä oleva sosiaalihuoltolain 22 §:n mukainen  asumispalvelu ole sellainen kuntaa velvoittava palvelu, johon saajalla olisi  subjektiivinen oikeus, ja kun asiassa ei ollut esitetty muutakaan sellaista perustetta, jonka johdosta kysymyksessä olevan kustannusvastuun jäämistä Petäjäveden kunnan kannettavaksi olisi pidettävä selvästi kohtuuttomana, korkein  hallinto-oikeus katsoi, että Petäjäveden kunnan hakemus oli hylättävä.</p>
  </dcterms:abstract>
</finlex:document>
