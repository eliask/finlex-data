<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200102861</dcterms:identifier>
  <finlex:ecliIdentifier>ECLI:FI:KHO:2001:T2861</finlex:ecliIdentifier>
  <dcterms:title>16.11.2001/2861</dcterms:title>
  <dcterms:description>
    <p>
      <span>Ulkomaalainen</span>
      <span>Oleskelulupa</span>
      <span>Suomalainen syntyperä</span>
      <span>Status-luokitus</span>
      <span>Ulkomaalaisasia</span>
      <span>Hallintolainkäyttölaki</span>
      <span>Valitusosoitus</span>
      <span>Valituslupa</span>
    </p>
  </dcterms:description>
  <finlex:registerNumber>2216/3/01</finlex:registerNumber>
  <dcterms:issued>2001-11-16</dcterms:issued>
  <finlex:fileCopyNumber>2861</finlex:fileCopyNumber>
  <dcterms:abstract>
    <p>Asiakirjojen mukaan Ulkomaalaisvirasto oli käsitellyt ja tutkinut A:n hakemuksen oleskelu- ja työlupaa koskevana asiana ja päättänyt, ettei A:lle myönnetä oleskelu- ja työlupaa A-statuksella, koska hän ei ollut pystynyt ulkomaalaislain 18 a §:n 5 momentissa tarkoitetulla luotettavalla tavalla tai alkuperäisin asiakirjoin osoittamaan suomalaista syntyperäänsä ja koska hänen maassa oleskelunsa peruste edelleen oli määräaikainen työnteko. Hallinto-oikeus oli jättänyt A:n valituksen tutkimatta, koska Ulkomaalaisviraston päätös jättää tehty statusmerkintä muuttamatta ei ollut sellainen hallintolainkäyttölain 4 ja 5 §:ssä tarkoitettu ratkaisu, johon voitiin hakea muutosta valittamalla. Hallinto-oikeus oli liittänyt päätökseensä hallintolainkäyttölain 9 §:ään perustuvan valitusosoituksen korkeimpaan hallinto-oikeuteen.</p>
    <p>Ulkomaalaislain 57 §:n 1 momentin mukaan Ulkomaalaisviraston ulkomaalaislain nojalla muussa kuin 2 momentin tai 13 §:n 3 momentissa tarkoitetussa asiassa tekemästä päätöksestä saa valittaa hallinto-oikeuteen siten kuin hallintolainkäyttölaissa säädetään sillä perusteella, että päätös on lainvastainen. Kun A:n hakemus oli käsitelty Ulkomaalaisvirastossa oleskelu- ja työlupaa koskevana asiana, ei hallinto-oikeuden olisi tullut jättää valitusta tutkimatta mainitsemillaan perusteilla eikä liittää päätökseensä hallintolainkäyttölakiin perustuvaa valitusosoitusta. Asia palautettiin hallinto-oikeudelle käsiteltäväksi valituksena ulkomaalaislainsäädännön mukaisesti.</p>
  </dcterms:abstract>
</finlex:document>
