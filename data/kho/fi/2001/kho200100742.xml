<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100742</dcterms:identifier>
  <finlex:ecliIdentifier>ECLI:FI:KHO:2001:21</finlex:ecliIdentifier>
  <dcterms:title>04.04.2001/742 KHO:2001:21</dcterms:title>
  <dcterms:description>
    <p>
      <span>Julkinen hankinta</span>
      <span>Hakemuksen tutkimisen edellytykset</span>
      <span>Osoitus hakemuksen tekemiseen</span>
      <span>Tiedoksianto hankintaa koskevasta ratkaisusta</span>
    </p>
  </dcterms:description>
  <finlex:registerNumber>1723/1/00</finlex:registerNumber>
  <dcterms:issued>2001-04-04</dcterms:issued>
  <finlex:fileCopyNumber>742</finlex:fileCopyNumber>
  <dcterms:abstract>
    <p>Metsähallitus oli ilmoittanut tarjouskilpailun  ratkaisusta tarjouskilpailuun osallistuneille  17.11.1999 lähetetyllä kirjeellä. Kilpailuneuvosto  oli tutkinut sille 14.2.2000 tulleen hakemuksen  katsoen, että julkisista hankinnoista annetun lain  9 a §:n 2 momentissa tarkoitettu 14 päivän määräaika ei ollut  alkanut 17.11.1999 päivätyn kirjeen tiedoksi saamisesta, koska  Metsähallitus ei ollut antanut tarjoajalle  valitusosoitusta siitä, miten hakijan tulisi  menetellä saattaakseen asian kilpailuneuvoston  tutkittavaksi ja koska 17.11.1999 annettu  ilmoitus siitä, kenen kanssa sopimus tehdään, ei  täyttänyt sellaisia julkisista hankinnoista  annetun lain 9 a §:ssä tarkoitettuja  tarjouskilpailun ratkaisusta tai sitä koskevasta  päätöksestä edellytettäviä tietoja, joiden  pohjalta hakija olisi voinut arvioida oikeusturvakeinojen  käytön tarvetta.</p>
    <p>Korkein hallinto-oikeus katsoi, että hakemus oli  tehty kilpailuneuvostolle myöhässä ja että  kilpailuneuvoston olisi tullut jättää hakemus  tutkimatta. Julkisista hankinnoista annetun lain  9 a §:n 2 momentissa tarkoitetun 14 päivän  määräajan alkamisen edellytyksenä ei ollut, että  hankintayksikkö ilmoittaa tarjoajalle käytettävissä  olevasta oikeusturvakeinosta, jolla asian voi saattaa  kilpailuneuvostoon, eli antaa valitusosoitukseen  rinnastettavan hakemusosoituksen. Julkisista hankinnoista  annetun lain 9 a §:n 2 momentissa tarkoitetuille  tarjoajille tarjouskilpailun ratkaisusta  annettavalle tiedolle ei voitu asettaa sisältöä  koskevia erityisiä vaatimuksia silloin, kun  tutkittiin, oliko hakemus kilpailuneuvostolle  tehty lainkohdassa säädetyssä 14 päivän  määräajassa. Äänestys 3-2.</p>
  </dcterms:abstract>
</finlex:document>
