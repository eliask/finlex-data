<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200101414</dcterms:identifier>
  <finlex:ecliIdentifier>ECLI:FI:KHO:2001:T1414</finlex:ecliIdentifier>
  <dcterms:title>12.06.2001/1414</dcterms:title>
  <dcterms:description>
    <p>
      <span>Ympäristönsuojelu</span>
      <span>Saastunut maa-alue</span>
      <span>Puhdistamisvelvollisuus</span>
      <span>Jätelainsäädäntö</span>
      <span>Alueen haltija</span>
      <span>Kunta</span>
    </p>
  </dcterms:description>
  <finlex:registerNumber>1394/3/00</finlex:registerNumber>
  <dcterms:issued>2001-06-12</dcterms:issued>
  <finlex:fileCopyNumber>1414</finlex:fileCopyNumber>
  <dcterms:abstract>
    <p>Alueella oli toiminut 1930-luvun lopulta 1950-luvun lopulle asti puunkyllästyslaitos. Laitoksessa oli käytetty kyllästysaineena liuosta, joka oli sisältänyt arseenia, kromia ja kuparia. Kyllästämön varastoalue oli sijainnut pääosin eräällä sittemmin asuinkäyttöön kaavoitetulla tontilla, ja tontin maat olivat saastuneet kyllästämön toiminnan seurauksena.</p>
    <p>Jätelain (1072/1993) 77 §:n ja jätehuoltolain (673/1978) 21 §:n soveltamista koskevan oikeuskäytännön mukaan vastuu myös ennen jätehuoltolain voimaantuloa (1.4.1979) saastuneen maa-alueen puhdistamisesta voi määräedellytyksin kuulua kiinteistön haltijalle. Kaupunki ei ollut kysymyksessä olevan kiinteistön haltija. Sitä vastoin roskaamiskieltoa ja siihen perustuvaa aiheuttajan, alueen haltijan tai kunnan vastuuta koskevat jätehuoltolain 32 ja 33 §:n säännökset, joita oli sovellettu myös maaperän saastumiseen ja jotka jätelain 77 § huomioon ottaen voivat olla sovellettavissa myös jätelain tultua voimaan, eivät koskeneet saastumista, jonka aiheuttanut toiminta oli lakannut kokonaan ennen jätehuoltolain voimaantuloa. Valituksessa vaadittujen velvoitteiden asettamiseen kaupungille ei siten, kun huomioon otettiin vielä myös ympäristönsuojelulainsäädännön voimaanpanosta annetun lain (113/2000) 22 §, ollut jätelainsäädännön mukaista perustetta.</p>
  </dcterms:abstract>
</finlex:document>
