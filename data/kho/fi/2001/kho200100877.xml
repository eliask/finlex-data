<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100877</dcterms:identifier>
  <finlex:ecliIdentifier>ECLI:FI:KHO:2001:T877</finlex:ecliIdentifier>
  <dcterms:title>17.04.2001/877</dcterms:title>
  <dcterms:description>
    <p>
      <span>Hallintopäätös</span>
      <span>Valituskelpoisuus</span>
      <span>Luonnonsuojelu</span>
      <span>Lintuvesi</span>
      <span>Valtakunnallinen lintuvesiensuojeluohjelma</span>
    </p>
  </dcterms:description>
  <finlex:registerNumber>1173/3/99</finlex:registerNumber>
  <dcterms:issued>2001-04-17</dcterms:issued>
  <finlex:fileCopyNumber>877</finlex:fileCopyNumber>
  <dcterms:abstract>
    <p>Saltfjärdenin kosteikkoalueen maanomistaja A oli valtioneuvostolle osoittamissaan  kirjeissä pyytänyt valtioneuvostoa tarkistamaan valtioneuvoston periaatepäätöksellään 3.6.1982  hyväksymään valtakunnalliseen lintuvesiensuojeluohjelmaan kuuluvan, K:n kunnassa sijaitsevan  Saltfjärdenin lintuvesialueen aluerajausta A:n alueella omistamien tilojen kohdalla, muun ohella  koska Saltfjärdenillä ei enää ollut samoja lintulajeja eikä suojeluarvoja kuin valtioneuvoston  aikanaan hyväksyessä puheena olevan suojeluohjelman.</p>
    <p>Ympäristöministeriö oli 24.2.1999 A:lle osoittamallaan kirjeellä ilmoittanut, ettei  kysymyksessä olevassa asiassa ollut luonnonsuojelulain 77 §:n 2 momentin mukaisia  edellytyksiä lintuvesiensuojeluohjelmaa koskevan periaatepäätöksen tarkistamiseksi vaaditulta osaltaan,  koska Saltfjärden ei ollut siinä määrin menettänyt niitä luonnonarvoja ja tekijöitä, joiden  vuoksi se oli otettu mukaan valtakunnalliseen lintuvesiensuojeluohjelmaan ja sisällytetty myös valtioneuvoston  20.8.1998 tekemään päätökseen Natura 2000 -verkoston Suomen ehdotuksen hyväksymisestä  niin sanottuna SPA-alueena. Ministeriö oli myös muun ohella todennut, että lintuvesiensuojeluohjelman tavoitteiden  mukaisesti Saltfjärdenin alue on edelleen tarkoitus perustaa luonnonsuojelulain  mukaiseksi suojelualueeksi Uudenmaan ympäristökeskuksen tarkentaessa kunnostussuunnitelmaa ja  ryhtyessä sen toteuttamiseen.</p>
    <p>A valitti vaatien ministeriön päätöksen kumoamista ja asian palauttamista ministeriölle uudelleen käsiteltäväksi lintuvesien  suojeluohjelman rajauksien vaadittua tarkistamista varten.</p>
    <p>Korkein hallinto-oikeus jätti valituksen tutkimatta, koska ympäristöministeriön puheena oleva 24.2.1999 päivätty kirje A:lle  ei ollut sellainen hallintolainkäyttölain 5 §:ssä tarkoitettu toimenpide, jolla A:n omistamien  alueiden suojelua koskeva asia on ratkaistu tai jätetty tutkimatta. Korkein hallinto-oikeus totesi päätöksessään,  että ministeriön kirjeessä A:lle oli kysymys ilmoituksesta, jonka mukaan asiassa ei ollut edellytyksiä periaatepäätöksen tarkistamiseksi  ja ettei ministeriö siis ryhdy valmistelemaan periaatepäätöksen muuttamista vaaditulta osaltaan.  Korkein hallinto-oikeus totesi edelleen päätöksessään, että Saltfjärdenin alueen  luonnonarvot suojeluohjelmaan kuuluvien A:n tilojen osalta samoin kuin tiloja koskevat suojelurajaukset ratkaistaan luonnonsuojelulain 52 §:n  nojalla tehtävässä tai muussa luonnonsuojelulain mukaisessa suojelun toteuttamista tarkoittavassa päätöksessä. Tuollaisessa  päätöksessä on myös mahdollista jättää luonnonarvonsa menettäneitä alueita  suojelurajauksen ulkopuolelle sekä että A:lla on mahdollisuus erikseen valittaa  tässä tarkoitetusta päätöksestä.</p>
    <p>Ks. myös KHO 17.04.2001 T 876 ja 878.</p>
  </dcterms:abstract>
  <p>Hallintolainkäyttölaki 5 §</p>
  <p>Luonnonsuojelulaki (1096/1996) 52 § 2 mom. ja 77 § 2 mom.</p>
</finlex:document>
