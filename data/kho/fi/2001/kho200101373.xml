<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200101373</dcterms:identifier>
  <finlex:ecliIdentifier>ECLI:FI:KHO:2001:30</finlex:ecliIdentifier>
  <dcterms:title>06.06.2001/1373 KHO:2001:30</dcterms:title>
  <dcterms:description>
    <p>
      <span>Rakennusjärjestys</span>
      <span>Rantarakentaminen</span>
      <span>Rantavyöhyke</span>
      <span>Rakentamisrajoituksen voimassaolo</span>
    </p>
  </dcterms:description>
  <finlex:registerNumber>132/1/99</finlex:registerNumber>
  <dcterms:issued>2001-06-06</dcterms:issued>
  <finlex:fileCopyNumber>1373</finlex:fileCopyNumber>
  <dcterms:abstract>
    <p>Kaupunginvaltuusto oli hyväksynyt rakennusjärjestyksen muutoksen, jolla kunnan alueella olevista yhteensä 181 järvestä 50 oli vapautettu rakennuslain 6 a §:n 1 momentissa säädetystä rakentamisrajoituksesta. Päätökseen liittyi luettelo, jossa oli mainittu muun ohella kunkin järven pinta-ala, rantaviivan pituus, rakennuskanta, rantakaavan tarpeellisuuspäätökset ja rantakaavat sekä sisältyminen Natura 2000 -ehdotukseen tai muu alueen suojeluarvoja koskeva selvitys. Alueellinen ympäristökeskus valitti kaupunginvaltuuston päätöksestä lääninoikeudelle sillä perusteella, että rakennuslain 123 a §:ssä säädetty suunnittelutarvekynnys ylittyi 15 järvellä. Paikallinen ympäristöyhdistys haki päätökseen muutosta sillä  perusteella, että osa järvistä oli ehdolla Natura 2000 -verkostoon, osalla oli selkeitä luonnonarvoja ja osa kuului pienvesiin. Lääninoikeus hyväksyi valitukset ja kumosi kaupunginvaltuuston päätöksen kokonaisuudessaan. Kaupunginhallitus valitti lääninoikeuden päätöksestä korkeimpaan hallinto-oikeuteen ja vaati, että  lääninoikeuden päätös kumotaan ja kaupunginvaltuuston päätös saatetaan voimaan. Korkein hallinto-oikeus hylkäsi kaupunginhallituksen valituksen kolmen järven osalta sillä perusteella, että näiden järvien ranta-alueiden maankäytön  suunnitteleminen oli tarpeen, eikä niitä näin ollen ollut voitu osoittaa sellaisiksi alueiksi, joilla rakentamisrajoitus ei ole voimassa. Muulta osalta korkein  hallinto-oikeus kumosi lääninoikeuden päätöksen, koska järvien ranta-alueille ei ollut muodostunut eikä ollut odotettavissakaan suunnittelua edellyttävää  rakentamista eikä rakentamisrajoituksesta ollut vapautettu sellaisia vesistöjä, joihin Natura 2000 -ehdotuksen, valtakunnallisten luonnonsuojeluohjelmien tai muiden selvitysten mukaan liittyisi erityisiä luonnonarvoja.</p>
    <p>Rakennuslaki 6 a § ja 123 a §</p>
  </dcterms:abstract>
</finlex:document>
