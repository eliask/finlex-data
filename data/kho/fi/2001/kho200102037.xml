<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200102037</dcterms:identifier>
  <finlex:ecliIdentifier>ECLI:FI:KHO:2001:T2037</finlex:ecliIdentifier>
  <dcterms:title>03.09.2001/2037</dcterms:title>
  <dcterms:description>
    <p>
      <span>Arvonlisävero</span>
      <span>Vähennettävä vero</span>
      <span>Yleinen vähennysoikeus</span>
      <span>Rahoituspalvelu</span>
      <span>Takaussitoumus</span>
      <span>Tytäryhtiö</span>
    </p>
  </dcterms:description>
  <finlex:registerNumber>2755/2/00</finlex:registerNumber>
  <dcterms:issued>2001-09-03</dcterms:issued>
  <finlex:fileCopyNumber>2037</finlex:fileCopyNumber>
  <dcterms:abstract>
    <p>Yhtiö oli 1980-luvulla antanut eläketurvakeskuksen luottovakuutukselle vastatakauksen silloisen tytäryhtiönsä työeläkelainan takaisinmaksusta. Yhtiön antama takaus oli liittynyt työeläkemaksujen  takaisinlainausjärjestelyyn, jossa tytäryhtiö oli yhtiön antamaa vakuutta vastaan lainannut työeläkeyhtiölle suorittamiaan työeläkemaksuja.  Tytäryhtiön mentyä konkurssiin oli yhtiön antaman takauksen laajuudesta tullut riitaa, jonka selvittämisestä yhtiölle oli aiheutunut asianajokuluja.</p>
    <p>Yhtiön tytäryhtiölleen antamassa takaussitoumuksessa ei ollut kysymys verottoman rahoituspalvelun myynnistä vaan arvonlisäverolain  soveltamisalan ulkopuolelle jäävästä liiketoimesta. Takausvastuun  selvittämistä varten tapahtuneet hankinnat eivät näin ollen kohdistuneet suoraan ja välittömästi yhtiön verovelvollisen ominaisuudessa suorittamaan yksittäiseen liiketoimeen, vaan ne olivat yhtiön yleiskustannuksia. Koska yhtiö harjoitti arvonlisäverolaissa tarkoitettua verollista liiketoimintaa ja koska yhtiön tytäryhtiön toiminta oli ollut osa yhtiön konsernina  harjoittamaa verollista liiketoimintaa, takausvastuun selvittämistä varten tapahtuneet hankinnat olivat yhtiön verollisen liiketoiminnan  yleiskustannuksia, joiden vähennyskelpoisuus määräytyi arvonlisäverolain vähennysoikeutta koskevien yleisten sääntöjen mukaan. Yhtiöllä oli näin ollen arvonlisäverolain 102 §:n nojalla oikeus vähentää tytäryhtiölle annetusta takaussitoumuksesta johtuneisiin asianajokuluihin sisältyneet arvonlisäverot vuosilta 1995, 1996 ja 1997.</p>
    <p>Arvonlisäverolaki 41 §, 42 § 1 mom. 7 kohta ja 102 §</p>
  </dcterms:abstract>
</finlex:document>
