<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100306</dcterms:identifier>
  <finlex:ecliIdentifier>ECLI:FI:KHO:2001:T306</finlex:ecliIdentifier>
  <dcterms:title>21.02.2001/306</dcterms:title>
  <dcterms:description>
    <p>
      <span>Jätevesien johtaminen vesistöön</span>
      <span>Immissio</span>
      <span>Korvaus</span>
      <span>Korvausperuste</span>
      <span>Toimintakokonaisuus</span>
      <span>Vesiasia</span>
      <span>Valituslupa myönnetty</span>
    </p>
  </dcterms:description>
  <finlex:registerNumber>3892/3/99</finlex:registerNumber>
  <dcterms:issued>2001-02-21</dcterms:issued>
  <finlex:fileCopyNumber>306</finlex:fileCopyNumber>
  <dcterms:abstract>
    <p>Vesioikeus oli 16.6.1994 myöntänyt X Oy:lle luvan jatkaa teollisuuslaitoksen jätevesien vesistöön johtamista ja samalla siirtänyt asian jätevesien vesistöön  johtamisesta aiheutuvien vahinkojen korvaamista koskevalta osalta  katselmustoimitukseen. Vesioikeus 18.12.1998 jätti tutkimatta rannanomistajan korvausvaatimuksen siltä osin kuin siinä oli vaadittu X Oy:n kysymyksessä olevan teollisuuslaitoksen ja erityisesti sen rannan läheisyydessä sijainneen koksaamon toiminnasta aiheutuneiden melu-, pöly-, noki- ja hajuhaittojen korvaamista.  Vesioikeus muun muassa lausui, että ympäristövahinkolain säätämisen yhteydessä 1.6.1995 voimaan tulleen vesilain 11 luvun 3 §:n uuden 2 momentin (739/1994) sekä 14 luvun 1 §:n 1 momentin muutoksen mukaisesti vesioikeus voi käsitellä vesiasiana myös sellaisen vesilain 11 luvun 3 §:n 1 momentissa mainitun edunmenetyksen, joka johtuu laissa mainituista immissiotyyppisistä häiriöistä ympäristövahinkolain aineellisia säännöksiä soveltaen. Jätevesiä koskevan  vahingonkorvausasian korvausperuste eli korvausvelvollisuuden synnyttävä korvausnormi on vesilain 10 luvun 24 §:n 3 momentti, jossa on todettu jätevesien johtamisesta tai muusta toimenpiteestä johtuva vahinko, haitta tai muu  edunmenetys korvattavaksi. Vesilain 11 luvun 1 §:n 1 momentin mukaan  korvauksiin sovelletaan vesilain 11 lukua. Korvaukset tulee käsitellä 11 luvun 8 §:n 1 momentin nojalla viran puolesta. Vesioikeus on 16.6.1994 myöntänyt luvan vain jätevesien johtamiseen eikä muihin toimenpiteisiin. Korvausperusteen muodostavaan vesilain 10 luvun 24 §:n 3 momentin mukaiseen  toimenpidekokonaisuuteen eivät kuulu muut toiminnot. Ympäristömuutoksen tulee olla yhteydessä korvausperusteeseen, jotta muutos olisi korvattava. Asiassa ei ollut tullut esille tai väitetty, että jätevesien johtaminen olisi aiheuttanut vesilain 11 luvun 3 §:n 2 momentissa mainittuja häiriöitä. Kaikki väitetyt häiriöt johtuivat jätevesien johtamiseen liittymättömästä teollisesta toiminnasta. Näin ollen  vesioikeus on katsonut, ettei koksaamon ja muun tehdaskokonaisuuden  immissiotyyppisten häiriöiden aiheuttamia vahinkoja, haittoja ja muita  edunmenetyksiä voitu käsitellä lupa-asiana, koska ne eivät johtuneet jätevesien johtamista koskevan toimenpidekokonaisuuden aiheuttamista häiriöistä. Siltä osin kuin tehdaslaitoksen tuotannosta ja varastoista levisi pölyä ja nokea myös  vesialueille, asia kuului vesioikeuden ratkaistavaksi vesistöön kohdistuvan  pilaantumisvaaran osalta. Vesiylioikeuden hylättyä rannanomistajan vesioikeuden päätöksestä tekemän valituksen korkein hallinto-oikeus lausui, ettei ole syytä muuttaa vesiylioikeuden päätöstä.</p>
  </dcterms:abstract>
  <p>Vesilaki 10 luku 24 § 3 mom. (553/1994)</p>
  <p>Vesilaki 11 luku 3 § 2 mom.</p>
  <p>Vesilaki 14 luku 1 § 1 mom. (739/1994)</p>
</finlex:document>
