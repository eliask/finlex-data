<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200102000</dcterms:identifier>
  <finlex:ecliIdentifier>ECLI:FI:KHO:2001:T2000</finlex:ecliIdentifier>
  <dcterms:title>30.08.2001/2000</dcterms:title>
  <dcterms:description>
    <p>
      <span>Autovero</span>
      <span>Muuttoauto</span>
      <span>Luovutuskielto</span>
      <span>Käteispantti</span>
      <span>Panttilainakonttori</span>
    </p>
  </dcterms:description>
  <finlex:registerNumber>2618/2/00</finlex:registerNumber>
  <dcterms:issued>2001-08-30</dcterms:issued>
  <finlex:fileCopyNumber>2000</finlex:fileCopyNumber>
  <dcterms:abstract>
    <p>A:n maahanmuuttonsa yhteydessä yhteisön tullialueelle tuoma henkilöauto katsottiin tullauksessa 22.8.1996 verovapaaksi muuttotavaraksi. A antoi 29.9.1997 allekirjoitetulla panttaussopimuksella auton panttilainakonttorille sieltä saamansa lainan vakuudeksi. Panttaussopimuksen mukaan pantinsaajalla oli oikeus myydä lainan vakuutena oleva ajoneuvo julkisella huutokaupalla saataviensa suorittamiseksi, jos lainansaaja jättää täyttämättä sitoumuksensa. Kun A oli tuonut ajoneuvon Suomeen ennen vuoden 1996 loppua, hänen ajoneuvoonsa sovellettiin autoverolain 94 §:n 1 momentin ensimmäisen virkkeen siirtymäsäännöksen perusteella 1.1.1995 lukien kumotun tulliverolain 14 ja 14 a §:n säännöksiä. A oli näin ollen antanut ajoneuvonsa pantiksi tulliverolain 14a §:ssä säädetyn, tullauspäivästä luettavan kahden vuoden luovutuskiellon aikana ja hän oli siten, riippumatta siitä, että panttia ei ollut panttilainakonttorin toimesta myyty ennen ajoneuvon ottamista tullin haltuun ja jälkiverotuksen toimittamista, luovuttanut sen toiselle edellä tarkoitetun luovutuskiellon vastaisesti. Tähän nähden edellä mainittujen säännösten mukaan ajoneuvosta oli 16.12.1998 tehdyllä jälkiverotuspäätöksellä voitu määrätä suoritettavaksi autovero ja arvonlisävero.</p>
    <p>Äänestys 3-2.</p>
    <p>Vrt. autoverolaki 27 §</p>
  </dcterms:abstract>
</finlex:document>
