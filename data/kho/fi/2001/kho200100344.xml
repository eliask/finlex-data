<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100344</dcterms:identifier>
  <finlex:ecliIdentifier>ECLI:FI:KHO:2001:T344</finlex:ecliIdentifier>
  <dcterms:title>01.03.2001/344</dcterms:title>
  <dcterms:description>
    <p>
      <span>Toimeentulotuki</span>
      <span>Matkakustannukset</span>
      <span>Viranhaltijan esteellisyys</span>
    </p>
  </dcterms:description>
  <finlex:registerNumber>2721/3/00</finlex:registerNumber>
  <dcterms:issued>2001-03-01</dcterms:issued>
  <finlex:fileCopyNumber>344</finlex:fileCopyNumber>
  <dcterms:abstract>
    <p>X oli työvoimaviranomaisten järjestämässä työllisyyskoulutuksessa, jonne  edestakainen matka oli 70 kilometriä eikä julkisia kulkuvälineitä ollut  käytettävissä. Sosiaalilautakunta oli ottanut toimeentulotukilaskelmassa hänen erityisistä olosuhteista johtuvina menoinaan huomioon oman auton käyttämisestä aiheutuneita matkamenoja 70 penniä kilometriä kohti. X:n tuloina ei ollut  toimeentulotukilaskelmassa otettu huomioon työttömyyskassan työllisyyskurssin aiheuttamiin menoihin maksamaa ylläpitokorvausta 630 markkaa kuukaudessa.</p>
    <p>X vaati hallinto-oikeudessa matkamenoina huomioon otettavaksi 2,11 markkaa kilometriä kohden. Hän vaati päätöksen kumoamista myös sillä perusteella, että sosiaalilautakunta oli käsitellyt oikaisuvaatimuksen kokouksessa, jossa  viranhaltijan päätöksen tehnyt vt. sosiaalijohtaja oli toiminut asiassa sihteerinä.</p>
    <p>Hallinto-oikeus totesi päätöksessään esteellisyysväitteen osalta seuraavaa:</p>
    <p>Kun otettiin huomioon, että viranhaltija oli aikaisemmin tehnyt samaa asiaa  koskevan päätöksen ja myös se, mitä X oli lautakunnalle esittämässään  vaatimuksessa viranhaltijasta esittänyt, viranhaltija oli ollut esteellinen toimimaan sosiaalilautakunnan sihteerinä X:n toimeentulotukiasiaa käsiteltäessä. Tämän vuoksi hallinto-oikeus kumosi sosiaalilautakunnan päätöksen, mutta kuitenkin viivytyksen välttämiseksi, palauttamatta asiaa lautakunnalle, otti asian suoraan käsiteltäväkseen.</p>
    <p>Hallinto-oikeus hylkäsi valituksen. X oli kurssin aikana saanut työttömyyskassalta matka- ja muista ylläpitokustannuksista ylläpitokorvausta 30 markkaa päivässä. Kyseisestä työllisyyskurssista aiheutuneita matkakustannuksia oli sinänsä pidettävä sellaisina erityisistä tarpeista johtuneina menoina, joihin voitiin myöntää  toimeentulotuen lisäosaa. Kun kuitenkin otettiin huomioon, että edellä mainittua ylläpitokorvausta ei ollut normilaskelmalla luettu tuloksi ja myös se, että  normilaskelmalla kyseisestä kurssista aiheutuneina matkakustannuksina oli otettu huomioon 1 029 markkaa, oli matkakustannukset katsottava otetun huomioon toimeentulotukilain mukaisesti tarpeellisen suuruisina. X:lla ei ollut oikeutta  vaatimaansa toimeentulotukeen.</p>
    <p>Korkein hallinto-oikeus kumosi hallinto-oikeuden päätöksen siltä osin kuin  sosiaalilautakunnan päätös oli kumottu viranhaltijan esteellisyyden vuoksi:</p>
    <p>Oikaisuvaatimuksen käsitteleminen sosiaalilautakunnassa oli hallintomenettelyä. Vs. sosiaalijohtaja ei ollut hallintomenettelylain 10 §:n 1 momentin 6 kohdassa tarkoitetulla tavalla esteellinen toimimaan sosiaalilautakunnan sihteerinä sillä perusteella, että hän oli ratkaissut lautakunnan alaisena viranhaltijana asian.  Hallinto-oikeuden ei olisi tullut kumota sosiaalilautakunnan päätöstä.</p>
    <p>Matkamenoihin vaaditun toimeentulotuen osalta korkein hallinto-oikeus hylkäsi valituksen ja pysytti hallinto-oikeuden päätöksen.</p>
  </dcterms:abstract>
  <p>Laki toimeentulotuesta 7 § ja 8 §</p>
  <p>Hallintomenettelylaki 10 §</p>
</finlex:document>
