<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200103179</dcterms:identifier>
  <finlex:ecliIdentifier>ECLI:FI:KHO:2001:T3179</finlex:ecliIdentifier>
  <dcterms:title>20.12.2001/3179</dcterms:title>
  <dcterms:description>
    <p>
      <span>Kilpailuasia</span>
      <span>Kartelli</span>
      <span>Tietojen vaihto</span>
      <span>Seuraamusmaksu</span>
      <span>Seuraamusmaksun normaaliasteikon ylittäminen</span>
    </p>
  </dcterms:description>
  <finlex:registerNumber>3670/2/00</finlex:registerNumber>
  <dcterms:issued>2001-12-20</dcterms:issued>
  <finlex:fileCopyNumber>3179</finlex:fileCopyNumber>
  <dcterms:abstract>
    <p>Kysymys oli siitä, oliko kilpailuneuvosto voinut kilpailunrajoituksista annetun lain 8 §:n nojalla määrätä kolmelle metsäalan suuryritykselle kullekin 10 000 000 markan seuraamusmaksun sillä perusteella, että yritykset olivat, sen lisäksi että kahdessa kilpailuneuvostolle esitetyssä asiakirjassa oli viitteitä  suoranaisesta hinnoista sopimisesta, osallistuessaan Mikkelin seudulla vuosina 1993 -1997 järjestettyihin puukaupan seurantakokouksiin ja osallistuessaan kolmeen vuonna 1997 järjestettyyn keskinäiseen kokoukseensa vaihtamalla hintoja ja hankintoja koskevia tietoja rikkoneet kilpailunrajoituksista annetun lain 6 §:n säännöksiä.</p>
    <p>Korkein hallinto-oikeus katsoi samoin kuin kilpailuneuvosto, että yritykset olivat rikkoneet  kilpailunrajoituksista annetun lain 6 §:n säännöksiä sellaisella tietojen vaihtamisella, jolla voidaan  rajoittaa elinkeinonharjoittajien välistä hintakilpailua ja kilpailua hankintalähteistä.</p>
    <p>Yritysten menettelyä ei erityisesti ottaen huomioon menettelyjen ajoittuminen neljän vuoden ajalle ja yritysten asema puukaupan markkinoilla Mikkelin seudulla ollut pidettävä vähäisenä. Koska  seuraamusmaksun määräämistä ei näissä oloissa ollut kilpailun turvaamisen kannalta muutoinkaan  pidettävä perusteettomana, yrityksille oli tullut, kun otettiin huomioon kilpailunrajoituksista annetun lain 8 §:n 1 momentti, määrätä seuraamusmaksu.</p>
    <p>Kilpailuneuvosto oli seuraamusmaksua määrätessään ylittänyt kilpailunrajoituksista annetun lain 8 §:n 2 momentissa säädetyn seuraamusmaksun normaaliasteikon enimmäismäärän. Lainkohdan mukaan  seuraamusmaksun normaaliasteikon enimmäismäärä saadaan ylittää, jos se kilpailunrajoitus ja olosuhteet huomioon ottaen on perusteltua.</p>
    <p>Korkein hallinto-oikeus katsoi, että seuraamusmaksua yrityksille määrättäessä oli tullut ottaa huomioon, että tietojenvaihtoa oli jatkettu yhtäjaksoisesti vuodesta 1993 vuoteen 1997 ja että menettely oli ollut luonteeltaan sellaista, joka nimenomaisesti on todettu kielletyksi vuoden 1994 poikkeuslupapäätöksessä.</p>
    <p>Lieventävänä seikkana oli tullut ottaa huomioon, että tietojen vaihto oli suurelta osin tapahtunut myyjien läsnäollessa myyjäpuolen aloitteesta järjestetyissä seurantakokouksissa. Toiminta oli ollut alueellisesti rajoitettua. Seurantakokouksilla oli osoitettu olleen myös hyödyllisiä vaikutuksia puukaupan kannalta. Kilpailunrajoituksista aiheutuneesta seuraamusmaksun määrään vaikuttavasta taloudellisesta hyödystä ei ollut selvitystä. Suoranaisesta hinnoista sopimisesta oli vain viitteitä.</p>
    <p>Kun otettiin huomioon edellä mainitut lieventävät tekijät, jotka kilpailuneuvostokin oli todennut ottaneensa huomioon, verrattuna edellä mainittuihin raskauttaviin seikkoihin, korkein hallinto-oikeus katsoi, vaikkakin yritysten liikevaihdot ovat huomattavat, ettei kilpailunrajoituksista annetun lain 8 §:n 2 momentissa säädettyjä edellytyksiä seuraamusmaksun normaaliasteikon ylittämiselle ollut.</p>
    <p>Kun otettiin huomioon toisaalta kilpailunrajoitusten kestoaika ja menettelyjen vuoden 1994  poikkeuslupapäätöksen vastaisuus sekä yritysten suuret liikevaihdot ja toisaalta edellä mainitut lieventävät tekijät, korkein hallinto-oikeus katsoi ottaen huomioon kilpailunrajoituksista annetun lain 8 §:n 1  momentin, että seuraamusmaksu oli määrättävä kullekin yritykselle 3 000 000 markan suuruisena.</p>
    <p>Laki kilpailunrajoituksista 6 ja 8 §</p>
  </dcterms:abstract>
</finlex:document>
