<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200103320</dcterms:identifier>
  <finlex:ecliIdentifier>ECLI:FI:KHO:2001:T3320</finlex:ecliIdentifier>
  <dcterms:title>31.12.2001/3320</dcterms:title>
  <dcterms:description>
    <p>
      <span>Toimeentulotuki</span>
      <span>Käytettävissä olevat tulot</span>
      <span>Työttömyysturva</span>
      <span>Tulojen jakaminen</span>
      <span>Pitkäaikainen työttömyysturvan saaja</span>
    </p>
  </dcterms:description>
  <finlex:registerNumber>4181/3/99</finlex:registerNumber>
  <dcterms:issued>2001-12-31</dcterms:issued>
  <finlex:fileCopyNumber>3320</finlex:fileCopyNumber>
  <dcterms:abstract>
    <p>Puolisot olivat hakeneet toimeentulotukea helmikuulle 1999. Puolisoiden työttömyysturvaetuudet oli otettu  toimeentulotukilaskelmassa huomioon 21,5 päivän mukaan laskettuna.</p>
    <p>Puolisot vaativat lääninoikeudessa, että heidän käytettävissä olevina tuloinaan oli otettava  huomioon heille helmikuussa 1999 maksettu työttömyysturva 20 päivältä. Lääninoikeus hylkäsi  puolisoiden valituksen.</p>
    <p>Korkein hallinto-oikeus pysytti lääninoikeuden päätöksen lopputuloksen seuraavin perusteluin:</p>
    <p>Toimeentulotuesta annetun lain (1412/1997) 11 §:n 1 momentin mukaan tuloina otetaan  huomioon henkilön ja perheenjäsenten käytettävissä olevat tulot. Mainitun lain 15 §:n 1 momentin mukaan toimeentulotuki  määrätään kuukaudelta. Saman pykälän 2 momentin mukaan toimeentulotuen perusteena olevia laissa tarkoitettuja tuloja ja  varoja laskettaessa tulot ja varat otetaan huomioon siltä ajanjaksolta, jota koskevana  toimeentulotuki määrätään. Tulo voidaan kuitenkin mainitun lainkohdan mukaan jakaa eriin otettavaksi  huomioon useampana toimeentulotuen määräytymisen ajanjaksona, jos se tulon kertaluonteisuus  taikka sen saamisen peruste tai käyttötarkoitus huomioon ottaen on kohtuullista.</p>
    <p>Työttömyyspäivärahat ja työmarkkinatuki maksetaan yleensä neljän viikon erissä 20 päivältä. Vuoden työttömänä olleelle henkilölle maksetaan  sinä aikana 13 työttömyysturvaerää. Pitkäaikaistyöttömän osalta vuoden aikana on yksi sellainen kalenterikuukausi,  jonka aikana hänelle maksetaan kaksi 20 päivän työttömyysturvaetuutta. Kalenterivuoden aikana työttömyysturvaa maksetaan  keskimäärin 21,5 päivältä kalenterikuukautta kohti. Toimeentulotuki määrätään pääsääntöisesti kuukaudelta, kun taas  työttömyysturva maksetaan neljän viikon välein. Kun otettiin huomioon edellä mainittu työttömyysturvaetuuksien  maksutapa, korkein hallinto-oikeus katsoi, että pitkäaikaisesti työttömyysturvaa saaneen toimeentulotuen hakijan työttömyysturva oli voitu  jakaa eriin otettavaksi huomioon tulona kuukausittain käyttämällä kertoimena 21,5 päivää edellyttäen,  että samaa kerrointa oli käytetty myös sinä kuukautena, jonka aikana hänelle maksettiin  kaksi 20 päivän työttömyysturvaetuutta.</p>
    <p>Puolisot olivat asiakirjojen mukaan saaneet työttömyysturvaetuuksia säännöllisesti  ja pitkäaikaisesti. Heidän työttömyysturvatulonsa oli voitu jakaa toimeentulotukilaskelmassa 21,5  päivän eriin.</p>
    <p>Laki toimeentulotuesta 11 ja 15 §</p>
  </dcterms:abstract>
</finlex:document>
