<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200101259</dcterms:identifier>
  <finlex:ecliIdentifier>ECLI:FI:KHO:2001:T1259</finlex:ecliIdentifier>
  <dcterms:title>28.05.2001/1259</dcterms:title>
  <dcterms:description>
    <p>
      <span>Arvonlisävero</span>
      <span>Verovelvollisuus</span>
      <span>Yleishyödyllinen yhteisö</span>
      <span>Verovelvolliseksi hakeutuminen</span>
      <span>Veron peruste</span>
      <span>Vastike</span>
      <span>Tuet ja avustukset</span>
    </p>
  </dcterms:description>
  <finlex:registerNumber>210/2/00</finlex:registerNumber>
  <dcterms:issued>2001-05-28</dcterms:issued>
  <finlex:fileCopyNumber>1259</finlex:fileCopyNumber>
  <dcterms:abstract>
    <p>Yleishyödyllisenä yhteisönä pidettävän yhdistyksen tarkoituksena oli edistää suomalaisten yritysten kilpailukykyä kehittämällä niiden  kansainväliseen kauppaan ja talouteen liittyvää osaamista sekä tukea yrityksiä niiden vientitoiminnassa ja kansainvälistymiskehityksessä. Yhdistys järjesti muun ohella vienninedistämisprojekteja, joiden kustannuksiin kauppa- ja teollisuusministeriö myönsi valtion talousarvion puitteissa niihin osallistuville yrityksille yrityskohtaista valtionapua. Apu kanavoitiin yrityksille yhdistyksen kautta siten, että yhdistys haki  valtionavun projektiin osallistuvien yritysten puolesta projektikohtaisesti. Projektien kuluista noin puolet laskutettiin yrityksiltä toisen puolen tullessa kauppa- ja teollisuusministeriöltä yrityksille myönnettynä  kansainvälistymisavustuksena. Avustuksen osuus vaihteli yrityksen koon mukaan. Ministeriö maksoi yrityksille myönnetyn valtionavun yhdistykselle ennakkoina rahoitustarpeen mukaisesti.</p>
    <p>Kansainvälistymisavustukset olivat yrityksille myönnettyjä yleisavustuksia, joiden tarkoituksena oli yritysten kansainvälistymisen edistäminen. Koska avustukset oli myönnetty yhdistyksen järjestämiin projekteihin  osallistuville yrityksille ja niiden tarkoituksena oli näiden yritysten  kansainvälistymisen edistäminen, kysymys ei ollut yhdistykselle annetusta arvonlisäverolain 79 §:n 1 momentissa tarkoitetusta suoraan tavaran tai palvelun hintaan liittyvästä tuesta tai avustuksesta, joka olisi tullut lukea yhdistyksen myynnistä suoritettavan veron perusteeseen. Kun kysymys ei myöskään ollut lain 73 §:n 1 momentissa tarkoitetusta yhdistyksen  suorittamasta palvelusta saadusta vastikkeesta, yhdistyksen ei ollut  suoritettava arvonlisäveroa kauppa- ja teollisuusministeriön maksamista valtionavuista, vaikka yhdistys hakeutuisi toiminnastaan  arvonlisäverovelvolliseksi. Ennakkoratkaisu ajaksi 1.5.1999-31.12.2000.</p>
    <p>Arvonlisäverolaki 4 §, 12 § 1 mom., 73 § 1 mom. ja 79 § 1 mom.</p>
  </dcterms:abstract>
</finlex:document>
