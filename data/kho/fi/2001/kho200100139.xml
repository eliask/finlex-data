<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100139</dcterms:identifier>
  <finlex:ecliIdentifier>ECLI:FI:KHO:2001:T139</finlex:ecliIdentifier>
  <dcterms:title>29.01.2001/139</dcterms:title>
  <dcterms:description>
    <p>
      <span>Lähdevero</span>
      <span>Rajoitetusti verovelvollinen</span>
      <span>Taiteilijan palkkio</span>
      <span>Oikea verovelvollinen, kenen tuloa</span>
      <span>Henkilökohtainen toiminta</span>
    </p>
  </dcterms:description>
  <finlex:registerNumber>652/2/00</finlex:registerNumber>
  <dcterms:issued>2001-01-29</dcterms:issued>
  <finlex:fileCopyNumber>139</finlex:fileCopyNumber>
  <dcterms:abstract>
    <p>Alankomaalainen yhtiö X ja suomalainen Y Oy olivat  tehneet sopimuksen Helsingissä neljä kertaa järjestettävästä  laajamittaisesta oopperaproduktiosta. Sopimuksen mukaan X oli vastuussa koko produktiosta  eli sen esiintyjistä, muusta henkilökunnasta, äänijärjestelyistä, valaistuksesta, puvustosta, kuljetuksista,  hotelleista, tuotantoryhmistä jne. Y Oy toimi produktion paikallisena järjestäjänä ja se tilitti  X:lle sovitun osuuden esityksen tuotoista. X maksoi palkat, matkustamisesta  aiheutuneet kulut ja majoituskulut orkesterille, laulajille, baletille ja muulle henkilökunnalle. X ei ollut taiteilijoiden perustama  tai omistama yhtiö, vaan se palkkasi taiteilijoita ja muuta henkilökuntaa tiettyä produktiota varten. Oopperaproduktiolla oli  oma organisaatio ja taiteilijat olivat vain osa produktiosta. Näissä oloissa katsottiin, että  lähdeverolain ja verosopimuksen tarkoittamana  taiteilijan henkilökohtaisesta toiminnasta saatuna tulona oli Y Oy:n X:lle  maksettavista korvauksista vain taiteilijoille  maksettuja korvauksia vastaavalta osalta perittävä  15 prosentin lähdevero. Päätöksellä ei ratkaistu,  mitä periaatteita veron perusteena olevia taiteilijoiden korvauksia määriteltäessä  on noudatettava. Ennakkoratkaisu vuodelle 1998.</p>
  </dcterms:abstract>
  <p>Tuloverolaki 9 § 1 mom. 2 kohta ja 10 § 4b kohta</p>
  <p>Laki rajoitetusti verovelvollisen tulon ja varallisuuden  verottamisesta 1 § 3 mom. sekä 3 § 1 mom. ja 6 mom.</p>
  <p>Sopimus Suomen tasavallan ja Alankomaiden  kuningaskunnan välillä tulo- ja varallisuusveroja  koskevan kaksinkertaisen verotuksen välttämiseksi  ja veron kiertämisen estämiseksi (SopS 84/97) 17 artikla</p>
</finlex:document>
