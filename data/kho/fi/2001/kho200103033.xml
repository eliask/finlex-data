<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200103033</dcterms:identifier>
  <finlex:ecliIdentifier>ECLI:FI:KHO:2001:T3033</finlex:ecliIdentifier>
  <dcterms:title>05.12.2001/3033</dcterms:title>
  <dcterms:description>
    <p>
      <span>Toimeentulotuki</span>
      <span>Käytettävissä olevat varat</span>
      <span>Tarpeelliset asumismenot</span>
      <span>Asuntolainan korkomenot</span>
      <span>Menojen jakaminen</span>
      <span>Asunto-osakeyhtiön remonttikustannukset</span>
    </p>
  </dcterms:description>
  <finlex:registerNumber>258/3/00</finlex:registerNumber>
  <dcterms:issued>2001-12-05</dcterms:issued>
  <finlex:fileCopyNumber>3033</finlex:fileCopyNumber>
  <dcterms:abstract>
    <p>X:n toimeentulotukihakemus marraskuussa 1998 erääntyneisiin asuntolainan korkomenoihin 5 611 markkaa  ajalta 1.6.-30.11.1998 oli hylätty tulojen ja käytettävissä olevien varojen perusteella. Asumismenoina oli  otettu huomioon yhtiövastike, vesimaksu ja asuntolainan korkomenoista marraskuun 1998 osuus 935,20 markkaa.  Menoina ei ollut otettu huomioon X:n asunto-osakeyhtiölle elo- ja syyskuussa  maksamia parvekeremonttikustannuksia yhteensä 8 800,50 markkaa.</p>
    <p>Korkein hallinto-oikeus katsoi, että toimeentulotuesta annetussa laissa säädetty jokaisen velvollisuus pitää  kykynsä mukaan huolta omasta elatuksestaan ja toimeentulotuen viimesijaisuus tarkoittavat  myös sitä, että henkilön tulee mahdollisuuksien mukaan ennalta varautua  tiedossaan olevien, myöhemmin erääntyvien maksujen, kuten asuntolainan korkojen suorittamiseen.  Harkittaessa X:n mahdollisuuksia varautua tiedossaan olleiden, myöhemmin erääntyneiden maksujen  suorittamiseen oli otettava huomioon, että hänen perusosansa sekä asunnon  yhtiövastike ja asuntolainan korkomenot seitsemän  prosentin ylittävältä osalta olivat yhteensä 3 565,70 markkaa.  Kesäkuussa hänellä ei ollut ollut mitään tuloja ja hän oli saanut toimeentulotukea  3 596 markkaa. Ajalla 1.7.-30.11.1998 hänen kuukausitulonsa olivat olleet  noin 1 169 markkaa edellä mainittuja menoja  suuremmat.</p>
    <p>X:n oli tullut etukäteen varautua marraskuussa erääntyvien asuntolainan korkojen  maksamiseen ja jaosto oli tämän vuoksi voinut hyväksyä X:n toimeentulotuen  tarvetta arvioidessaan hänen tarpeellisiksi asumismenoikseen asuntolainan koroista  vain kuukautta kohti lasketun osuuden 935,20 markkaa.</p>
    <p>X:n maksama asunto-osakeyhtiön osakkailtaan perimä remonttikustannus 8 800,50  markkaa oli toimeentulotuesta annetun lain 7 § ja toimeentulotuesta annetun  asetuksen 1 § huomioon ottaen sellainen asunnon perusparantamiseen  verrattavissa oleva meno, jota ei pääsääntöisesti otettu huomioon  toimeentulotukea myönnettäessä, lukuunottamatta tällaisen menon maksamiseen  otettujen lainojen korkomenoja.</p>
    <p>Kun X:n marraskuulta tehty toimeentulotukilaskelma oli osoittanut  ylijäämää ja X:llä lisäksi oli ollut varoinaan käytettävissään HPY:n  osuustodistus, hän ei ollut ollut oikeutettu saamaan toimeentulotukea marraskuussa  1998.</p>
  </dcterms:abstract>
  <p>Laki toimeentulotuesta 2, 6, 7, 11, 12 ja 15 §</p>
  <p>Asetus toimeentulotuesta 1 §</p>
</finlex:document>
