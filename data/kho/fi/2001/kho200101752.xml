<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200101752</dcterms:identifier>
  <finlex:ecliIdentifier>ECLI:FI:KHO:2001:T1752</finlex:ecliIdentifier>
  <dcterms:title>07.08.2001/1752</dcterms:title>
  <dcterms:description>
    <p>
      <span>Vammaispalvelu</span>
      <span>Taloudellinen tukitoimi</span>
      <span>Auton lisävarusteet</span>
      <span>Auton muutostyöt</span>
      <span>Autovero</span>
      <span>Autoveron palautus</span>
    </p>
  </dcterms:description>
  <finlex:registerNumber>1526/3/00</finlex:registerNumber>
  <dcterms:issued>2001-08-07</dcterms:issued>
  <finlex:fileCopyNumber>1752</finlex:fileCopyNumber>
  <dcterms:abstract>
    <p>J:n kaupungin sosiaali- ja terveyslautakunta oli pysyttänyt alaisensa viranhaltijan tekemän  päätöksen, jolla oli myönnetty henkilölle H korvauksena henkilöauton  automaattivaihteiston hankinnasta aiheutuviin yhteensä 11 500 markan kustannuksiin  4 300 markkaa. Päätöksessä oli todettu H:n saaneen autoveron palautusta  29 600 markkaa, koska hän on tarvinnut automaattivaihteisen auton. Autoveron palautuksen  määrä tavallisella vaihteistolla varustetusta autosta olisi ollut 22 400 markkaa.  Viranhaltija oli myöntänyt korvauksen H:lle siten, että korvauksesta oli vähennetty  automaattivaihteistoon kohdistuva 7 200 markkaa autoveron palautuksesta.  Lautakunta oli perustanut päätöksensä myös vammaispalvelulain  4 §:n tarkoittamaan sanotun lain toissijaisuuteen  muihin etuuksiin nähden.</p>
    <p>Hallinto-oikeus on H:n valitettua hyväksynyt valituksen ja määrännyt, että  sosiaali- ja terveyslautakunnan on suoritettava H:lle korvausta auton  automaattivaihteiston hankkimisesta aiheutuneisiin kustannuksiin yhteensä 11 500  markkaa eli jo myönnetyn määrän lisäksi 7 200  markkaa. Päätöksen perusteluissa hallinto-oikeus on lausunut muun  ohella, että autoveron palautus on myös lautakunnan automaattivaihteistoon  kohdistuvaksi katsomalta osalta kohdistunut auton  kokonaishintaan.</p>
    <p>Korkein hallinto-oikeus kumosi hallinto-oikeuden päätöksen ja saattoi lautakunnan  päätöksen voimaan. Perusteluissa on todettu H:n pyytäneen, että hänelle korvataan  vammaispalvelulain nojalla uuteen autoon tehtaalla kokoamisvaiheessa asennettu  automaattivaihteisto. H oli maksanut automaattivaihteistosta 11 500 markkaa.</p>
    <p>H oli saanut autoveron palautusta automaattivaihteiseen autoon  29 600 markkaa. Autoverolain 51 §:n mukaan invalidin autoveron  palautus on pääsääntöisesti enintään 22 400 markkaa ja automaattivaihteisen  auton osalta enintään 29 600 markkaa. Autoveron palautuksen määrä automaattivaihteiden vuoksi on  siten ollut 7 200 markkaa suurempi kuin mitä se olisi ollut tavallisella  vaihteistolla varustetusta autosta. Kun vammaispalvelulain  4 §:n mukaan sanottu laki on toissijainen muihin lakeihin nähden, automaattivaihteistoon  myönnettävän vammaispalvelulain mukaisen korvauksen suuruutta laskettaessa tuli huomioida autoveron  palautuksen korotettu määrä 7 200 markkaa automaattivaihteiden  osalta ja vähentää niihin kohdistunut osuus korvauksesta. Sosiaali- ja  terveyslautakunta on siten vammaispalvelulain mukaisena korvauksena voinut  myöntää automaattivaihteiston hankintaan sen hankintahinnan 11 500  markkaa ja autoveron palautuksen 7 200 markkaa välisen erotuksen  määrän eli 4 300 markkaa.</p>
  </dcterms:abstract>
  <p>Laki vammaisuuden perusteella järjestettävistä palveluista ja  tukitoimista 4 § ja 9 § 1 mom.</p>
  <p>Asetus vammaisuuden perusteella järjestettävistä palveluista ja tukitoimista  17 § 2 mom.</p>
  <p>Autoverolaki 51 §</p>
  <p/>
  <p>Ks. myös KHO 2.11.2000 T 2773.</p>
</finlex:document>
