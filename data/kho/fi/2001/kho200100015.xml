<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100015</dcterms:identifier>
  <finlex:ecliIdentifier>ECLI:FI:KHO:2001:T15</finlex:ecliIdentifier>
  <dcterms:title>10.01.2001/15</dcterms:title>
  <dcterms:description>
    <p>
      <span>Autovero</span>
      <span>Kanta-ajoneuvon tarkastus</span>
      <span>Muutoskatsastus</span>
      <span>Maksuunpano</span>
      <span>Käytettynä maahantuotu auto</span>
    </p>
  </dcterms:description>
  <finlex:registerNumber>747/2/00</finlex:registerNumber>
  <dcterms:issued>2001-01-10</dcterms:issued>
  <finlex:fileCopyNumber>15</finlex:fileCopyNumber>
  <dcterms:abstract>
    <p>Henkilö A oli ostanut henkilöauton 4.6.1997 ja  suorituttanut sille niin sanotun kanta-ajoneuvon  tarkastuksen 22.7.1997 katsastusasemalla. Tämän  jälkeen A oli vaihtanut autoon korikehikon ja  eräitä muita osia sekä suorituttanut auton  muutoskatsastuksen 22.10.1997. Katsastuksessa  muutokset oli hyväksytty ja autossa oli tuolloin  todettu olleen 41 prosenttia vaihdettuja osia.  Muutosten johdosta ei tuossa vaiheessa tehty  verotusta koskevaa päätöstä. Kanta-ajoneuvon  tarkastuksessa ja muutoskatsastuksessa ei ollut  havaittu, että auto oli tuotu Suomeen käytettynä  vuonna 1982, vaan tämä oli tullut vasta  jälkeenpäin ilmi muussa yhteydessä. A ei itse  tiennyt, että auto oli tuotu maahan käytettynä.  Koska käytettynä maahantuodusta autosta oli vaihdettu  osia enemmän kuin 25 prosenttia,  Ajoneuvohallintokeskus verotti auton 18.2.1998  tekemällään päätöksellä autoverolain 3 §:n 1  momentissa tarkoitetulla tavalla uudelleen ja  maksuunpani A:lle lain 54 §:n 2 momentin  mukaisessa menettelyssä autoveroa ja sille  arvonlisäveroa.</p>
  </dcterms:abstract>
  <p>Veron määräämättä jääminen muutoskatsastuksen  yhteydessä ei ollut johtunut A:sta vaan  ajoneuvohallintoviranomaisen erehdyksestä. A oli  ennen maksuunpanoa ja asiaa  muutoksenhakuviranomaisissa käsiteltäessä  ilmoittanut, että hän ei olisi muutoskatsastanut  autoa, jos olisi ollut tietoinen  veroseuraamuksista. A oli myös ilmoittanut  olevansa valmis poistamaan auton rekisteristä.  Kun maksuunpantu vero oli määrältään ja  erityisesti suhteessa auton arvoon suuri, näissä  olosuhteissa katsottiin kohtuuttomaksi, että  maksuunpano oli toimitettu varaamatta A:lle  tilaisuutta poistaa auto rekisteristä tai ryhtyä  muihin tarvittaviin toimenpiteisiin  veroseuraamuksen välttämiseksi. Tämän vuoksi  maksuunpano kumottiin ja asia palautettiin  Ajoneuvohallintokeskukselle uudelleen  käsiteltäväksi.</p>
  <p>Äänestys 3-2.</p>
  <p>Autoverolaki 3 § ja 54 § 2 mom.</p>
</finlex:document>
