<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100655</dcterms:identifier>
  <finlex:ecliIdentifier>ECLI:FI:KHO:2001:19</finlex:ecliIdentifier>
  <dcterms:title>02.04.2001/655 KHO:2001:19</dcterms:title>
  <dcterms:description>
    <p>
      <span>Arvonlisävero</span>
      <span>Verovelvollisuus</span>
      <span>Vähennettävä vero</span>
      <span>Yleinen vähennysoikeus</span>
      <span>Henkilöstöruokailu</span>
      <span>Ulkopuolisen hoitama henkilöstöruokala</span>
    </p>
  </dcterms:description>
  <finlex:registerNumber>120/2/00</finlex:registerNumber>
  <dcterms:issued>2001-04-02</dcterms:issued>
  <finlex:fileCopyNumber>655</finlex:fileCopyNumber>
  <dcterms:abstract>
    <p>Yhtiö harjoitti arvonlisäverolaissa tarkoitettua verollista liiketoimintaa. Yhtiöllä oli henkilökuntansa työssäoloaikana tapahtuvaa ruokailua varten henkilöstöruokala, jonka yhtiö oli antanut ulkopuolisen ruokalanpitäjän hoidettavaksi. Yhtiön henkilökunta maksoi ateriat suoraan ruokalanpitäjälle. Henkilökunnan ateriasta maksama hinta vastasi ravintoedun raha-arvoa. Henkilökunnan ateriasta maksaman hinnan lisäksi yhtiö maksoi ruokalanpitäjälle lisäkorvauksena 3-6 markkaa ateriaa kohden.</p>
    <p>Yhtiön ruokalanpitäjälle ateriasta maksama lisäkorvaus oli vastiketta yhtiön ruokalanpitäjän kanssa sopimasta henkilöstöruokailun järjestämisestä. Tällaisten kustannusten vähennysoikeutta ei ole nimenomaisesti rajoitettu arvonlisäverolain 114 §:ssä. Henkilöstöruokailun työntekijöiden työsuhteeseen välittömästi liittymisen vuoksi henkilöstöruokailusta työnantajalle aiheutuvat kustannukset eivät ole työntekijöiden yksityisestä kulutuksesta aiheutuvia kustannuksia vaan työnantajan verollisesta liiketoiminnasta aiheutuvia yleiskustannuksia. Tällaiset kustannukset ovat lain 102 §:n nojalla vähennyskelpoisia. Tämän vuoksi yhtiöllä oli oikeus vähentää ruokalanpitäjän veloituksiin sisältyvä arvonlisävero yhtiön verollista liiketoimintaa varten tapahtuvana hankintana. Ennakkoratkaisu ajaksi 13.12.1999-31.12.2000. Äänestys 3-2.</p>
  </dcterms:abstract>
  <p>Arvonlisäverolaki 102 § 1 mom. 1 kohta ja 2 mom.</p>
  <p>Arvonlisäverolaki 114 §</p>
</finlex:document>
