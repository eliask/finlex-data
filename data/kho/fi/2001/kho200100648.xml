<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100648</dcterms:identifier>
  <finlex:ecliIdentifier>ECLI:FI:KHO:2001:17</finlex:ecliIdentifier>
  <dcterms:title>30.03.2001/648 KHO:2001:17</dcterms:title>
  <dcterms:description>
    <p>
      <span>Asemakaava</span>
      <span>Kaavamääräys</span>
      <span>Kaupunkikuva</span>
      <span>Julkisivun muutostyö</span>
      <span>Toimenpidelupa</span>
    </p>
  </dcterms:description>
  <finlex:registerNumber>3853/1/99</finlex:registerNumber>
  <dcterms:issued>2001-03-30</dcterms:issued>
  <finlex:fileCopyNumber>648</finlex:fileCopyNumber>
  <dcterms:abstract>
    <p>Rakennus sijaitsi asemakaavan asuinrakennusten korttelialueella, jolla ympäristö säilytetään (A/s). Mainittua aluetta koski kaavamääräys, jonka mukaan  rakennuksissa ei saa tehdä sellaisia korjaus- tai muutostoimenpiteitä, jotka  tärvelevät julkisivun tai vesikaton kaupunkikuvallista arvoa. Edelleen  kaavamääräyksen mukaan alueella ovat sallittuja toimenpiteet, jotka edistävät rakennusten ja niiden lähiympäristön olennaisten piirteiden säilymistä ja  vahvistumista. Jos rakennuksissa ja niiden lähiympäristössä on suoritettu  toimenpiteitä näiden pyrkimysten vastaisesti, tulee tällaiset muutokset pyrkiä korjaamaan tyyliin hyvin sopivalla tavalla ja häiritsevät rakennelmat pyrkiä  poistamaan. Tonteille saa rakennusalan ulkopuolelle rakentaa ympäristöön hyvin sopeutuvia enintään 2,5 metriä korkeita satula- tai pulpettikattoisia katoksia ja talousrakennuksia, joiden julkisivujen pääasiallisena materiaalina tulee käyttää peittomaalattua puuta. Katosten ja talousrakennusten yhteenlaskettu pinta-ala saa olla enintään 0,025 kertaa tontin pinta-ala, kuitenkin enintään 36 m<y>2 </y>. Yhden katoksen tai talousrakennusten pinta-ala saa olla enintään 18 m<y>2 </y>. Intiankadun varressa olevien kiinteistöjen kohdalla on kaavamerkintä, joka osoittaa rakennusalan sivun, jonka puoleisten (eli kadunpuoleisten) rakennusten ulkoseinien sekä ikkunoiden ja muiden rakenteiden ääneneristävyyden liikennemelua vastaan on oltava vähintään 34 dB (A). Edellä selostettu A/s kaavamerkintään liittyvä suojelumääräys ei ole sisällöltään yksiselitteinen. Kaavamääräystä ei ole annettu yksittäisten rakennusten kulttuurihistoriallisen arvon perusteella, vaan sillä pyritään estämään kaupunkikuvaa tärvelevät muutostyöt. Kaavamääräyksellä ei rakennuksen omistajaa velvoiteta suorittamaan korjauksia entisöivällä tavalla, mikä olisi mahdollista rakennuslain 135 §:n mukaisella suojelumääräyksellä. Rakennus sijaitsi muutoin alueella, jonka kaupunkikuvaan kuuluivat katulinjan suuntaisesti sijoitetut ja yhtenäisen muotoiset, mutta väritykseltään ja julkisivumateriaaliltaan erilaiset rakennukset. Rakennuksen julkisivun muutostyö, jossa oli kysymys  julkisivumateriaalin muuttamisesta mineriitti/rappauksesta pystysuuntaiseksi rimalaudoitukseksi ja rakennuksen värityksen muuttamisesta vaaleanharmaasta keltaiseksi, ei ollut asemakaavamääräyksen vastainen.</p>
  </dcterms:abstract>
  <p>Rakennuslaki 34 § ja 135 §</p>
  <p>Rakennusasetus 33 § 1 mom. 5 kohta, 49 § 2 mom. ja 53 § 1 mom.</p>
</finlex:document>
