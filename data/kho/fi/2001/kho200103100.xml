<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200103100</dcterms:identifier>
  <finlex:ecliIdentifier>ECLI:FI:KHO:2001:T3100</finlex:ecliIdentifier>
  <dcterms:title>11.12.2001/3100</dcterms:title>
  <dcterms:description>
    <p>
      <span>Kansalaisuus</span>
      <span>Henkilöllisyys</span>
      <span>Ikä</span>
    </p>
  </dcterms:description>
  <finlex:registerNumber>205/3/01</finlex:registerNumber>
  <dcterms:issued>2001-12-11</dcterms:issued>
  <finlex:fileCopyNumber>3100</finlex:fileCopyNumber>
  <dcterms:abstract>
    <p>Ulkomaalaisvirasto oli hylännyt A:n hakemuksen saada Suomen kansalaisuus,  koska A:n henkilöllisyys oli jäänyt epäselväksi. Sen vuoksi ulkomaalaisvirasto ei ollut tutkinut kansalaistamisen  edellytyksiä. Hallinto-oikeus oli hylännyt A:n valituksen ulkomaalaisviraston päätöksestä. Korkein hallinto-oikeus  hylkäsi A:n valituksen hallinto-oikeuden päätöksestä muun ohella seuraavin perusteluin:</p>
    <p>Kansalaisuusasetuksen 8 §:n 3 momentin mukaan hakijan tulee asiakirjoilla luotettavasti  selvittää kansalaisuuden saamisen, säilyttämisen tai menettämisen perusteena olevat tosiseikat.  Pykälän 4 momentin mukaan viranomaisella on oikeus vaatia hakijalta muukin kansalaisuutta  koskevan asian ratkaisemiseksi tarpeellinen selvitys. Mainitut perusteet huomioon ottaen ulkomaalaisvirastolla on  toimivalta vaatia hakijalta luotettava selvitys henkilöllisyydestään, eikä  ulkomaalaisvirastolla ole velvollisuutta tutkia kansalaistamisen muita edellytyksiä, jos hakijan henkilöllisyys  on jäänyt epäselväksi. Luotettavaksi katsottavaa selvitystä henkilöllisyydestä on siis pidettävä kansalaistamisen muiden edellytysten  selvittämisen perusedellytyksenä siitä huolimatta, ettei kansalaisuuslaissa ole asiasta nimenomaista  säännöstä.</p>
    <p>Vuonna 1990 Suomeen saapuneen A:n syntymäajaksi oli Somalian passiin merkitty vuosi  1950 ja sen mukaisesti henkilötunnuksen syntymäaikaa osoittavaksi osaksi Suomen väestötietojärjestelmään  oli merkitty 010150. A oli ilmoittanut syntymäajakseen vuoden 1950 muun ohella turvapaikkakuulusteluissa  ja myöhemmin tekemissään oleskelulupahakemuksissa. A:lle oli myös hänen hakemuksestaan myönnetty muukalaispassi,  jossa syntymäajaksi oli merkitty 1.1.1950. A oli vielä 29.1.1996 tekemässään kansalaisuushakemuksessa  ilmoittanut syntymäajakseen 1.1.1950. Kansalaisuushakemuksen ollessa ulkomaalaisviraston käsiteltävänä A oli  10.2.1997 ilmoittanut Espoon maistraatille haluavansa korjata syntymäajakseen 12.4.1958.  Maistraatti muutti 13.6.1997 A:n syntymäajan hänen ilmoituksensa mukaiseksi ja antoi hänelle uuden henkilötunnuksen.  Syntymäajan muuttaminen ei perustunut uuteen asiakirjoista saatuun näyttöön vaan pelkästään A:n ilmoitukseen.</p>
    <p>Mainituilla perusteilla A:n henkilöllisyys oli jäänyt siinä määrin epäselväksi, ettei edellytyksiä Suomen kansalaiseksi ottamiselle ollut  olemassa.</p>
    <p>Äänestys 4-3. Esittelijän eriävä mielipide = vähemmistön äänestyslausunto.</p>
    <p>Kansalaisuuslaki 4 §</p>
  </dcterms:abstract>
</finlex:document>
