<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200103003</dcterms:identifier>
  <finlex:ecliIdentifier>ECLI:FI:KHO:2001:T3003</finlex:ecliIdentifier>
  <dcterms:title>30.11.2001/3003</dcterms:title>
  <dcterms:description>
    <p>
      <span>Ympäristölupa-asia</span>
      <span>Polttonesteiden jakeluaseman sijoittaminen</span>
      <span>Asian palauttaminen</span>
      <span>Ympäristölainsäädännön siirtymävaihe</span>
      <span>Sovellettava lainsäädäntö</span>
    </p>
  </dcterms:description>
  <finlex:registerNumber>1089/3/00</finlex:registerNumber>
  <dcterms:issued>2001-11-30</dcterms:issued>
  <finlex:fileCopyNumber>3003</finlex:fileCopyNumber>
  <dcterms:abstract>
    <p>Ympäristönsuojelulainsäädännön voimaanpanosta annetun lain 20 §:ssä on säädetty,  että jos muutoksenhakutuomioistuin kumoaa päätöksen, johon on sovellettu sanotun lain 1 §:ssä tarkoitettujen  lakien voimaan tullessa voimassa olleita säännöksiä, ja palauttaa asian kokonaisuudessaan uudelleen käsiteltäväksi,  asia käsitellään ja ratkaistaan uusien säännösten mukaisesti.</p>
    <p>Hallituksen esityksessä HE 84/1999 vp s. 137 on mainittua 20 §:ää  perusteltu seuraavasti: "Pykälässä säädettäisiin tilanteesta, jossa muutoksenhakutuomioistuin  aiempia säännöksiä soveltaen palauttaisi asian kokonaisuudessaan uudelleen käsiteltäväksi. Asia voidaan palauttaa kokonaan  uudelleen käsiteltäväksi, jos kyseessä on menettelyvirhe tai olennainen puute päätöksen perusteissa.  Tällöin asian uuteen käsittelyyn sovellettaisiin uusia säännöksiä. Kun asian  käsittely aloitettaisiin alusta, ei toiminnanharjoittajan tai haitankärsijän oikeussuojan kannalta olisi enää tarpeen  soveltaa vanhaa lainsäädäntöä."</p>
    <p>Hallinto-oikeus oli päätöksessään todennut, että harjoitettava polttoaineiden jakelutoiminta ei  sinänsä aiheuttanut sellaista melua, jota voitaisiin pitää kohtuuttomana rasituksena tai  terveyshaittana. Hallinto-oikeus oli myös pitänyt epätodennäköisenä, että harjoitettavan  polttoaineiden jakelutoiminnan yhteydessä vapautuisi hiilivetypäästöjä siinä määrin,  että siitä voisi aiheutua lähimpienkään rakennusten asukkaille terveydellistä haittaa.  Lisäksi hallinto-oikeus oli todennut, että hiilivetypäästöistä, pakokaasupäästöistä  tai melusta ei voitu katsoa aiheutuvan naapureille pysyvää kohtuutonta rasitusta.  Näillä perusteilla hallinto-oikeus oli katsonut, että edellytyksiä ympäristölupahakemuksen hylkäämiselle  ei ollut ja kumonnut lautakunnan päätöksen hakemuksen hylkäämisestä sekä  palauttanut asian lautakunnalle uudelleen käsiteltäväksi.</p>
  </dcterms:abstract>
  <p>Korkein hallinto-oikeus katsoi hallinto-oikeuden päätöksellään tarkoittaneen ottaa  kannan eräisiin keskeisiin luvan myöntämisedellytyksiin ja siten jo osaksi ratkaisseen asian. Asian  käsittely ei tällaisessa tilanteessa palauttamisen jälkeen alkanut sillä tavalla  alusta kuin voimaanpanolain 20 §:ssä tarkoitetaan. Tämän vuoksi asian käsittelyä oli lautakunnassa jatkettava ennen  1.3.2000 voimassa olleiden säännösten mukaan.</p>
  <p>Äänestys 6-1.</p>
  <p>Ympäristönsuojelulainsäädännön voimaanpanosta  annettu laki 20 §</p>
  <p>Vrt. asiaan DN:o 1097/3/00, jossa ympäristölautakunnan myönnettyä luvan  miehittämättömän bensiinin jakeluaseman sijoittamiseen hallinto-oikeus oli kumonnut  lautakunnan päätöksen ja palauttanut asian lautakunnalle uudelleen  käsiteltäväksi, koska lautakunta ei ollut lupapäätöksessään ympäristölupamenettelylain  2 §:n 2 momentin mukaisesti ottanut kantaa siihen, tarvitsiko jakeluasema  eräistä naapuruussuhteista annetun lain 18 §:n mukaisen immissioluvan.  Samalla hallinto-oikeus oli lausunut, ettei kysymyksessä ollut sellainen laitos,  jonka toiminnalle olisi haettava ilmansuojelulain 4 luvussa tarkoitettu  ilmalupa. Palauttaessaan asian lautakunnalle uudelleen käsiteltäväksi  hallinto-oikeus oli lausunut, että asia käsitellään ja ratkaistaan tuolloin  ympäristönsuojelulainsäädännön voimaanpanosta annetun lain 20 §:n mukaan uusien  säännösten mukaisesti. Korkein hallinto-oikeus lausui asiassa ei muutosta.</p>
</finlex:document>
