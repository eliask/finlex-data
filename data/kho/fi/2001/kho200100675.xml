<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100675</dcterms:identifier>
  <finlex:ecliIdentifier>ECLI:FI:KHO:2001:T675</finlex:ecliIdentifier>
  <dcterms:title>03.04.2001/675</dcterms:title>
  <dcterms:description>
    <p>
      <span>Patentti</span>
      <span>Patentin siirto</span>
      <span>Rekisterimerkintä</span>
      <span>Parempi oikeus patenttihakemukseen</span>
      <span>Luganon sopimus</span>
      <span>Kuuleminen</span>
      <span>Selvitysvelvollisuus</span>
      <span>Valituskelpoisuus</span>
    </p>
  </dcterms:description>
  <finlex:registerNumber>1214/3/00</finlex:registerNumber>
  <dcterms:issued>2001-04-03</dcterms:issued>
  <finlex:fileCopyNumber>675</finlex:fileCopyNumber>
  <dcterms:abstract>
    <p>Patentti- ja rekisterihallituksen 1.1.1995 Allan I:lle myöntämä patentti oli 20.5.1997 hänen ilmoituksensa perusteella siirretty Reactor Combustion World Organization S.A:n nimiin ja 10.9.1998 Dravit AB:n ilmoituksen perusteella edelleen tämän yhtiön nimiin. Reactor Combustion World Organization S.A. oli tehnyt kantelun patentin siirrosta Dravit AB:lle. Valituslautakunta oli jättänyt kantelun tutkimatta. Korkein hallinto-oikeus kumosi seuraavilla perusteilla  valituslautakunnan päätöksen ja palautti asian valituslautakunnalle valituksena käsiteltäväksi:</p>
    <p>Patentin siirtäminen Reactor Combustion World Organization S.A:lta Dravit AB:lle oli perustunut viimeksi mainitun yhtiön pyyntöön ja ruotsalaisen  tuomioistuimen antamaan yksipuoliseen tuomioon, jonka mukaan Tommy W:llä oli parempi oikeus patenttiin johtaneeseen suomalaiseen patenttihakemukseen kuin Allan I:llä, sekä siirtokirjaan, jonka mukaan Tommy W oli myynyt oikeuden keksintöön Dravit AB:lle.</p>
    <p>Patentti- ja rekisterihallitus oli tuomioistuimen toimivaltaa sekä tuomioiden  täytäntöönpanoa yksityisoikeuden alalla koskevan Luganon yleissopimuksen 26 artiklan 1 kohdan perusteella katsonut, että mainittu tuomio voitiin tunnustaa Suomessa, ja patentti oli siten patenttilain 44 §:n nojalla merkitty siirretyksi Dravit AB:lle. Luganon sopimuksen 26 artiklan kohdista 2 ja 3 oli kuitenkin katsottava johtuvan, ettei siirtoa olisi tullut suorittaa kuulematta patentin edellistä haltijaa Reactor Combustion World Organization S.A:ta.</p>
    <p>Samoin oli patenttilain 44 §:n 5 momentin säännöksen perusteella, kun myös otettiin huomioon ratkaisuista KKO 1993:49 ja 1988:31 ilmenevä tulkinta,  katsottava, että siirrolla oli päätetty Reactor Combustion World Organization S.A:n edusta ja oikeudesta sellaisella tavalla, jota hallintomenettelylain 1 §:n 1  momentissa tarkoitetaan, vaikka oikeus keksintöön ei lopullisesti ollutkaan tullut siirtopäätöksellä ratkaistuksi. Patentti- ja rekisterihallituksen olisi siten tullut hallintomenettelylain 15 §:n nojalla kuulla Reactor Combustion World  Organization S.A:ta, joka ei ollut antanut siirtoon suostumustaan, Dravit AB:n siirtopyynnön johdosta sekä hallintomenettelylain 17 §:n nojalla selvittää siirron edellytykset ottaen huomioon muun ohella patenttilain 65 §:n säännös.</p>
    <p>Muutosta patenttiviranomaisen patenttilain nojalla antamaan muuhun kuin lain 24 §:ssä (550/1967) tarkoitettuun lopulliseen päätökseen voidaan lain 72 §:n (577/1992) nojalla hakea valittamalla patentti- ja rekisterihallituksen  valituslautakuntaan. Samoin patentti- ja rekisterihallituksen päätökseen saa  patentti- ja rekisterihallituksen valitusasioiden käsittelystä annetun lain 3 §:n nojalla hakea muutosta valittamalla valituslautakuntaan muun ohella, kun  päätöksellä on ratkaistu patenttihakemus tai muu patenttia koskeva asia.  Kysymyksessä oleva patentin siirtomerkinnän tekeminen tuli katsoa patenttilain nojalla tehdyksi patenttia koskevaksi ja hallintolainkäyttölain 5 §:n säännös huomioon ottaen valituskelpoiseksi päätökseksi. Tämän vuoksi ja koska Reactor Combustion World Organization S.A:n kantelu asiassa oli tehty patentti- ja  rekisterihallituksen valitusasioiden käsittelystä annetun lain 4 §:n mukaisessa valitusajassa, valituslautakunnan olisi tullut tutkia asia valituksena.</p>
  </dcterms:abstract>
</finlex:document>
