<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200102709</dcterms:identifier>
  <finlex:ecliIdentifier>ECLI:FI:KHO:2001:T2709</finlex:ecliIdentifier>
  <dcterms:title>01.11.2001/2709</dcterms:title>
  <dcterms:description>
    <p>
      <span>Hallintoriita</span>
      <span>Lastensuojelun kustannukset</span>
      <span>Sijaishuollon järjestäminen</span>
      <span>Kustannusten korvaaminen</span>
      <span>Vastuussa oleva kunta</span>
      <span>Lapsen huostaanotto</span>
    </p>
  </dcterms:description>
  <finlex:registerNumber>847/3/99</finlex:registerNumber>
  <dcterms:issued>2001-11-01</dcterms:issued>
  <finlex:fileCopyNumber>2709</finlex:fileCopyNumber>
  <dcterms:abstract>
    <p>H:n kunta oli velvollinen vastaamaan vuosina 1987  ja 1990 syntyneiden lasten sijaishuollon järjestämisestä  ja tästä aiheutuvista kustannuksista, koska lasten huostaanottamisen ja  sijaishuollon järjestämisen tarve oli syntynyt sanotussa H:n kunnassa.</p>
    <p>Lapset olivat aiemmin asuneet sanotussa H:n kunnassa, josta he ovat muuttaneet äitinsä kanssa  naapurikuntaan A 13.1.1998. Kunnan H perusturvalautakunta oli 27.3.1998 ottanut isän luona  kunnassa H tuolloin oleskelleet lapset kiireellisesti lautakunnan huostaan ja sijoittanut heidät  kunnassa A sijaitsevaan perhekeskukseen. Samalla kunta H oli siirtänyt asian kunnan A hoidettavaksi. Kunnan A perusturvalautakunta oli 9.4.1998 ottanut lapset kiireellisesti lautakunnan huostaan ja heidän sijoitustaan A:n kunnassa jatkettiin. Kunnan A perusturvalautakunta oli 7.5.1998 ottanut lapset perusturvalautakunnan huostaan ja heidän sijoitustaan perhekeskuksessa jatkettiin.</p>
    <p>Perheen vanhinta lasta oli autettu H:n kunnan toimesta ja hänet oli sijoitettu  kodin ulkopuolelle. Sen sijaan kysymyksessä olevan kahden nuoremman lapsen tilannetta ja  lastensuojelun tarvetta ei ollut lähdetty selvittämään huolimatta lasten kasvuolosuhteista,  kuten isän väkivaltaisesta käyttäytymisestä. H:n sosiaalitoimi oli keskittynyt vanhimman lapsen hoitamiseen  todeten, että koko perheen ongelmat selvitetään myöhemmin. Kun perheen vanhimpaan lapseen oli epäilty kohdistuneen  seksuaalista hyväksikäyttöä, on nuorempienkin lasten tilanne tullut selvittää ja tämä oli  H:n kunnassa laiminlyöty. H:n lastensuojeluviranomaisten olisi tullut selvittää oma-aloitteisesti  kysymyksessä olevien lasten tilanne eikä jäädä odottamaan esimerkiksi päiväkodista  tulevia tietoja pahoinpitelystä. Jo syksyllä 1997 H:n viranomaisten tietoon on  tullut, että sanottuja lapsia pahoinpidellään toistuvasti kotona.  Lapsiin kohdistuva toistuva pahoinpitely on vaarantanut vakavasti  lasten terveyttä ja kehitystä. Edellytykset lasten huostaanottoon olivat olleet  olemassa lasten asuessa H:n kunnassa.</p>
    <p>Lastensuojelulaki 16 ja 45 §</p>
  </dcterms:abstract>
</finlex:document>
