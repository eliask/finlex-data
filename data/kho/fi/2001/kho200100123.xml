<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100123</dcterms:identifier>
  <finlex:ecliIdentifier>ECLI:FI:KHO:2001:8</finlex:ecliIdentifier>
  <dcterms:title>25.01.2001/123 KHO:2001:8</dcterms:title>
  <dcterms:description>
    <p>
      <span>Vesiasia</span>
      <span>Rakentaminen vesistöön</span>
      <span>Luontotyyppi</span>
      <span>Flada</span>
      <span>Suojelutavoitteet</span>
      <span>Poikkeuslupa</span>
    </p>
  </dcterms:description>
  <finlex:registerNumber>4393/3/99</finlex:registerNumber>
  <dcterms:issued>2001-01-25</dcterms:issued>
  <finlex:fileCopyNumber>123</finlex:fileCopyNumber>
  <dcterms:abstract>
    <p>Fladaa koskevassa, tiepenkereen ja sillan rakentamista tarkoittavassa lupa-asiassa tuli vesilain 1 luvun 15 a §:n mukaisesti ensin tutkia, vaarantaako kyseessä oleva toimenpide enintään 10 hehtaarin suuruisen fladan säilymisen luonnontilaisena. Jos toimenpide vaarantaa fladan säilymisen luonnontilaisena, on toimenpide pykälän 1 momentin mukaan kielletty. Tämän jälkeen oli tutkittava, voidaanko tästä kiellosta myöntää mainitun pykälän 2 momentissa tarkoitettu poikkeus. Harkittaessa mahdollisuutta myöntää poikkeusta vesilain 1 luvun 15 a §:n  mukaisesta kiellosta on pykälän 2 momentin mukaisesti selvitettävä, aiheutuuko tiehankkeen toteuttamisesta seuraus, joka vaarantaa huomattavasti kyseisen  fladatyypin suojelutavoitteet.</p>
    <p>Koska tiepenkereen ja sillan rakentaminen vaaransi fladan säilymisen  luonnontilaisena, oli sanottu rakentaminen kielletty ilman vesilain 15 a §:n 2 momentissa tarkoitettua poikkeusta. Kun tiehankkeen toteuttamisesta aiheutui kyseisen fladatyypin suojelutavoitteiden huomattava vaarantuminen, ei poikkeusta voitu myöntää eikä lupahakemukseen voitu suostua.</p>
    <p>Vesilaki 1 luku 15 a §</p>
  </dcterms:abstract>
</finlex:document>
