<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100078</dcterms:identifier>
  <finlex:ecliIdentifier>ECLI:FI:KHO:2001:T78</finlex:ecliIdentifier>
  <dcterms:title>18.01.2001/78</dcterms:title>
  <dcterms:description>
    <p>
      <span>Yleinen oikeusapu</span>
      <span>Yleisen oikeusavun lakkaaminen</span>
      <span>Muutoksenhaku oikeusapupäätöksestä</span>
      <span>Oikeusapupäätöksen oikaiseminen</span>
      <span>Tuomioistuimen toimivalta</span>
      <span>Omavastuuosuus</span>
      <span>Muutoksenhaku lääninoikeuden päätöksestä yleistä oikeusapua koskevassa asiassa</span>
      <span>Virheellinen valitusosoitus</span>
    </p>
  </dcterms:description>
  <finlex:registerNumber>1483/3/99</finlex:registerNumber>
  <dcterms:issued>2001-01-18</dcterms:issued>
  <finlex:fileCopyNumber>78</finlex:fileCopyNumber>
  <dcterms:abstract>
    <p>Lääninoikeus oli pääasiaa käsitellessään oikaissut yleistä oikeusapua koskevaa oikeusaputoimiston päätöstä omavastuuosuuden osalta ja antanut tältä osin  päätöksestä valitusosoituksen korkeimmalle hallinto-oikeudelle. Pääasiasta saatiin valittaa vain, jos korkein hallinto-oikeus myönsi valitusluvan. Koska yleisestä oikeusavusta annettu laki ei sisältänyt säännöksiä muutoksenhausta avustajan palkkiota koskevaan päätökseen eikä lääninoikeuden lain 14 §:n nojalla antamaan päätökseen, tuli tällaiseen päätökseen maksuttomasta oikeudenkäynnistä annetun lain 24 §:ssä ilmaistu yleinen periaate huomioon ottaen hakea muutosta samassa järjestyksessä ja samoin rajoituksin kuin pääasiaan haetaan muutosta, eli tässä tapauksessa ulkomaalaislain 57 §:n 2 momentin mukaisesti hakemalla  valituslupaa. Korkein hallinto-oikeus poisti valitusosoituksen ja tutki  valituskirjelmän valituslupahakemuksena sekä myönsi valitusluvan päätöksestä yleisen oikeusavun myöntämistä koskevalta osalta.</p>
    <p>Yleisestä oikeusavusta annetun lain 14 §:n mukaan, jos oikeusavun  myöntämisedellytyksiä ei ole ollut olemassa tai ne ovat lakanneet, pääasiaa  käsittelevä tuomioistuin voi päättää, että yleisen oikeusavun antaminen lakkaa. Lain 27 §:n 1 momentin mukaan oikeusaputoimiston päätökseen ei saa hakea muutosta valittamalla, mutta hakija voi esittää oikaisuvaatimuksensa asiassa oikeusaputoimistolle 30 päivän kuluessa oikeusapupäätöksen tiedoksi saamisesta. Edelleen 2 momentin mukaan oikaisuvaatimuksen johdosta annettuun päätökseen saadaan hakea muutosta valittamalla siten kuin hallintolainkäyttölaissa säädetään.</p>
    <p>Yleisestä oikeusavusta annetussa laissa ei ole erikseen säännöksiä  oikeusapupäätöksen oikaisemisesta hakijan vahingoksi. Oikeusaputoimisto  tehdessään päätöksen yleisen oikeusavun myöntämisestä, on hallintolainkäyttölain 1 §:ssä tarkoitettu hallintoviranomainen, jonka päätökseen voidaan yleisestä oikeusavusta annetun lain 27 §:n 2 momentin nojalla hakea muutosta valittamalla sen jälkeen, kun oikeusaputoimisto on antanut päätöksensä sille tehtyyn oikaisuvaatimukseen.</p>
    <p>Lääninoikeuden valituksenalaisessa päätöksessä ei ollut todettu yleisen oikeusavun edellytysten puuttuneen asiaa oikeusaputoimistossa käsiteltäessä taikka edellytysten muutoin lakanneen. Päätöksessä ei näin ollen ollut kysymys yleisestä oikeusavusta annetun lain 14 §:n mukaisesta tilanteesta, jossa pääasiaa käsittelevällä  tuomioistuimella on toimivalta päättää oikeusavun lakkaamisesta. Kun  oikeusapupäätöksen muuttamista ei ollut saatettu lääninoikeuden ratkaistavaksi säädettyä muutoksenhakumenettelyä noudattaen, lääninoikeus ei ole voinut hakijalle myönnettyä yleistä oikeusapua käsitellessään viran puolesta muuttaa yleisen oikeusaputoimiston hallintopäätöstä koskien oikeusavun myöntämistä lain 19 §:n sekä yleisestä oikeusavusta ja maksuttomasta oikeudenkäynnista annetun asetuksen 2, 5 ja 6 §:n nojalla korvauksetta tai omavastuuosuudella. Lääninoikeuden päätös, jolla oli muutettu oikeusaputoimiston korvauksetta myöntämää yleistä oikeusapua määräämällä omavastuuosuudeksi 50 prosenttia, kumottiin.</p>
  </dcterms:abstract>
</finlex:document>
