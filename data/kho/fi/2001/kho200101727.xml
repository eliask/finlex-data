<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200101727</dcterms:identifier>
  <finlex:ecliIdentifier>ECLI:FI:KHO:2001:T1727</finlex:ecliIdentifier>
  <dcterms:title>01.08.2001/1727</dcterms:title>
  <dcterms:description>
    <p>
      <span>Kirjallinen varoitus</span>
      <span>Poliisi</span>
      <span>Virka-aseman edellyttämä käytös</span>
      <span>Työnjohtomääräys</span>
      <span>Sananvapaus</span>
    </p>
  </dcterms:description>
  <finlex:registerNumber>339/1/00</finlex:registerNumber>
  <dcterms:issued>2001-08-01</dcterms:issued>
  <finlex:fileCopyNumber>1727</finlex:fileCopyNumber>
  <dcterms:abstract>
    <p>Poliisimies X oli kirjoittanut paikalliseen ilmaisjakelulehteen  artikkelipalstalle "Malmin poliisin piiristä" pakinoita muun muassa  nimimerkillä "Kysyy kummastellen Malmin Poliisi". X:n esimies oli antanut kirjoitusten toimittamisesta kyseiseen lehteen muun muassa määräyksen, että palstalle lähetettävässä kirjoituksessa tuli olla esimiehen, hänen sijaisensa tai muun päällystön hyväksymismerkintä. Kun esimiehen antamat määräykset eivät koskeneet nimenomaisesti X:n virkatehtävien hoitamista eikä  määräysten noudattamista myöskään ollut valvottu, X ei ollut jättänyt noudattamatta valtion virkamieslain 14 §:n 1 momentissa tarkoitettuja työnjohto- ja valvontamääräyksiä siten, että hänelle tuolla perusteella oli voitu antaa kirjallinen varoitus.</p>
    <p>Vaikka kyseisellä pakinapalstalla ei julkaistu poliisin viralliseksi katsottavia kannanottoja, X:n olisi tullut ymmärtää, että lehden lukijalle oli perustellusti voinut syntyä mielikuva siitä, että pakinat kuvasivat poliisin piirissä yleisesti vallitsevia käsityksiä ja että kysymys olisi myös poliisin viralliseksi  tarkoitetusta tiedotustoiminnasta. Samoin X:n olisi tullut käsittää, että allekirjoituksella "Kysyy kummastellen Malmin Poliisi" varustettua  kirjoitusta ei voitu pitää tavanomaisena yksityishenkilön  mielipidekirjoituksena. Kirjoituksen sisältö huomioon ottaen X ei ollut käyttäytynyt virka-asemansa ja -tehtäviensä edellyttämällä tavalla. Hän oli siten toiminut vastoin virkavelvollisuuksiaan. Poliisilaitoksen päätös, jolla X:lle oli tuolla perusteella annettu kirjallinen varoitus, ei ollut lainvastainen.</p>
    <p>Valtion virkamieslaki 14 § 1 ja 2 mom. sekä 24 §</p>
  </dcterms:abstract>
</finlex:document>
