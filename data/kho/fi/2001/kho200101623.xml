<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200101623</dcterms:identifier>
  <finlex:ecliIdentifier>ECLI:FI:KHO:2001:T1623</finlex:ecliIdentifier>
  <dcterms:title>11.07.2001/1623</dcterms:title>
  <dcterms:description>
    <p>
      <span>Kansalaiseksi ottaminen</span>
      <span>Henkilöllisyys</span>
      <span>Epäselvä henkilöllisyys</span>
      <span>Kansalaistamisen edellytysten tutkiminen</span>
      <span>Kansalaistamisen edellytykset</span>
      <span>Väestötietojärjestelmä</span>
      <span>Väestötietolaki</span>
      <span>Uusi selvitys</span>
    </p>
  </dcterms:description>
  <finlex:registerNumber>1693/3/00</finlex:registerNumber>
  <dcterms:issued>2001-07-11</dcterms:issued>
  <finlex:fileCopyNumber>1623</finlex:fileCopyNumber>
  <dcterms:abstract>
    <p>Ulkomaalaisvirasto oli 19.11.1999 tekemällään päätöksellä  hylännyt A:n nimellä esiintyvän henkilön ja hänen alaikäisen  lapsensa kansalaisuushakemukset, koska A:n henkilöllisyys oli  jäänyt epäselväksi. Sen vuoksi ulkomaalaisvirasto ei ollut tutkinut  kansalaistamisen edellytyksiä. Hallinto-oikeus oli hylännyt A:n  valituksen ulkomaalaisviraston päätöksestä. Asiassa oli korkeimmassa hallinto-oikeudessa  kysymys siitä, oliko ulkomaalaisvirasto voinut päätöksessään  mainituilla perusteilla evätä hakijalta ja hänen lapseltaan Suomen  kansalaisuuden. A esitti korkeimmassa hallinto-oikeudessa  uutta selvitystä henkilöstään ja iästään.</p>
    <p>Korkein hallinto-oikeus kumosi hallinto-oikeuden ja ulkomaalaisviraston  päätökset sekä palautti asian ulkomaalaisvirastolle uuden selvityksen vuoksi  muun ohella seuraavin perusteluin:</p>
    <p>Ulkomaalaisen Suomen kansalaiseksi ottamisen edellytyksistä  säädetään kansalaisuuslain 4 §:ssä. Kansalaisuusasetuksen  8 §:n 3 momentin mukaan hakijan tulee asiakirjoilla luotettavasti  selvittää kansalaisuuden saamisen, säilyttämisen tai menettämisen  perusteena olevat tosiseikat. Pykälän 4 momentin mukaan viranomaisella on  oikeus vaatia hakijalta muukin kansalaisuutta koskevan asian ratkaisemiseksi  tarpeellinen selvitys.</p>
    <p>Mainitut perusteet huomioon ottaen ulkomaalaisvirastolla on toimivalta vaatia  hakijalta luotettava selvitys henkilöllisyydestään, eikä ulkomaalaisvirastolla ole  velvollisuutta tutkia kansalaistamisen muita edellytyksiä, jos hakijan henkilöllisyys on jäänyt  epäselväksi. Luotettavaksi katsottavaa selvitystä  henkilöllisyydestä on siis pidettävä kansalaistamisen muiden edellytysten  selvittämisen perusedellytyksenä siitä huolimatta,  ettei kansalaisuuslaissa ole asiasta nimenomaista säännöstä.</p>
    <p>Väestötietolain 6 §:n 1 momentin mukaan väestötietojärjestelmässä  olevia henkilötietoja pidetään luotettavana selvityksenä henkilöstä, jollei  toisin näytetä. Lain 9 §:n 1 momentin mukaan Suomen kansalaisen on  pyynnöstä annettava 4 §:ssä tarkoitettujen tietojen tarkistamista varten  tarpeelliset selvitykset. Saman lain 10 §:n 1 momentin  mukaan ulkomaalaisen ilmoitusvelvollisuudesta on soveltuvin osin voimassa, mitä  9 §:ssä säädetään Suomen kansalaisen ilmoitusvelvollisuudesta.  Lain 10 §:n 2 momentin mukaan ulkomaalaisen, jonka oleskelu  Suomessa on tarkoitettu kestämään tai on kestänyt vähintään yhden vuoden,  on lisäksi ilmoitettava 4 §:ssä säädetyt tiedot. Henkilön on  esitettävä luotettava selvitys väestötietojärjestelmään ilmoittamistaan  tiedoista.</p>
    <p>Hakija oli turvapaikkakuulustelussaan ilmoittanut syntyneensä 11.12.1962. Tämä syntymäaika oli hakijan ilmoituksen  ja hänen myöhemmin väärennetyksi myöntämänsä Somalian passin perusteella merkitty hakijan  syntymäajaksi väestötietorekisteriin. Hakijan henkilötietoja oli myöhemmin muutettu  Helsingin kihlakunnan henkikirjoittajan päätöksellä ja hakija oli saanut  uuden henkilötunnuksen, jonka mukaan hänen syntymäaikansa  on 1.1.1968. Uusi rekisterimerkintä oli perustunut hakijan ilmoitukseen  ja somalialaiseen henkilökorttiin, jota Ulkomaalaisvirasto ei  ollut pitänyt luotettavana muun ohella koska saatavilla on avoimia  asiakirjalomakkeita, johon henkilö voi itse kirjoittaa henkilötietonsa.</p>
    <p>Kun kysymyksessä oli perustavanlaatuinen, kansalaisuuden myöntämistä koskeva asia,  ja kun hakija oli antanut henkilöllisyydestään ristiriitaisia tietoja eikä  kansalaisuuden myöntämisen kannalta riittävän luotettavia asiakirjoja tai  muita todisteita hänen henkilöllisyydestään ollut esitetty, ulkomaalaisvirasto  oli voinut katsoa, ettei hakijan henkilöllisyyttä ollut selvitetty siitä  huolimatta, että väestötietolain 6 §:n mukaan väestötietojärjestelmässä  olevia henkilötietoja pidetään lähtökohtaisesti luotettavana selvityksenä  henkilöstä.</p>
    <p>Kun A oli kuitenkin valitukseen antamassaan täydennyksessä esittänyt henkilöstään  ja iästään sellaista uutta henkilötodisteluun perustuvaa selvitystä, joka ei  ollut ulkomaalaisviraston käytettävissä sen päätöstä tehtäessä, korkein hallinto-oikeus,  joka ei ottanut välittömästi tutkittavakseen, mikä merkitys sanotulle  uudelle selitykselle oli asiaa ratkaistaessa annettava, palautti asian  ulkomaalaisvirastolle uudelleen käsiteltäväksi.</p>
    <p>Esittelijä jätti päätökseen eriävän mielipiteen.</p>
    <p/>
  </dcterms:abstract>
  <p>Kansalaisuuslaki 4 §</p>
  <p>Kansalaisuusasetus 8 §</p>
  <p>Väestötietolaki 6, 9 ja 10 §</p>
</finlex:document>
