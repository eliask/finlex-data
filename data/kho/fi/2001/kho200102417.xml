<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200102417</dcterms:identifier>
  <finlex:ecliIdentifier>ECLI:FI:KHO:2001:T2417</finlex:ecliIdentifier>
  <dcterms:title>09.10.2001/2417</dcterms:title>
  <dcterms:description>
    <p>
      <span>Jäte</span>
      <span>Jätehuolto</span>
      <span>Jätemaksu</span>
      <span>Jätteen haltija</span>
      <span>Jätteen tuottaja</span>
      <span>Kiinteistön haltija</span>
    </p>
  </dcterms:description>
  <finlex:registerNumber>547/3/01</finlex:registerNumber>
  <dcterms:issued>2001-10-09</dcterms:issued>
  <finlex:fileCopyNumber>2417</finlex:fileCopyNumber>
  <dcterms:abstract>
    <p>Asunto Oy A oli antanut vuokralle toisen kiinteistöllään olevista asuinrakennuksista B Oy:lle.  Vuokrasopimuksen mukaan vuokralainen teki erillisen sopimuksen mm. jätehuollosta ja maksoi siitä aiheutuneet kustannukset suoraan asianomaiselle. B oli 15.1.1998 tilannut Pääkaupunkiseudun  yhteistyövaltuuskunnan (YTV) jätehuoltolaitokselta jätteenkuljetuspalvelun ao. osoitteeseen.  Jätemaksut ajoilta 29.6-27.9.1998, 28.9-31.12.1998 ja 1.1-21.3.1999 olivat jääneet maksamatta. B oli asetettu konkurssiin 8.1.1999.</p>
    <p>YTV määräsi mainitut jätemaksut ja lisäksi maksukehotusmaksuja A:n maksettaviksi. YTV:n  talous- ja hallintopäällikkö hylkäsi A:n maksuunpanosta tekemän muistutuksen.</p>
    <p>A:n valituksesta hallinto-oikeus kumosi talous- ja hallintopäällikön päätöksen ja poisti maksuunpanon. Suoritetut maksut oli jätelain 33 §:n 3 momentin mukaisine korkoineen palautettava A:lle.  Ratkaisunsa perusteluissa hallinto-oikeus muun muassa totesi, että valituksenalaisessa asiassa oli kysymys B:n toiminnassa syntyneiden jätteiden kuljettamisesta ja siitä aiheutuneesta  maksuvelvoitteesta. Näin ollen B oli asiassa jätelaissa tarkoitettu jätteen tuottaja. Kun A:n kiinteistön toisen rakennuksen vuokranneen B:n kanssa oli sovittu, että vuokralainen huolehtii jätehuollostaan tekemällä jätehuoltosopimuksen ja maksamalla siitä aiheutuvat kustannukset, B oli jätteen tuottajana ollut myös laissa tarkoitettu jätteen haltija. Jätelain 7 ja 8 §:ssä oli säädetty siitä, kenen on  huolehdittava toisaalta jätteen keräyksen järjestämisestä ja toisaalta jätteen kuljetuksen järjestämisestä. A oli täyttänyt sille jätelain 7 §:n 2 momentin mukaan kiinteistön haltijana kuuluneen velvollisuuden huolehtia jätteen keräyksen järjestämisestä, kun se oli sopinut B:n kanssa kiinteistön toisen  rakennuksen jätehuollosta ja kun B oli tähän perustuen lisäksi tosiasiallisesti 15.1.1998 sopinut YTV:n kanssa jätteiden kuljettamisesta siten kuin vuokrasopimuksessa ja myös jätelain 8 §:ssä oli edellytetty. Kysymys ei siten ollut ollut myöskään jätelain 14 §:ssä tarkoitetusta tilanteesta, jossa jätteen haltija olisi laiminlyönyt velvollisuutensa ja jossa kiinteistön haltijan on toissijaisesti huolehdittava  jätehuollon järjestämisestä. B oli näillä perusteilla ollut jätelain 31§:ssä tarkoitettu jätteen haltija, joka oli ollut velvollinen suorittamaan jätemaksun. A:lla ei ollut lakiin perustuvaa velvollisuutta suorittaa kyseisiä jätemaksuja. Talous- ja hallintopäällikön päätös oli lainvastainen.</p>
    <p>Korkein hallinto-oikeus hylkäsi YTV:n valituksen ja pysytti hallinto-oikeuden päätöksen perusteluineen.</p>
    <p>Jätelaki (1072/1993) 7 § 2 mom., 8 §, 14 §, 31 § ja 33 §</p>
  </dcterms:abstract>
</finlex:document>
