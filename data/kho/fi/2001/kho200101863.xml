<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200101863</dcterms:identifier>
  <finlex:ecliIdentifier>ECLI:FI:KHO:2001:T1863</finlex:ecliIdentifier>
  <dcterms:title>16.08.2001/1863</dcterms:title>
  <dcterms:description>
    <p>
      <span>Jäteasia</span>
      <span>Roskaamiskielto</span>
      <span>Maaperän saastuttamiskielto</span>
      <span>Viranomaisten välinen toimivalta</span>
      <span>Alueellinen ympäristökeskus</span>
      <span>Kunnan ympäristönsuojeluviranomainen</span>
    </p>
  </dcterms:description>
  <finlex:registerNumber>2099/3/00</finlex:registerNumber>
  <dcterms:issued>2001-08-16</dcterms:issued>
  <finlex:fileCopyNumber>1863</finlex:fileCopyNumber>
  <dcterms:abstract>
    <p>Kysymys siitä, onko kiinteistön maaperään haudattuihin  jätteisiin tullut soveltaa roskaamiskieltoa vai maaperän  saastuttamiskieltoa koskevia jätelain säännöksiä ja siten  myös kysymys toimivaltaisesta viranomaisesta puhdistamisesta määräämiseen  ei määräydy sen perusteella, onko jäte sijoitettu  maan pinnalle vai haudattu pinnan alle, vaan sen mukaan, onko  kysymyksessä sellainen maaperän saastuminen, joka edellyttää maa-aineksen  puhdistamista. Asiassa ei ilmennyt sellaista, joka olisi  viitannut alueen maaperän saastumiseen tai sellaiseen maaperän  laadun huonontumiseen, josta aiheutuisi jätelain 22 §:n 1  momentissa tarkoitettuja haitallisia vaikutuksia ympäristölle  tai terveydelle. Asiassa on siten kysymys sellaisesta jätelain 19 §:ssä  tarkoitetusta roskaantumisesta, jossa jätettä ja roskaa oli sijoitettu maanpinnan  alapuolelle. Tällaisen roskaantuneen alueen puhdistamisesta päättää kunnan ympäristönsuojeluviranomainen  jätelain 21 §:n 1 momentin (1015/1996) nojalla.  Mikäli puhdistustyön yhteydessä ilmenee tarvetta myös maaperän saastuneisuuden selvittämiseen  ja edelleen maaperän puhdistamiseen, kuuluu asia siltä osalta alueellisen  ympäristökeskuksen ratkaistavaksi.</p>
    <p>Jätelaki 19 §, jätelaki 21 § 1 mom. (1015/1996),  jätelaki 22 § 1 mom. (1072/1993), jätelaki  24 § 1 mom. (63/1995)</p>
  </dcterms:abstract>
</finlex:document>
