<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200101927</dcterms:identifier>
  <finlex:ecliIdentifier>ECLI:FI:KHO:2001:40</finlex:ecliIdentifier>
  <dcterms:title>23.08.2001/1927 KHO:2001:40</dcterms:title>
  <dcterms:description>
    <p>
      <span>Taloudellisen kilpailun edistäminen</span>
      <span>Telemarkkinat</span>
      <span>Teleyrityksen hinnoittelu</span>
      <span>Toisille teleyrityksille vuokrattavien tilaajayhteyksien hinnoittelu</span>
      <span>Hinnoittelun kohtuullisuus</span>
      <span>Telehallintokeskuksen harjoittama valvonta</span>
      <span>Telehallintokeskuksen valitusoikeus</span>
    </p>
  </dcterms:description>
  <finlex:registerNumber>2895/2/00</finlex:registerNumber>
  <dcterms:issued>2001-08-23</dcterms:issued>
  <finlex:fileCopyNumber>1927</finlex:fileCopyNumber>
  <dcterms:abstract>
    <p>Telehallintokeskus oli sille telemarkkinalain 36 ja 42 §:n  nojalla kuuluvan toimivallan nojalla tutkinut, oliko teleyritys A  rikkonut telemarkkinalain 18 §:ää ja liikenneministeriön päätöksen  (468/1997) 7 §:ää toisille teleyrityksille vuokrattavien tilaajayhteyksien hinnoittelussa. Telehallintokeskus oli  päätöksessään sen jälkeen, kun se oli todennut, missä suhteissa toisille teleyrityksille vuokrattavien tilaajayhteyksien  hinnat eivät telemarkkinalain 18 §:n 3 momentissa  edellytetyllä tavalla olleet kohtuullisia suoritteen tuottamisesta aiheutuneisiin kustannuksiin nähden,  velvoittanut telemarkkinalain 42 §:n nojalla yhtiön korjaamaan virheensä.</p>
    <p>A:n valituksesta hallinto-oikeus osaksi kumosi telehallintokeskuksen päätöksen  ja palautti asian tältä osin telehallintokeskukselle sekä osaksi hylkäsi valituksen. A ja  telehallintokeskus valittivat hallinto-oikeuden päätöksestä. Korkein hallinto-oikeus tutki valitukset ja lausui  päätöksessään muun muassa seuraavaa:</p>
    <p>Telehallintokeskuksen toimivaltaan ei telemarkkinalain 42 §:n nojalla  kuulunut määritellä hintoja. Telehallintokeskuksen toimivaltaan kuului vain tutkia,  olivatko yhtiön itse määrittelemät hinnat kohtuullisia ja velvoittaa yhtiö saattamaan hinnat  kohtuullisiksi. Telehallintokeskuksen harjoittama valvonta oli toisille teleyrityksille  vuokrattavien tilaajayhteyksien hinnoittelun osalta jälkikäteen  tapahtuvaa, mikä sisälsi myös toimivallan valvoa, että yhtiön  korjaamat hinnat johtivat kohtuulliseen hinnoitteluun.</p>
    <p>Televerkkojen tilaajayhteyksien vuokraamisesta toisille teleyrityksille perittävien maksujen on  telemarkkinalain 18 §:n 3 momentin mukaan oltava kohtuullisia suoritteen tuottamisesta aiheutuneisiin kustannuksiin nähden.  Telemarkkinalaissa ei ole lähemmin määritelty, milloin maksu on telemarkkinalain 18 §:n 3  momentissa tarkoitetulla tavalla kohtuullinen. Telehallintokeskuksella on harkintavaltaa valitessaan lainmukaista  menettelytapaa, jolla hintojen kohtuullisuutta selvitetään. Telehallintokeskus oli voinut selvittää  yhtiön hinnoittelun kohtuullisuutta pyytämällä yhtiöltä sen hinnoittelun perustana  olevat kustannuslaskelmat ja arvioimalla tämän jälkeen toisaalta,  vastasivatko laskelmissa esitetyt kustannukset todellisia kustannuksia ja  toisaalta, oliko laskelmissa esitetty sijoitetun pääoman tuottovaatimus  perusteltu sekä suuruusluokaltaan että sijoitetun  pääoman osalta.</p>
  </dcterms:abstract>
  <p>Telemarkkinalaki 18 § 3 mom., 35, 36 ja 42 §</p>
  <p>Hallintolainkäyttölaki 6 § 2 mom.</p>
</finlex:document>
