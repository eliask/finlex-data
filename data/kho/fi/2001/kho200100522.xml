<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100522</dcterms:identifier>
  <finlex:ecliIdentifier>ECLI:FI:KHO:2001:T522</finlex:ecliIdentifier>
  <dcterms:title>21.03.2001/522</dcterms:title>
  <dcterms:description>
    <p>
      <span>Arvonlisävero</span>
      <span>Veron palauttaminen ulkomaiselle elinkeinonharjoittajalle</span>
      <span>Palautuksen hakeminen</span>
      <span>Hakemuksen määräaika</span>
      <span>Syrjintäkielto</span>
      <span>EY-oikeus</span>
    </p>
  </dcterms:description>
  <finlex:registerNumber>3279/2/99</finlex:registerNumber>
  <dcterms:issued>2001-03-21</dcterms:issued>
  <finlex:fileCopyNumber>522</finlex:fileCopyNumber>
  <dcterms:abstract>
    <p>Alankomaihin sijoittautunut ulkomainen elinkeinonharjoittaja, joka ei ollut Suomessa verovelvollinen, oli hakenut  verovirastoon 28.1.1998 saapuneessa hakemuksessa arvonlisäverolain 122 §:ssä  tarkoitettua palautusta Suomessa suoritettuihin hankintoihin sisältyneestä  arvonlisäverosta ajanjaksolta 1.7.-31.12.1996. Arvonlisäverolain 150 §:n 4 momentin  mukaan, joka on yhdenmukainen EY:n kahdeksannen arvonlisäverodirektiivin (79/1072/ETY) 7 artiklan 1 kohdan kanssa,  hakemus on tehtävä kuuden kuukauden kuluessa sen kalenterivuoden päättymisestä, johon kuuluvaa ajanjaksoa  hakemus koskee. Arvonlisäverolain ja direktiivin säännösten mukaan hakemus olisi siten tullut  toimittaa verovirastoon viimeistään 30.6.1997. Tämän vuoksi verovirasto oli jättänyt hakemuksen myöhään tehtynä tutkimatta.</p>
    <p>Arvonlisäverolain 191 §:n 2 momentin mukaan Suomessa verovelvollinen elinkeinonharjoittaja voi tehdä arvonlisäveron palautushakemuksen  kolmen vuoden kuluessa sen tilikauden päättymisestä, jolta verovelvollinen on ilmoittanut liikaa veroa. Määräaika on  siis pitempi kuin lain 150 §:ssä Suomeen sijoittautumattomalle elinkeinonharjoittajalle säädetty määräaika. Ulkomainen elinkeinonharjoittaja,  joka ei ole sijoittautunut Suomeen eikä ole täällä tavaroiden ja palvelujen myynnistä verovelvollinen, on kuitenkin  arvonlisäverolain ja yhteisössä sovellettavan arvonlisäverojärjestelmän kannalta verovelvollisuuteen liittyvien oikeuksien ja velvollisuuksien  suhteen erilaisessa asemassa kuin Suomessa verovelvollinen elinkeinonharjoittaja. Oikeus palautukseen on lisäksi poikkeus siitä  yhteisössä sovellettavan arvonlisäverojärjestelmän pääsäännöstä, että vain verovelvollisen kotimaassa suoritettaviin hankintoihin sisältyvä arvonlisävero on vähennys-  tai palautuskelpoinen. Koska ulkomaisen elinkeinonharjoittajan ja Suomessa verovelvollisen elinkeinonharjoittajan  oikeus palautukseen koskevat näin ollen erilaisia tilanteita, palautusmenettelyyn, palautuksen hakemiselle säädetty määräaika  mukaan luettuna, voidaan näin ollen soveltaa erilaisia sääntöjä ilman, että kysymys olisi  EY:n perustamissopimuksen 6 ja 59 artiklassa  (nykyisin 12 ja 49 artikla) säädetyn ja kahdeksannen arvonlisäverodirektiivin viidennessä perustelukappaleessa toistetun syrjintäkiellon  rikkomisesta.</p>
    <p>Yhteisön harmonisoidussa arvonlisäverojärjestelmässä syrjintäkieltoa koskevaa sääntöä tulee tarkastella ensisijaisesti arvonlisäveroa nimenomaisesti koskevan yhteisölainsäädännön  perusteella. Koska arvonlisäverolain 150 §:n 4 momentin säännös palautushakemuksen  määräajasta, joka on yhdenmukainen kahdeksannen arvonlisäverodirektiivin 7 artiklan 1 kohdan kanssa,  ei ole EY:n perustamissopimuksen mukaisen ja kahdeksannessa arvonlisäverodirektiivissä toistetun syrjintäkiellon  vastainen, kysymystä Suomen tasavallan ja Alankomaiden kuningaskunnan välillä tulo- ja varallisuusveroja koskevan  kaksinkertaisen verotuksen välttämiseksi sekä veron kiertämisen estämiseksi tehdyn sopimuksen (SopS 84/1997)  syrjintäkieltoa koskevan 25 artiklan luonteeltaan  yleisten määräysten soveltamisesta arvonlisäveroon ei tarvinnut erikseen ottaa ratkaistavaksi.</p>
  </dcterms:abstract>
  <p>Arvonlisäverolaki 150 § 4 mom.</p>
  <p>EY:n perustamissopimus 6 ja 59 artiklat</p>
  <p>Kahdeksas neuvoston direktiivi jäsenvaltioiden  liikevaihtoverolainsäädännön yhdenmukaistamisesta - maan alueelle  sijoittautumattomille verovelvollisille suoritettavaa arvonlisäveron palautusta  koskevat yksityiskohtaiset säännöt (79/1072/ETY) viides perustelukappale ja 7 artikla 1 kohta</p>
  <p>Suomen tasavallan ja Alankomaiden kuningaskunnan välillä tulo- ja varallisuusveroja koskevan  kaksinkertaisen verotuksen välttämiseksi sekä veron kiertämisen estämiseksi tehty sopimus (SopS 84/97) 25 artikla</p>
</finlex:document>
