<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200102008</dcterms:identifier>
  <finlex:ecliIdentifier>ECLI:FI:KHO:2001:T2008</finlex:ecliIdentifier>
  <dcterms:title>30.08.2001/2008</dcterms:title>
  <dcterms:description>
    <p>
      <span>Tavaramerkki</span>
      <span>Toiminimi</span>
      <span>Sekoitettavuus</span>
      <span>Tavarayhteys</span>
      <span>Toimiala</span>
      <span>Tavaraluokitus</span>
      <span>Tukkukauppa</span>
    </p>
  </dcterms:description>
  <finlex:registerNumber>4018/3/99</finlex:registerNumber>
  <dcterms:issued>2001-08-30</dcterms:issued>
  <finlex:fileCopyNumber>2008</finlex:fileCopyNumber>
  <dcterms:abstract>
    <p>Patentti- ja rekisterihallitus oli päätöksellään tavaramerkkilain 14 §:n 1 momentin 6 kohdan sekä 6 §:n 1 momentin nojalla hylännyt hakemuksen tavaramerkin CENTURA rekisteröimiseksi tietynlaisille tietokoneohjelmistoille tavaraluokassa 9 sillä perusteella, että tavaramerkki oli sekoitettavissa toiminimeen Centura Ky, jonka kaupparekisterin mukainen toimiala mm. käsitti eri alojen tuotteiden tukku- ja vähittäiskaupan. Patentti- ja rekisterihallituksen valituslautakunta oli hylännyt hakijayhtiön valituksen Patentti- ja rekisterihallituksen päätöksestä.</p>
    <p>Korkein hallinto-oikeus katsoi, ettei valituslautakunnan päätöksen lopputulosta ollut syytä muuttaa, koska kaupparekisterin mukainen toimiala vakiintuneen käytännön mukaan muodostaa lähtökohdan tavaramerkkilain 6 §:n mukaisen tavarayhteyden arvioinnille tapauksissa, joissa tavaramerkin rekisteröintiä koskevan hakemuksen johdosta arvioidaan tavaramerkin ja aikaisemmin rekisteröidyn toiminimen välistä sekoitettavuutta. Patentti- ja rekisterihallitus luokittelee nykyisin vähittäismyynnin palveluna palveluluokkaan 35, mutta vastaavaa käytännön muutosta ei ole tapahtunut tukkukaupan osalta eikä hakemuksen tavaraluettelosta ilmene, että siinä tarkoitetut tavarat eivät voisi olla tukkumyynnin kohteena. (Äänestys 3-2 , vähemmistö katsoi tavarayhteyden puuttuvan ottaen huomioon Centura Ky:n kaupparekisteriin merkityn toimialan erityisen suuri väljyys, että tavaramerkin rekisteröintiä oli haettu tietyille täsmällisesti määrätyille tavaroille sekä ettei asiassa kuultu Centura Ky ollut esittänyt selvitystä siitä, että se harjoittaisi niihin liittyvää toimintaa.)</p>
  </dcterms:abstract>
</finlex:document>
