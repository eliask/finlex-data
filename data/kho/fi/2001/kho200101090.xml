<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200101090</dcterms:identifier>
  <finlex:ecliIdentifier>ECLI:FI:KHO:2001:26</finlex:ecliIdentifier>
  <dcterms:title>15.05.2001/1090 KHO:2001:26</dcterms:title>
  <dcterms:description>
    <p>
      <span>Kunnallisasia</span>
      <span>Kunnan toimielimet</span>
      <span>Tasa-arvo</span>
      <span>Kaupunkisuunnittelutyöryhmä</span>
      <span>Kiintiöperiaate</span>
      <span>Erityinen syy</span>
    </p>
  </dcterms:description>
  <finlex:registerNumber>4402/1/99</finlex:registerNumber>
  <dcterms:issued>2001-05-15</dcterms:issued>
  <finlex:fileCopyNumber>1090</finlex:fileCopyNumber>
  <dcterms:abstract>
    <p>Kaupunginhallitus oli päättänyt asettaa viisijäsenisen  kaupunkisuunnittelutyöryhmän, joka suoritti myös kaupungin  maanhankintaan liittyviä valmistelutehtäviä. Kaupunkisuunnittelutyöryhmään  varsinaisiksi jäseniksi oli valittu kaupunginjohtaja,  kaupunginhallituksen puheenjohtaja, kaupunginhallituksen I varapuheenjohtaja,  kaupunginvaltuuston II varapuheenjohtaja ja kaupunginhallituksen  jäsen sekä varajäseniksi kaupunginkamreeri,  kaupunginvaltuuston puheenjohtaja, kaksi  kaupunginhallituksen jäsentä ja kaupunginhallituksen varajäsen.  Työryhmässä on tarkoitus sovittaa asioiden valmistelussa  yhteen eri poliittisten ryhmien näkemyksiä eikä sillä ole ratkaisuvaltaa  käsittelemissään asioissa. Kaupunkisuunnittelutyöryhmä on  kunnallinen toimielin, jota valittaessa tulee noudattaa  naisten ja miesten välisestä tasa-arvosta annetun  lain 40 prosentin kiintiösäännöstä. Ottaen huomioon, että  työryhmään on sen tehtävästä johtuen valittu jäseniksi  kaikkien neljän valtuustoryhmän puheenjohtajat ja  kaupunginjohtaja virkansa puolesta sekä varajäseniksi  ryhmien puheenjohtajien varahenkilöt, kaupunginhallituksella  on ollut erityinen syy poiketa naisten ja miesten  välisestä tasa-arvosta annetun lain 4 §:n 2  momentissa tarkoitetusta sukupuolten vähimmäiskiintiötä  koskevasta periaatteesta. Kaupunginhallituksen päätös,  jolla kaupunkisuunnittelutyöryhmään oli sekä  jäseniksi että varajäseniksi valittu 4 miestä ja  1 nainen, ei ollut naisten ja miesten välisestä  tasa-arvosta annetun lain vastainen. Äänestys 4-1.</p>
  </dcterms:abstract>
</finlex:document>
