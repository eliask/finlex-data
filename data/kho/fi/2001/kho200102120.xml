<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200102120</dcterms:identifier>
  <finlex:ecliIdentifier>ECLI:FI:KHO:2001:T2120</finlex:ecliIdentifier>
  <dcterms:title>07.09.2001/2120</dcterms:title>
  <dcterms:description>
    <p>
      <span>Arvonlisävero</span>
      <span>Vähennettävä vero</span>
      <span>Yleinen vähennysoikeus</span>
      <span>Rahoituspalvelu</span>
      <span>Luotonanto</span>
      <span>Tytäryhtiö</span>
    </p>
  </dcterms:description>
  <finlex:registerNumber>30/2/00</finlex:registerNumber>
  <dcterms:issued>2001-09-07</dcterms:issued>
  <finlex:fileCopyNumber>2120</finlex:fileCopyNumber>
  <dcterms:abstract>
    <p>Yhtiö oli vuonna 1993 antanut saksalaiselle tytäryhtiölleen rahoituslainaa, joka oli maksettu  takaisin samana vuonna. Tytäryhtiö oli asetettu konkurssiin vuonna 1994, ja sen  konkurssipesä oli vuonna 1995 nostanut kanteen yhtiötä vastaan vaatien  tytäryhtiön ennen konkurssin alkamista takaisin maksaman rahoituslainan  palauttamista konkurssipesään. Yhtiölle oli aiheutunut konkurssipesän  käräjäoikeudessa nostamasta takaisinsaantikanteesta asianajokuluja.</p>
    <p>Yhtiön tytäryhtiölleen antamassa rahoituslainassa  ei ollut kysymys verottoman rahoituspalvelun  myynnistä vaan arvonlisäverolain soveltamisalan ulkopuolelle  jäävästä liiketoimesta. Rahoituslainan takaisinsaantiin  liittyneet asianajokulut eivät näin ollen kohdistuneet suoraan ja  välittömästi yhtiön verovelvollisen ominaisuudessa suorittamaan yksittäiseen  liiketoimeen, vaan ne olivat yhtiön yleiskustannuksia. Koska yhtiön harjoittama  toiminta oli arvonlisäverolaissa tarkoitettua  verollista liiketoimintaa ja koska tytäryhtiön toiminta oli osa yhtiön konsernina harjoittamaa verollista liiketoimintaa, rahoituslainan  takaisinsaantiin liittyneet asianajokulut olivat yhtiön verollisen liiketoiminnan  yleiskustannuksia, joiden vähennyskelpoisuus määräytyi arvonlisäverolain vähennysoikeutta  koskevien yleisten sääntöjen mukaan. Yhtiöllä oli  näin ollen arvonlisäverolain 102 §:n nojalla oikeus vähentää  tytäryhtiölle annetusta rahoituslainasta johtuneisiin asianajokuluihin sisältyneet  arvonlisäverot. Palautushakemus joulukuulta 1996.</p>
    <p>Arvonlisäverolaki 41 §, 42 § 1 mom. 2 kohta ja  102 §</p>
  </dcterms:abstract>
</finlex:document>
