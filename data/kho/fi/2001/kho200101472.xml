<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200101472</dcterms:identifier>
  <finlex:ecliIdentifier>ECLI:FI:KHO:2001:T1472</finlex:ecliIdentifier>
  <dcterms:title>20.06.2001/1472</dcterms:title>
  <dcterms:description>
    <p>
      <span>Toimeentulotuki</span>
      <span>Kannattamaton yritystoiminta</span>
      <span>Perusosan alentaminen</span>
      <span>Oman elatuksen laiminlyönti</span>
    </p>
  </dcterms:description>
  <finlex:registerNumber>2213/3/00</finlex:registerNumber>
  <dcterms:issued>2001-06-20</dcterms:issued>
  <finlex:fileCopyNumber>1472</finlex:fileCopyNumber>
  <dcterms:abstract>
    <p>X:llä oli lelujen ja lahjatavaroiden valmistamista ja myyntiä harjoittava yritys, josta hän ei kuitenkaan ollut saanut tuloja käytettäväksi toimeentuloonsa. X:n toimeentulo toukokuussa 1999 oli katettu asumistuella ja toimeentulotuella. Toimeentulotukilaskelmassa sosiaalilautakunta oli ottanut hänen perusosansa huomioon 20 prosentilla alennettuna, koska hänellä olisi työttömänä työnhakijana ollut mahdollisuus saada työttömyysturvaa.</p>
    <p>Hallinto-oikeus hylkäsi X:n sosiaalilautakunnan päätöksestä tekemän valituksen seuraavin perusteluin:</p>
    <p>X:n esittämä selvitys yrityksensä myyntituloista ja yrityskuluista ajalta 1.1.1998 - 30.4.1999 osoitti, että kyseisenä aikana myyntitulot ja yksityiskäyttö tuotteina olivat olleet yhteensä 23 025,19 markkaa. Yrityskulut samana aikana olivat olleet 26 521,31 markkaa. Toiminta oli siten ollut kannattamatonta. Näin ollen X ei ollut voinut saada toimeentuloaan yrittäjätoiminnallaan. Hänellä oli sen vuoksi oikeus saada toimeentulotukea.</p>
    <p>Koska jokaisella kuitenkin on velvollisuus kykynsä mukaan pitää huolta omasta elatuksestaan, X oli jatkamalla pitkään kannattamatonta yritystoimintaansa laiminlyönyt velvollisuutensa pitää huolta omasta elatuksestaan. Vaikka hän olikin työnhakijana, hänellä ei yrittäjänä ollut oikeutta saada työttömyysturvaetuuksia. Jos hän ei olisi toiminut yrittäjänä, hänellä olisi ollut mahdollisuus päästä toimeentulotukeen nähden ensisijaisten tukijärjestelmien piiriin. X oli itse toistuvasti ilmoittanut, että hän ei nähnyt itsellään olevan mahdollisuuksia työn saantiin, vaan liikkeen harjoittaminen oli hänelle hänen ikänsä, terveydentilansa ja ammattitaitonsa huomioon ottaen ainoa tapa elättää itsensä. X:n menettely voitiin rinnastaa siihen, että hän oli laiminlyönnillään aiheuttanut sen, ettei työtä tai työvoimapoliittista toimenpidettä ollut voitu tarjota hänelle. Näin ollen hänen perusosaansa oli voitu alentaa 20 prosentilla toimeentulotuesta annetun lain 10 §:n perusteella.</p>
    <p>Alentamisen ei voitu katsoa vaarantavan ihmisarvoisen elämän edellyttämän turvan mukaista välttämätöntä toimeentuloa eikä sitä muutoinkaan voitu pitää kohtuuttomana.</p>
    <p>Korkein hallinto-oikeus myönsi valitusluvan ja hylkäsi X:n valituksen sekä pysytti hallinto-oikeuden päätöksen.</p>
    <p>Laki toimeentulotuesta 1, 2, 6 ja 10 §</p>
  </dcterms:abstract>
</finlex:document>
