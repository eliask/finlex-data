<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200102122</dcterms:identifier>
  <finlex:ecliIdentifier>ECLI:FI:KHO:2001:T2122</finlex:ecliIdentifier>
  <dcterms:title>11.09.2001/2122</dcterms:title>
  <dcterms:description>
    <p>
      <span>Poliisilaitos</span>
      <span>Poliisimies</span>
      <span>Sivutoimi</span>
      <span>Matkustaja-alus</span>
      <span>Turvamies</span>
    </p>
  </dcterms:description>
  <finlex:registerNumber>3065/1/00</finlex:registerNumber>
  <dcterms:issued>2001-09-11</dcterms:issued>
  <finlex:fileCopyNumber>2122</finlex:fileCopyNumber>
  <dcterms:abstract>
    <p>Helsingin kihlakunnan poliisilaitoksen vanhempi konstaapeli X, jolla oli toimipaikka poliisilaitoksen väkivaltarikosyksikössä, oli tehnyt sivutoimi-ilmoituksen toimimisesta 1.1.-31.12.2000 välisenä aikana vapaa-aikanaan 1-2 kertaa kuukaudessa yhtiö B:n palveluksessa yhtiön matkustaja-alusten turvamiehenä. Helsingin kihlakunnan poliisilaitos oli valtion virkamieslain 18 §:n nojalla kieltänyt sivutoimen harjoittamisen. Korkein hallinto-oikeus pysytti Helsingin hallinto-oikeuden päätöksen, jolla X:n valitus Helsingin kihlakunnan poliisilaitoksen päätöksestä oli hylätty.</p>
    <p>Korkein hallinto-oikeus katsoi, että X:n sivutoimi-ilmoituksessa tarkoitetut tehtävät vastaavat sisältönsä puolesta poliisimiehen työhön kuuluvia tehtäviä. Kun otettiin huomioon yksittäisen poliisimiehen asema julkisen vallan käyttäjänä ja tähän sisältyvä mahdollisuus puuttua yksityisillä olevien oikeuksien ja vapauksien käyttöön, korkein hallinto-oikeus katsoi, että poliisimiehen toimiessa vapaa-ajallaan sivutoimessa, joka sisältönsä puolesta vastaa poliisimiehen virkaan kuuluvia tehtäviä ja kohdistuu laajaan ja ennalta määräämättömään joukkoon yksityisiä, hän voi valtion virkamieslain 18 §:n 2 momentissa tarkoitetulla tavalla tulla esteelliseksi tehtävässään, vaikka todennäköisyys esteellisyyden ilmenemisestä poliisimiehen yksittäisen virkatoimen suhteen on vähäinen. X:n oikeus puheena olevan sivutoimen vastaanottamiseen ja pitämiseen ratkaistaan soveltamalla valtion virkamieslain 18 §:n 2 ja 3 momentin säännöksiä. Perustuslain 6 §:n 1 momentti ja 18 §:n 1 momentti huomioon ottaen lailla voidaan säätää edellytyksistä, joilla valtioon virkasuhteessa oleva voi ottaa vastaan tai pitää sivutoimen, eikä perustuslain 106 §:stä johdu rajoituksia valtion virkamieslain 18 §:n soveltamiselle.</p>
    <p>Valtion virkamieslaki 18 § 3 mom.</p>
  </dcterms:abstract>
</finlex:document>
