<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200101766</dcterms:identifier>
  <finlex:ecliIdentifier>ECLI:FI:KHO:2001:38</finlex:ecliIdentifier>
  <dcterms:title>08.08.2001/1766 KHO:2001:38</dcterms:title>
  <dcterms:description>
    <p>
      <span>Kunnallisasia</span>
      <span>Irtisanominen</span>
      <span>Syrjintä iän perusteella</span>
      <span>Taloudelliset ja tuotannolliset syyt</span>
    </p>
  </dcterms:description>
  <finlex:registerNumber>449/1/00</finlex:registerNumber>
  <dcterms:issued>2001-08-08</dcterms:issued>
  <finlex:fileCopyNumber>1766</finlex:fileCopyNumber>
  <dcterms:abstract>
    <p>Kunnallisen viranhaltijan palvelussuhdeturvasta annetun lain  2 §:n mukaan kunta ei saa virkasuhteen aikana ilman painavaa, hyväksyttävää  syytä asettaa viranhaltijaa epäedulliseen asemaan muun ohessa iän perusteella. Kaupunginjohtaja ja  henkilöstöjohtaja olivat ennen työntekijöiden ja viranhaltijoiden irtisanomisia  antaneet toimialajohtajille sekä tulosalueiden ja -yksiköiden päälliköille ohjeen Vantaan kaupungin  talouden tasapainoittamisen edellyttämien henkilöstötoimenpiteiden valmistelusta toimialoilla. Ohjeen kohdassa  "Työvoiman vähentämisjärjestys" on todettu, että työvoiman vähentäminen tulee tehdä  siten, että se palvelee ohjeessa todettuja säästötoimenpiteiden tavoitteita.  Tämän ohella on ohjeen mukaan tullut ottaa huomioon seuraavaa: "Mikäli on ikäryhmään "1943 syntyneet ja  sitä vanhemmat" kuuluvia henkilöitä, jotka ovat toimialalla suoritetussa  tiedustelussa ilmaisseet halukkuutensa siirtyä ns. eläkeputkeen, niin nämä ovat ensimmäisellä  sijalla irtisanottaessa henkilökuntaa. Seuraavaksi tulevat muut "1943 syntyneet ja sitä vanhemmat"  ikäryhmään kuuluvat. Kuitenkaan ei niin, että ikääntynyt työntekijä aina olisi nuorempaansa ennen  irtisanottavana. Työntekijän tärkeys työnantajalle tulee tässäkin ikäryhmässä ottaa huomioon  vertailtaessa nuorempiin."</p>
    <p>Kaupunginhallituksen valituksesta ja teknisen lautakunnan selityksestä ilmeni, että  todennäköisyys joutua irtisanotuksi oli ollut ikäryhmässä 50-59 vuotta  vähintään yli kaksi kertaa suurempi kuin muissa ikäryhmissä.  Irtisanotut seitsemän viranhaltijaa olivat olleet iältään  56-58-vuotiaita. Näin ollen syntyi syrjintäolettama siitä, että  tekninen lautakunta on asettanut asianomaiset viranhaltijat kunnallisen  viranhaltijan palvelussuhdeturvasta annetun lain 2 §:ssä tarkoitetulla tavalla  epäedulliseen asemaan ikänsä perusteella ryhdyttäessä irtisanomiseen taloudellisilla ja  tuotannollisilla syillä. Irtisanomismenettelyä varten annetuista kaupunginjohtajan  ja henkilöstöjohtajan ohjeista voitiin päätellä, että eri ikäryhmiin kuuluvien  asettaminen eri asemaan oli myös kaupungin tarkoituksena. Kaupunginhallitus ei ollut tuonut  esiin painavaa hyväksyttävää syytä tälle menettelylle. Vuonna 1941  syntyneen kustannustarkkailijan irtisanominen virkasuhteesta Vantaan kaupungin tekniseen  toimialaan kumottiin.</p>
  </dcterms:abstract>
</finlex:document>
