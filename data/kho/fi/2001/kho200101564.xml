<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200101564</dcterms:identifier>
  <finlex:ecliIdentifier>ECLI:FI:KHO:2001:T1564</finlex:ecliIdentifier>
  <dcterms:title>04.07.2001/1564</dcterms:title>
  <dcterms:description>
    <p>
      <span>Verotusmenettely</span>
      <span>Veron kiertäminen</span>
      <span>Omistuksen uudelleen järjestäminen</span>
      <span>Liiketaloudelliset syyt</span>
    </p>
  </dcterms:description>
  <finlex:registerNumber>2502/2/00</finlex:registerNumber>
  <dcterms:issued>2001-07-04</dcterms:issued>
  <finlex:fileCopyNumber>1564</finlex:fileCopyNumber>
  <dcterms:abstract>
    <p>Asianajotoimisto A Oy:ssä asianajajina toimivat henkilöosakkaat järjestivät vuonna 1996 omistuksensa asianajotoimistossa uudelleen siten, että kukin  henkilöosakas myi pääosan omistamistaan A Oy:n osakkeista niiden  nimellisarvosta perustamalleen osakeyhtiölle. Näiden yhtiöiden osakekanta oli kokonaisuudessaan henkilöosakkaiden omistuksessa. Lisäksi osa A Oy:n osakkeista luovutettiin perustetulle avoimelle yhtiölle, jonka yhtiömiehiä  henkilöosakkaat olivat. Henkilöosakas B:n perustaman ja kokonaan omistaman C Ab:n omistukseen tuli 3999 A Oy:n osaketta ja B:lle itselleen jäi yksi A Oy:n osake. Omistusjärjestelyn ilmoitettiin toteutetun A Oy:n pääomarakenteen  muuttamiseksi sellaiseksi, että se muun muassa mahdollistaisi järkevän  osakaspolitiikan harjoittamisen asianajotoimistossa sekä edistäisi asianajotoimiston liiketoiminnan ja strategiseksi toimintamalliksi valitun true partnership -mallin kehittämistä. Valitussa toimintamallissa A Oy:n voittovarat maksettiin osinkoina osakkaiden omistamille yhtiöille, millä pyrittiin estämään A Oy:n varallisuuden kasvu ja osakkeen substanssiarvon nousu. Tämä mahdollisti uusien osakkaiden mukaantulon ilman kohtuutonta taloudellista panostusta. Veroasiamiehen valitus siitä, että järjestelyihin oli ryhdytty verotusmenettelystä annetun lain 28 §:ssä tarkoitetulla tavalla ja perustetun C Ab -yhtiön verotetuista tuloista olisi tullut poistaa sen A Oy:ltä saamat osinkotulot ja niihin liittyvät yhtiöveron hyvitykset ja B:tä olisi tullut verottaa niistä, hylättiin sekä hallinto-oikeudessa että korkeimmassa hallinto-oikeudessa. Katsottiin, että toimenpiteille oli osoitettu verotuksesta  riippumattomat liiketaloudelliset perusteet. Välilliseen omistukseen johtaneisiin järjestelyihin ei ollut vallinneissa olosuhteissa näytetty ryhdytyn ilmeisesti siinä tarkoituksessa, että suoritettavasta verosta vapauduttaisiin taikka että toimenpiteille muutoin olisi annettu sellainen oikeudellinen muoto, joka ei vastaa asian  varsinaista luonnetta tai tarkoitusta. Verovuosi 1996. Verovuosi 1997.</p>
    <p>Laki verotusmenettelystä 28 §</p>
  </dcterms:abstract>
</finlex:document>
