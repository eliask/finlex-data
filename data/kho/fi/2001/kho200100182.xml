<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100182</dcterms:identifier>
  <finlex:ecliIdentifier>ECLI:FI:KHO:2001:9</finlex:ecliIdentifier>
  <dcterms:title>02.02.2001/182 KHO:2001:9</dcterms:title>
  <dcterms:description>
    <p>
      <span>Valitusviranomainen</span>
      <span>Hallintopäätös</span>
      <span>Valtioneuvoston alainen viranomainen</span>
      <span>Asian siirtäminen</span>
      <span>Valitusosoitus</span>
      <span>Hallinto-oikeus</span>
      <span>Öljysuojarahasto</span>
    </p>
  </dcterms:description>
  <finlex:registerNumber>2244/3/00</finlex:registerNumber>
  <dcterms:issued>2001-02-02</dcterms:issued>
  <finlex:fileCopyNumber>182</finlex:fileCopyNumber>
  <dcterms:abstract>
    <p><em>Kunnanhallitus</em> oli hakenut Öljysuojarahaston johtokunnalta korvausta öljyntorjuntaveneen hankintakustannuksista.  Öljysuojarahaston johtokunta oli hakemuksen osaksi hyläten myöntänyt kunnalle korvausta öljyntorjuntaveneen hankintakustannuksista.  Öljysuojarahaston johtokunta oli liittänyt päätökseensä valitusosoituksen KHO:een.  Kunnanhallitus oli valittanut päätöksestä KHO:een ja vaatinut, että öljysuojarahaston johtokunnan päätös kumotaan ja kunnalle määrätään korvattavaksi hakemuksen mukaisesti  öljyntorjuntaveneen kaikki hankintakustannukset. KHO ei tutkinut kunnanhallituksen valitusta. Öljysuojarahaston johtokunnan päätökseen liitetty valitusosoitus  poistettiin. Valitus siirrettiin Kuopion hallinto-oikeuden käsiteltäväksi.</p>
    <p><em>Perustelut</em>: Öljysuojarahastosta annetun lain (379/1974) 1 §:n (741/1985) mukaan maa-alueilla  tapahtuvien öljyvahinkojen torjumisesta annetussa laissa (378/1974) ja aluksista aiheutuvan vesien pilaantumisen  ehkäisemisestä annetussa laissa (300/1979) tarkoitettujen öljyvahinkojen ja niiden torjuntakustannusten korvaamista  varten on valtion tulo- ja menoarvion ulkopuolella Öljysuojarahasto. Rahasto on ympäristöministeriön hoidossa.  Rahastosta maksettavista korvauksista päättää Öljysuojarahaston johtokunta. Hallintolainkäyttölain 7 §:n 1 momentin mukaan valtioneuvoston ja ministeriön  päätöksestä saa valittaa KHO:een. Saman pykälän 2 momentin (433/1999) mukaan valtioneuvoston alaisen viranomaisen päätöksestä saa  valittaa hallinto-oikeuteen. Hallintolainkäyttölain mukaan hallinto-oikeus on yleinen valitusviranomainen hallintoviranomaisten päätöksistä  valitettaessa, lukuun ottamatta valtioneuvoston ja ministeriöiden päätöksiä. Jos muussa laissa tai ennen hallintolainkäyttölain  voimaantuloa annetussa asetuksessa on annettu hallintokäyttölaista poikkeavia  säännöksiä, niitä sovelletaan hallintolainkäyttölain 3 §:n nojalla hallintolainkäyttölain asemesta. Öljysuojarahastosta annetussa laissa tai muussakaan  säädöksessä ei ole erikseen säädetty muutoksenhausta Öljysuojarahaston johtokunnan  päätökseen.</p>
    <p>Kun KHO ei edellä olevan johdosta ollut toimivaltainen ensi asteena käsittelemään  valitusta Öljysuojarahaston johtokunnan päätöksestä, oli Öljysuojarahaston johtokunnan päätökseen liitetty valitusosoitus poistettava ja  kunnanhallituksen valitus jätettävä tutkimatta. Ottaen huomioon hallintolainkäyttölain  12 §:n (433/1999) ja 30 §:n säännökset valitus oli siirrettävä Kuopion hallinto-oikeuden käsiteltäväksi.</p>
  </dcterms:abstract>
  <p>Ks. KHO 16.11.1998 T 2538.</p>
  <p>Ks. myös KHO 02.02.2001 T 183 ja 184.</p>
</finlex:document>
