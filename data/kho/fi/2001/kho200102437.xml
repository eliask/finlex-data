<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200102437</dcterms:identifier>
  <finlex:ecliIdentifier>ECLI:FI:KHO:2001:T2437</finlex:ecliIdentifier>
  <dcterms:title>09.10.2001/2437</dcterms:title>
  <dcterms:description>
    <p>
      <span>Ulkomaalainen</span>
      <span>Käännyttäminen</span>
      <span>Avioliitto Suomen kansalaisen kanssa</span>
      <span>Siteet Suomeen</span>
      <span>Oikeudellinen kokonaisharkinta</span>
      <span>Menettelyvirhe</span>
    </p>
  </dcterms:description>
  <finlex:registerNumber>1071/3/01</finlex:registerNumber>
  <dcterms:issued>2001-10-09</dcterms:issued>
  <finlex:fileCopyNumber>2437</finlex:fileCopyNumber>
  <dcterms:abstract>
    <p>Ulkomaalaisvirasto oli 31.5.2000 hylännyt A:n  turvapaikkaa ja oleskelulupaa koskevan hakemuksen.  Ulkomaalaisvirasto oli lisäksi päättänyt käännyttää A:n  kotimaahansa X:ään ja määrännyt hänet maahantulokieltoon  kahdeksi vuodeksi. - Hallinto-oikeus on hylännyt  A:n valituksen muutoin, mutta kumonnut  ulkomaalaisviraston päätöksen maahantulokiellon  osalta.</p>
    <p>Valituksessaan A esitti, että hänen käännyttämisensä  kotimaahan olisi kohtuutonta, sillä hän oli ollut  avioliitossa Suomen kansalaisen B:n kanssa 5.11.1999 lähtien.  Sitä ennen he olivat seurustelleet yli seitsemän  kuukautta. A:lla oli yli kolme vuotta kestäneen  maassaoleskelunsa aikana syntynyt Suomeen avioliiton  lisäksi myös muita vahvoja siteitä. Hän puhui suomen  kieltä hyvin.</p>
  </dcterms:abstract>
  <p>Korkein hallinto-oikeus myönsi  valitusluvan käännyttämisen osalta. Muilta osin  eli turvapaikkaa ja oleskelulupaa koskevalta osalta  valituslupahakemus hylättiin.</p>
  <p>Korkein hallinto-oikeus kumosi hallinto-oikeuden  ja ulkomaalaisviraston päätökset käännyttämisen  osalta.</p>
  <p>Korkein hallinto-oikeus perusteli päätöstään muun ohella  seuraavasti: Ulkomaalaislain 38 §:n 1 momentin  (537/1999) mukaan käännyttämistä harkittaessa on  otettava huomioon kaikki asiaan vaikuttavat seikat  ja olosuhteet kokonaisuudessaan. Näitä ovat ainakin  ulkomaalaisen oleskelun pituus, lapsen ja vanhemman suhde,  perhesiteet ja muut siteet Suomeen.</p>
  <p>Asiakirjoista saatavan selvityksen mukaan A, joka  on X:n kurdi, on oleskellut Suomessa 14.3.1998 lukien.  A ja Helsingistä oleva Suomen kansalainen B on vihitty  avioliittoon Helsingissä 5.11.1999. Puolisot ovat  saadun selvityksen mukaan asuneet yhdessä 10.4.1999  lähtien. Valituslupahakemuksen mukaan A puhuu suomen kieltä hyvin.</p>
  <p>Ulkomaalaisviraston päätöksestä ei ilmene, että  ulkomaalaisvirasto olisi A:n käännyttämistä  koskevaa päätöstä tehdessään ottanut huomioon A:n  avioliiton Suomen kansalaisen kanssa ja muut siteet  Suomeen. Asiaa ulkomaalaisvirastossa käsiteltäessä on  näin ollen tapahtunut menettelyvirhe.</p>
  <p>Korkein hallinto-oikeus on viivytyksen  välttämiseksi, asiaa menettelyvirheen vuoksi ulkomaalaisvirastolle  palauttamatta, ottanut asian välittömästi ratkaistavakseen.</p>
  <p>Kun otetaan huomioon A:n maassaoleskelun kesto,  avioliitto ja yhdessä asuminen Suomen kansalaisen  kanssa sekä suomen kielen taito samoin kuin muut  asiakirjoista ilmenevät olosuhteet, korkein  hallinto-oikeus katsoo, ettei A:ta voida näissä  oloissa käännyttää kotimaahansa.</p>
  <p/>
  <p>Ulkomaalaislaki 38 § 1 mom.</p>
</finlex:document>
