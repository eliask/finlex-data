<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200102017</dcterms:identifier>
  <finlex:ecliIdentifier>ECLI:FI:KHO:2001:T2017</finlex:ecliIdentifier>
  <dcterms:title>31.08.2001/2017</dcterms:title>
  <dcterms:description>
    <p>
      <span>Päätöksen valituskelpoisuus</span>
      <span>Normipäätös</span>
      <span>Poroasiat</span>
      <span>Maa- ja metsätalousministeriön päätös</span>
      <span>Merkkipiirit</span>
      <span>Poromäärät</span>
      <span>Paliskunta</span>
    </p>
  </dcterms:description>
  <finlex:registerNumber>436/3/00</finlex:registerNumber>
  <dcterms:issued>2001-08-31</dcterms:issued>
  <finlex:fileCopyNumber>2017</finlex:fileCopyNumber>
  <dcterms:abstract>
    <p>Maa- ja metsätalousministeriö oli poronhoitolain (848/1990) 21 §:n 1 momentin ja 27 §:n nojalla 17.1.2000 antanut päätöksen merkkipiireistä sekä suurimmista sallituista poromääristä (71/2000).</p>
    <p>K:n paliskunta asiakumppaneineen on ministeriön päätöksestä korkeimpaan hallinto-oikeuteen tekemässään valituksessa vaatinut, että ministeriön päätös kumotaan siltä osin, kuin siinä on päätetty valittajina olevien paliskuntien alueilla pidettävien porojen sekä näiden paliskuntien osakkaiden suurimmasta sallitusta poromäärästä.</p>
    <p>Korkein hallinto-oikeus jätti valituksen ja siinä esitetyt vaatimukset tutkimatta seuraavin perusteluin:</p>
    <p>Maa- ja metsätalousministeriön valituksenalainen päätös perustuu poronhoitolain 21 ja 27 §:n säännöksiin. Lain 21 § sisältyy lain 3 lukuun, jossa ovat säännökset porojen määrästä. Lain 27 § sisältyy puolestaan porojen merkitsemistä koskevaan 4 lukuun.</p>
    <p>Poronhoitolain 21 §:n 1 momentissa säädetään, että kuultuaan Paliskuntain yhdistystä ja maataloustuottajain liittoja maa- ja metsätalousministeriö määrää kymmeneksi vuodeksi kerrallaan, kuinka monta eloporoa paliskunta saa alueellaan vuosittain pitää ja kuinka monta tällaista poroa paliskunnan osakas saa enintään omistaa. Saman lain 27 §:n mukaan eri poromerkkien tarkoituksenmukaiseksi jakamiseksi poronhoitoalueen osien kesken poronhoitoalue jaetaan maa- ja metsätalousministeriön päätöksellä merkkipiireihin, joista säädetään tarkemmin asetuksella.</p>
    <p>Maa- ja metsätalousministeriön valituksenalainen päätös sisältää rajoitetun ajan voimassa olevan määräyksen siitä, kuin monta eloporoa paliskunta saa alueellaan vuosittain pitää ja kuinka monta tällaista poroa paliskunnan osakas saa enintään pitää. Määräys on luonteeltaan yleinen. Määräyksellä ei ole oikeudellisesti sitovasti ratkaistu, miten enimmäismäärän ylittävää eloporojen määrää on yksittäistapauksessa vähennettävä. Porojen määrän vähentämistä koskevat säännökset sisältyvät poronhoitolain 22 §:ään. Pykälän 1 momentin ensimmäisessä virkkeessä säädetään, että milloin paliskunnan tai poronomistajan eloporojen määrä ylittää 21 §:ssä tarkoitetun enimmäismäärän, paliskunnan on seuraavan poronhoitovuoden kuluessa päätettävä sen alueella hoidettavana olevien porojen määrän vähentämisestä sallittuun enimmäismäärään. Poronhoitolain 22 §:n 2 momentin mukaan paliskunta voi erityisestä syystä päättää, että paliskunnan osakkaan porojen määrää ei vähennetä, jolloin vastaava määrä vähennetään muilta poronomistajilta heidän porojensa määrän mukaisessa suhteessa.</p>
    <p>Maa- ja metsätalousministeriön valituksenalaisella päätöksellä ei ole ratkaistu, onko ja millä tavalla paliskunnan tai poronomistajan eloporojen määrää vähennettävä, vaan porojen vähentäminen kuuluu paliskunnan yksinomaiseen päätösvaltaan poronhoitolain 22 §:n mukaisesti.</p>
    <p>Maa- ja metsätalousministeriön kysymyksessä oleva merkkipiirejä sekä suurimpia sallittuja poromääriä koskeva päätös (71/2000) on yleisluonteisia määräyksiä sisältävä niin sanottu normipäätös. Ministeriön päätös, joka on julkaistu Suomen säädöskokoelmassa, ei ole hallintolainkäyttölain 1 §:n 2 momentissa ja 4 §:ssä tarkoitettu hallintoasiassa annettu päätös eivätkä sen määräykset sisällä saman lain 5 §:n 1 momentissa tarkoitettua toimenpidettä, jolla asia on ratkaistu. Ministeriön päätöksestä ei näin ollen saa valittaa. Tämän vuoksi ja ottaen huomioon hallintolainkäyttölain 51 §:n 2 momentin säännökset valitus ja siinä esitetyt vaatimukset on jätettävä tutkimatta.</p>
  </dcterms:abstract>
  <p>Hallintolainkäyttölaki 1, 4, 5 ja 51 §</p>
  <p>Poronhoitolaki 21, 22 ja 27 §</p>
</finlex:document>
