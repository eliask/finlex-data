<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200101753</dcterms:identifier>
  <finlex:ecliIdentifier>ECLI:FI:KHO:2001:T1753</finlex:ecliIdentifier>
  <dcterms:title>07.08.2001/1753</dcterms:title>
  <dcterms:description>
    <p>
      <span>Vammaispalvelu</span>
      <span>Taloudellinen tukitoimi</span>
      <span>Auton hankinta</span>
      <span>Auton lisävarusteet</span>
      <span>Auton muutostyöt</span>
    </p>
  </dcterms:description>
  <finlex:registerNumber>1114/3/00</finlex:registerNumber>
  <dcterms:issued>2001-08-07</dcterms:issued>
  <finlex:fileCopyNumber>1753</finlex:fileCopyNumber>
  <dcterms:abstract>
    <p>L:n sosiaali- ja terveyslautakunnan alainen viranhaltija oli myöntänyt H:lle korvauksen auton lisälaitteiden  hankintakustannuksiin 88 595 markkaa sekä auton automaattivaihteistoon 13 700  markkaa. Sosiaali- ja terveyslautakunta oli hylännyt H:n oikaisuvaatimuksen  kustannuksiltaan noin 180 000 markan hintaisen auton hankintakustannusten korvaamisesta, koska asiakkaan kokonaistilanne  huomioon ottaen hänen suoriutumisensa päivittäisistä toiminnoista oli pystytty  turvaamaan ilman auton hankintaa, kuljetuspalvelujen käyttöä oli ollut mahdollisuus lisätä  sekä talousarvioon varattujen määrärahojen puitteissa oli ollut mahdollisuus asiakkaan osittaiseen tukemiseen  auton ja sen lisälaitteiden kustannusten osalta.</p>
    <p>Hallinto-oikeus oli hylännyt H:n valituksen. Päätöksen perusteluiden mukaan korvausta päivittäisistä  toiminnoista suoriutumisessa tarvittavien välineiden, koneiden ja laitteiden hankkimisesta  aiheutuviin kustannuksiin suoritetaan sellaiselle vammaiselle henkilölle, joka tarvitsee niitä  vammansa tai sairautensa johdosta liikkumisessa, viestinnässä, henkilökohtaisessa suoriutumisessa kotona tai  vapaa-ajan toiminnassa. Kyseisiä tukitoimia kunta järjestää kunnan talousarviossa  tarkoitukseen varattujen määrärahojen rajoissa. Sosiaali- ja terveyslautakunta oli todennut, että neliraajahalvauksen  vuoksi hakija tarvitsi runsaasti erilaisia apuvälineitä, jotta itsenäinen liikkuminen omalla autolla oli  mahdollista. Lautakunta oli ilmoittanut, että kaupungin vammaispalvelun toteuttamissuunnitelman  mukaisesti vaikeavammaisten henkilöiden auton hankintaa oli tuettu lisälaitteiden  hankintakustannusten osalta, jolloin hakijalle oli vammasta huolimatta turvattu  mahdollisuus käyttää liikkumiseen omaa autoa. Hakijan tarvitsemat apuvälineet olivat maksaneet  yhteensä 104 370 markkaa ja nämä kustannukset oli korvattu  täysimääräisinä. Lisäksi oli sitouduttu korvaamaan automaattivaihteiston osuus 13 700 markkaa.  Lautakunta oli harkinnut kyseisen tukitoimen tarvetta H:n vamman aiheuttaman tarpeen kannalta.  Koska näiden tukitoimien kustannusten korvaamista ei ollut säädetty kunnan  erityiseksi velvollisuudeksi ja koska kyseessä on määrärahoihin sidottu taloudellinen tukitoimi, sosiaali- ja  terveyslautakunnan yksilöhuoltojaosto oli voinut olla myöntämättä enempää  avustusta H:lle auton hankkimisesta aiheutuviin kustannuksiin määrärahojen riittämättömyyden  vuoksi.</p>
  </dcterms:abstract>
  <p>Laki vammaisuuden perusteella järjestettävistä palveluista  ja tukitoimista 3 §, 4 § ja 9 § 1 mom.</p>
  <p>Asetus vammaisuuden perusteella järjestettävistä palveluista ja tukitoimista 17 §</p>
</finlex:document>
