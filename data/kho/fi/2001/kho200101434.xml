<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200101434</dcterms:identifier>
  <finlex:ecliIdentifier>ECLI:FI:KHO:2001:T1434</finlex:ecliIdentifier>
  <dcterms:title>13.06.2001/1434</dcterms:title>
  <dcterms:description>
    <p>
      <span>Kunnallisasia</span>
      <span>Kunnanjohtaja</span>
      <span>Irtisanominen</span>
      <span>Tilapäinen valiokunta</span>
      <span>Kokoonpano</span>
      <span>Esteellisyys</span>
      <span>Puolueettomuus</span>
      <span>Kokouskutsu</span>
    </p>
  </dcterms:description>
  <finlex:registerNumber>818/1/00</finlex:registerNumber>
  <dcterms:issued>2001-06-13</dcterms:issued>
  <finlex:fileCopyNumber>1434</finlex:fileCopyNumber>
  <dcterms:abstract>
    <p>Hallinto-oikeus oli valituksenalaisella päätöksellään katsonut, että tilapäisen valiokunnan kokoonpano ei ole ollut asianmukainen, valiokunnan kokouskutsuissa oli rikottu kaupungin hallintosäännön määräyksiä ja että valiokunnan työ ei ole ollut esteetöntä ja puolueetonta. Hallinto-oikeuden päätöksen perustelujen mukaan kaikista näistä seikoista yhteensä seurasi, että valtuuston päätös oli syntynyt virheellisessä järjestyksessä ja oli siten lainvastainen.</p>
    <p>Kunnanjohtajan irtisanomista valmistelemaan asetettuun tilapäiseen valiokuntaan voidaan valita vain valtuutettuja. Tähän valmistelevaan toimielimeen osallistuvien valtuutettujen esteellisyyttä tarkasteltaessa on otettava huomioon laissa säännelty kunnanjohtajan irtisanomisen peruste, hänen asemansa luottamushenkilöihin nähden ja se että tilapäiseen valiokuntaan valitaan yksinomaan valtuutettuja. Tilapäiseen valiokuntaan valitut valtuutetut eivät ole esteellisiä sillä perusteella, että he ovat allekirjoittaneet kunnanjohtajan irtisanomista tai toisiin tehtäviin siirtämistä koskevan aloitteen tai muuten ilmaisseet kantansa asiassa jo etukäteen.</p>
    <p>Tilapäinen valiokunta oli jo ensimmäisessä kokouksessaan päättänyt, että valtuuston puheenjohtajistolla on tarvittaessa oikeus osallistua valiokunnan työskentelyyn ja kokouksiin. Tilapäinen valiokunta ei ole tarkemmin määritellyt puheenjohtajiston osallistumisoikeutta eikä siitä ole laissa erikseen säädetty. Puheenjohtajiston osallistumista tilapäisen valiokunnan kokouksiin ei voida pitää virheellisenä. Viime kädessä valtuuston on irtisanomispäätöstä tehdessään arvioitava, onko asian valmistelu ollut riittävää ja tasapuolista ja onko kunnanjohtaja voinut riittävästi tuoda esiin omat näkökantansa valmistelevaan asiaan.</p>
    <p>Kaikki tilapäiseen valiokuntaan valitut henkilöt olivat olleet saapuvilla ensimmäisessä kokouksessa 19.10.1998 ja 21.10. 1998 pidetyssä kokouksessa. Kukaan tilapäiseen valiokuntaan valituista ei ollut moittinut kokousmenettelyä. Kysymys oli kunnanjohtajan irtisanomista tai toisiin tehtäviin siirtämistä koskevan asian valmistelusta. Muilla kuin toimielimeen valituilla ei ole tarvetta saada etukäteen tietää kokouksen ajankohdasta tai esityslistasta. Näin ollen sillä, että kokouskutsuja edellä mainittuihin kokouksiin ei oltu lähetetty hallintosäännön mukaisesti neljä päivää ennen kokousta ja, että ensimmäisestä kokouksesta oli puuttunut esityslista ei ollut merkitystä valtuuston päätöksen laillisuuden kannalta. Kunnanvaltuuston päätös ei ollut syntynyt virheellisessä järjestyksessä tai muutoin lainvastaisesti.</p>
  </dcterms:abstract>
</finlex:document>
