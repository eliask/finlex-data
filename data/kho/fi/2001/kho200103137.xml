<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200103137</dcterms:identifier>
  <finlex:ecliIdentifier>ECLI:FI:KHO:2001:T3137</finlex:ecliIdentifier>
  <dcterms:title>17.12.2001/3137</dcterms:title>
  <dcterms:description>
    <p>
      <span>Arvonlisävero</span>
      <span>Palvelun myynti</span>
      <span>Rahoituspalvelu</span>
      <span>Maksuliike</span>
      <span>Rahahuoltopalvelu</span>
    </p>
  </dcterms:description>
  <finlex:registerNumber>3050/2/00</finlex:registerNumber>
  <dcterms:issued>2001-12-17</dcterms:issued>
  <finlex:fileCopyNumber>3137</finlex:fileCopyNumber>
  <dcterms:abstract>
    <p>Yhtiö oli tehnyt pankkiryhmien kanssa sopimuksen, jonka perusteella yhtiö hankki  pankeille kaikki niiden tarvitsemat rahahuoltoon liittyvät palvelut. Yleensä yhtiö käytti palvelujen suorittamiseen alihankkijoita.  Yhtiö tarjosi pankeille neljä erillistä palvelukokonaisuutta, joita olivat yritysten asiakaskassojen  laskenta ja tilitys asiakkaan tilille, yritysten vaihtorahatilaukset laskentakeskuksesta tai rahan  luovuttavasta automaatista, henkilöasiakkaiden käteisen rahan vastaanotto, laskenta ja tilille pano  sekä pankkien konttorien rahan tilaukset ja palautukset. Kun yhtiö suoritti näitä  palveluja, se omisti ja oli siten myös vastuussa käteisestä rahasta, joka  oli sen tai sen käyttämän alihankkijan hallussa.  Yhtiöllä oli vastuu myös pankkien ostamista palveluista kokonaisuudessaan.  Palveluihin liittyvä rahaliikenne kulki yhtiön tilin kautta. Alihankkija syötti tiedot yhtiön maksujärjestelmään,  jolloin maksu tapahtui tilisiirtona yhtiön tililtä yritysasiakkaan tilille. Pankki, jonka  konttorissa asiakkaalla oli tili, ei tehnyt mitään toimenpiteitä tilisiirron toteuttamiseksi. Palvelukokonaisuuksiin  liittyi oleellisena osana myös erilaisia muita toimintoja, kuten rahan vastaanottoa,  laskentaa, pakkausta ja luovutusta. Kukin palvelukokonaisuus katsottiin arvonlisäverolain 42 §:n 1 momentin  4 kohdassa tarkoitetuksi verottomana rahoituspalveluna pidettäväksi maksuliikkeeksi.  Yhtiön ei näin ollen ollut suoritettava arvonlisäveroa pankeille myymistään rahahuoltopalveluista.  Ennakkoratkaisu ajaksi 13.9.2000-31.12.2001.</p>
    <p>Arvonlisäverolaki 41 § ja 42 § 1 mom. 4 kohta</p>
    <p>Ks. myös KHO 17.12.2001 T 3136</p>
  </dcterms:abstract>
</finlex:document>
