<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200102333</dcterms:identifier>
  <finlex:ecliIdentifier>ECLI:FI:KHO:2001:T2333</finlex:ecliIdentifier>
  <dcterms:title>28.09.2001/2333</dcterms:title>
  <dcterms:description>
    <p>
      <span>Toimeentulotuki</span>
      <span>Virheellinen valitusosoitus</span>
      <span>Valituksen tutkiminen</span>
    </p>
  </dcterms:description>
  <finlex:registerNumber>1935/3/01</finlex:registerNumber>
  <dcterms:issued>2001-09-28</dcterms:issued>
  <finlex:fileCopyNumber>2333</finlex:fileCopyNumber>
  <dcterms:abstract>
    <p>Sosiaali- ja terveyslautakunnan toimeentulotukea  koskevaan päätökseen liitetyn valitusosoituksen mukaan valitus  päätöksestä oli tullut toimittaa lääninhallituksen kirjaamoon tai postitse  Kuopion hallinto-oikeuteen viimeistään 30 päivän kuluessa päätöksen tiedoksisaamisesta  tiedoksisaantipäivää mukaan lukematta. Saantitodistusjäljennöksen mukaan  X oli saanut päätöksestä tiedon 19.6.2000. Hänen olisi siten tullut saattaa valitus  vireille viimeistään 19.7.2000. X oli toimittanut valituskirjelmänsä  postitse Kuopion hallinto-oikeudelle 20.7.2000. Kun sosiaali- ja terveyslautakunnan  päätökseen liitetty valitusosoitus oli valitusaikaa koskevalta osaltaan ollut  lainmukainen, hallinto-oikeus ei tutkinut X:n myöhässä saapunutta  valitusta.</p>
    <p>Korkein hallinto-oikeus myönsi X:lle valitusluvan, tutki valituksen ja kumosi hallinto-oikeuden päätöksen ja palautti asian  hallinto-oikeudelle käsiteltäväksi seuraavin perusteluin:</p>
    <p>Hallintolainkäyttölain 30 §:n 1 momentin mukaan, jos valitus on puuttuneen tai virheellisen valitusosoituksen  vuoksi tehty väärää menettelyä noudattaen, valitusta ei tämän vuoksi jätetä tutkimatta.  Säännöksen tarkoitus on estää se, että valittaja kärsii vahinkoa valitusosoituksen  virheellisyyden vuoksi.</p>
    <p>Sosiaali- ja terveyslautakunnan päätökseen liitetyssä valitusosoituksessa  Kuopion hallinto-oikeuden postiosoitteeseen postinumeroksi oli merkitty virheellisesti 70111  Kuopio, kun sen olisi pitänyt olla 70101 Kuopio.  Kun otettiin huomioon mainittu valitusosoituksen  virheellisyys ja se, että X:n valitus oli ollut vain yhden  päivän myöhässä, ei valitusta näissä oloissa, kun  otettiin huomioon edellä mainittu hallintolainkäyttölain 30 §:n 1 momentissa  ilmaistu periaate, ollut voitu jättää tutkimatta.</p>
    <p>Hallintolainkäyttölaki 14, 26 ja 30 §</p>
  </dcterms:abstract>
</finlex:document>
