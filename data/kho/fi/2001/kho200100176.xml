<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100176</dcterms:identifier>
  <finlex:ecliIdentifier>ECLI:FI:KHO:2001:T176</finlex:ecliIdentifier>
  <dcterms:title>01.02.2001/176</dcterms:title>
  <dcterms:description>
    <p>
      <span>Ennakkoperintä</span>
      <span>Verovapaat matkakustannusten korvaukset</span>
      <span>Matkustamiskustannus</span>
      <span>Majoittumiskustannus</span>
      <span>Varsinainen työpaikka</span>
      <span>Toissijainen työpaikka</span>
      <span>Sama intressipiiri</span>
    </p>
  </dcterms:description>
  <finlex:registerNumber>543/2/00</finlex:registerNumber>
  <dcterms:issued>2001-02-01</dcterms:issued>
  <finlex:fileCopyNumber>176</finlex:fileCopyNumber>
  <dcterms:abstract>
    <p>A Oy omisti 50 prosenttia X Oy:n ja Y Oy:n osakkeista. Loput 50 prosenttia X Oy:n osakkeista omisti B Oy ja Y Oy:n osakkeista C Oy. X Oy:n ja Y Oy:n  toimialana oli laivanselvitys ja huolinta sekä näitä palveleva toiminta. Yhtiöiden liikevaihdosta 80 prosenttia muodostui A Oy:n tekemistä tilauksista. Yhtiöt tekivät myös liiketoiminnassaan yhteistyötä siten, että ne käyttivät samoja laivoja ja sopivat lastaustoiminnastaan yhteisesti. Lisäksi yhtiöillä oli yhteinen  toimitusjohtaja A, jonka palkan ne maksoivat puoliksi. A:n työtehtäviin kuului lastaustoiminnan valvominen sekä Kemissä että Oulussa. A työskenteli yhtä paljon X Oy:n toimipaikalla Kemissä ja Y Oy:n toimipaikalla Oulussa.</p>
    <p>Näissä olosuhteissa ja siitä huolimatta, ettei X Oy:n ja Y Oy:n välillä ollut  osakeyhtiölain 1 luvun 3 §:ssä tarkoitettua konsernisuhdetta, yhtiöiden katsottiin muodostavan tuloverolain 71 §:n 1 momentissa tarkoitetun intressipiirin.</p>
    <p>A:lla katsottiin olevan varsinainen työpaikka sekä Kemissä että Oulussa. Kun A:n asunto oli Oulussa, pidettiin Oulun toimipistettä hänen ensisijaisena työpaikkana ja Kemin toimipistettä hänen toissijaisena työpaikkana.</p>
    <p>Toimitusjohtaja A:lle toissijaiselle työpaikalle Kemiin tehdyistä matkoista  maksetut matkustamiskustannusten korvaukset ja kohtuullisten  majoittumiskustannusten korvaukset olivat sellaisia ennakkoperintälain 15 §:n 1 momentissa tarkoitettuja ennen ennakonpidätyksen toimittamista korvattavia eriä, joista ei ollut toimitettava ennakonpidätystä. Ennakkoratkaisu. Verovuosi 1999.</p>
  </dcterms:abstract>
  <p>Tuloverolaki 71 § (1170/1998)</p>
  <p>Ennakkoperintälaki 15 §</p>
</finlex:document>
