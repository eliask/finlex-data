<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200103101</dcterms:identifier>
  <finlex:ecliIdentifier>ECLI:FI:KHO:2001:T3101</finlex:ecliIdentifier>
  <dcterms:title>11.12.2001/3101</dcterms:title>
  <dcterms:description>
    <p>
      <span>Kansalaisuus</span>
      <span>Henkilöllisyys</span>
      <span>Ikä</span>
      <span>Suullinen käsittely</span>
      <span>Henkilötiedustelu</span>
    </p>
  </dcterms:description>
  <finlex:registerNumber>274/3/01</finlex:registerNumber>
  <dcterms:issued>2001-12-11</dcterms:issued>
  <finlex:fileCopyNumber>3101</finlex:fileCopyNumber>
  <dcterms:abstract>
    <p>A oli hallinto-oikeudelle ulkomaalaisviraston kansalaisuusasiaa koskevasta päätöksestä tekemässään valituksessa pitänyt välttämättömänä,  että hallinto-oikeus järjestää asiassa suullisen käsittelyn ja kuulee todistajina hänen isäänsä  ja äitiään. He saattoivat vahvistaa, että A oli syntynyt 27.6.1977. Suullisen käsittelyn  järjestäminen oli tärkeää, koska mikäli ulkomaalaisviraston omaksuma kanta hyväksyttäisiin,  seurauksena voisi olla, ettei A:lle voitaisi myöntää Suomen kansalaisuutta vuosikymmeniin. -  Hallinto-oikeus on hylännyt vaatimuksen suullisen käsittelyn järjestämisestä, koska  suullisessa käsittelyssä ei, ottaen huomioon asiassa kirjallisesti esitetty selvitys, ollut saatavissa sellaista  lisäselvitystä, joka voisi vaikuttaa asian ratkaisuun. - Korkein hallinto-oikeus lausui hallinto-oikeuden  ratkaisevana olevan asian koskeneen Suomen kansalaisuuden mahdollista myöntämistä  A:lle eli hänen perustavaa laatua olevaa oikeusasemaansa. Asiassa saattoi kirjallisen selvityksen  lisäksi olla merkitystä henkilötodistelulla annettavalla näytöllä A:n syntymäajan ja henkilöllisyyden varmistamisesta.  Suullinen käsittely hallinto-oikeudessa ei ollut ilmeisen tarpeetonta sillä  tavoin kuin hallintolainkäyttölain 38 §:n 1 momentissa  tarkoitetaan. Hallinto-oikeuden ei niin ollen olisi tullut hylätä pyyntöä suullisesta käsittelystä.  Sen vuoksi hallinto-oikeuden päätös kumottiin ja asia palautettiin hallinto-oikeudelle uudelleen käsiteltäväksi.  Hallinto-oikeuden oli toimitettava suullinen käsittely, jossa A saa mahdollisuuden selvittää henkilöllisyyteensä  liittyviä seikkoja muun ohella todistajia kuulemalla.</p>
    <p>Jaostoplenum. Äänestys 4-3. Esittelijän eriävä mielipide = vähemmistön äänestyslausunto.</p>
    <p>Hallintolainkäyttölaki 38 §</p>
  </dcterms:abstract>
</finlex:document>
