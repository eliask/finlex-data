<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200101547</dcterms:identifier>
  <finlex:ecliIdentifier>ECLI:FI:KHO:2001:T1547</finlex:ecliIdentifier>
  <dcterms:title>04.07.2001/1547</dcterms:title>
  <dcterms:description>
    <p>
      <span>Asianosainen</span>
      <span>Hallintopäätös</span>
      <span>Ministeriö</span>
      <span>Ministeriön päätös</span>
      <span>Normipäätös</span>
      <span>Poliisimääräys</span>
      <span>Säädöskokoelma</span>
      <span>Valitusoikeus</span>
      <span>Paliskunta</span>
      <span>Poronhoito</span>
    </p>
  </dcterms:description>
  <finlex:registerNumber>321/3/99</finlex:registerNumber>
  <dcterms:issued>2001-07-04</dcterms:issued>
  <finlex:fileCopyNumber>1547</finlex:fileCopyNumber>
  <dcterms:abstract>
    <p>Sisäasiainministeriö oli poliisilain 52 §:n nojalla antamallaan  poliisimääräyksellä kieltänyt liikkumisen ja oleskelun ilman  asianomaisen yhtiön antamaa asianmukaista lupaa muun  muassa A Oy:n rata- ja suoja-alueella. Liikkumis- ja  oleskelukiellon saajan oli aidattava päätöksen karttaliitteessä  osoitettu rajoituksen alainen alue sekä merkittävä aita  kieltoa ja sen rikkomisesta aiheutuvaa sakkorangaistusta  osoittavin tauluin tai merkein. Poliisimääräyksen  mukaisen liikkumis- ja oleskelukiellon rikkomisesta  voitiin tuomita enintään viiteenkymmeneen päiväsakkoon  siten kuin poliisilain 52 §:ssä säädettiin. Päätös julkaistiin  Suomen säädöskokoelmassa.</p>
    <p>B:n paliskunta valitti päätöksestä korkeimpaan hallinto-oikeuteen.</p>
    <p>A Oy:n kysymyksessä oleva rata- ja suoja-alue sijaitsi  B:n paliskunnan alueella. Asiassa saadun selvityksen  mukaan ratojen aidattuine suoja-alueineen aiheuttama  laitumien väheneminen vaikeutti paliskunnan huonon laiduntilanteen  vuoksi paliskunnan ylläpitämää laidunkiertoa ja laidunten elpymistä ja  siten vaikutti paliskunnan poronhoitoon. Näin ollen päätös vaikutti  välittömästi paliskunnan osakkaina olevien poronomistajien  oikeuksiin, etuihin ja velvollisuuksiin, ja osakkaita  oli pidettävä asianosaisina asiassa. Poronhoitolain 6 §:n  2 momentin nojalla paliskunta voi kantaa ja vastata toimialueensa  poronhoitoa koskevissa asioissa. Asiaa sisäasiainministeriössä  käsiteltäessä olisi tullut noudattaa hallintomenettelylain  15 §:n säännöksiä asianosaisen kuulemisesta. Niiltä osin kuin  liikkumis- ja oleskelukielto kohdistui valtion maihin,  sisäasiainministeriön olisi lisäksi tullut noudattaa poronhoitolain 53 §:ssä  asetettua velvoitetta neuvotella asiasta paliskunnan edustajien  kanssa.</p>
  </dcterms:abstract>
</finlex:document>
