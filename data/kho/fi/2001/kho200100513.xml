<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100513</dcterms:identifier>
  <finlex:ecliIdentifier>ECLI:FI:KHO:2001:15</finlex:ecliIdentifier>
  <dcterms:title>21.03.2001/513 KHO:2001:15</dcterms:title>
  <dcterms:description>
    <p>
      <span>Arvonlisävero</span>
      <span>Vähennettävä vero</span>
      <span>Yleinen vähennysoikeus</span>
      <span>Käyttöomaisuusosakkeiden myynti</span>
      <span>Tytäryhtiö</span>
    </p>
  </dcterms:description>
  <finlex:registerNumber>16/2/99</finlex:registerNumber>
  <dcterms:issued>2001-03-21</dcterms:issued>
  <finlex:fileCopyNumber>513</finlex:fileCopyNumber>
  <dcterms:abstract>
    <p>A Oy omisti 97,8 prosenttia Englannissa toimivan X Ltd:n osakekannasta.  Vuonna 1994 A Oy myi omistamansa X Ltd:n osakkeet liiketoimintansa järjestelyjen  yhteydessä. Järjestelyissä ja osakkeiden myynnissä A Oy käytti konsulttina kansainvälisen pankkiiriliikkeen suomalaista  tytäryhtiötä B Oy:tä. B Oy veloitti 15.12.1994 A Oy:ltä toimeksiantosopimuksen  mukaisesta tehtävästään sovitun palkkion, joka sisälsi arvonlisäveron.</p>
    <p>A Oy ei harjoittanut arvonlisäverolain 1 §:ssä tarkoitetuin tavoin liiketoiminnan muodossa arvopaperikauppaa eikä  satunnaista käyttöomaisuusosakkeiden myyntiä voitu pitää A Oy:n verollisesta  liiketoiminnasta erillisenä arvopaperikaupaksi katsottavana  rahoituspalvelun myyntinä. Osakkeiden myynnin verottomuus ei näin ollen perustunut  arvonlisäverolain 41 §:ään ja 42 §:n 1 momentin 6 kohtaan, vaan  myynti oli veroton lain soveltamisalan ulkopuolelle jäävänä toimena.  Koska A Oy:n tytäryhtiön toiminta oli kuitenkin ollut osa A Oy:n konsernina  harjoittamaa verollista liiketoimintaa ja tytäryhtiön osakkeiden myynti osa konsernin liiketoiminnan uudelleen  järjestelyjä, näitä järjestelyjä varten tapahtuneet hankinnat voitiin katsoa  A Oy:n verolliseen liiketoimintaan liittyviksi yleiskuluiksi. A Oy:llä oli näin ollen arvonlisäverolain  102 §:n nojalla oikeus vähentää käyttöomaisuuteensa  kuuluvien tytäryhtiön osakkeiden myyntiin liittyviin  kuluihin sisältynyt arvonlisävero ajalta 1.6.-31.12.1994.  Jälkiverotus ajalta 1.6.-31.12.1994. Äänestys 3-2.</p>
    <p>Arvonlisäverolaki 41 §, 42 § 1 mom. 6 kohta ja 102 §</p>
  </dcterms:abstract>
</finlex:document>
