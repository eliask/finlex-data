<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200102758</dcterms:identifier>
  <finlex:ecliIdentifier>ECLI:FI:KHO:2001:T2758</finlex:ecliIdentifier>
  <dcterms:title>07.11.2001/2758</dcterms:title>
  <dcterms:description>
    <p>
      <span>Toimeentulotuki</span>
      <span>Käytettävissä oleva tulo</span>
      <span>Metsätulo</span>
    </p>
  </dcterms:description>
  <finlex:registerNumber>1293/3/00</finlex:registerNumber>
  <dcterms:issued>2001-11-07</dcterms:issued>
  <finlex:fileCopyNumber>2758</finlex:fileCopyNumber>
  <dcterms:abstract>
    <p>X:n perheen heinä- ja lokakuun 1999 toimeentulotukilaskelmassa  perheen tuloina oli otettu huomioon muun ohella vuoden 1998  verotustodistuksesta ilmenevä pinta-alaperusteinen metsätalouden puhdas tuotto  vähennettynä maksuunpannuilla veroilla.</p>
    <p>Hallinto-oikeus katsoi, ettei verotuksessa vahvistettu pinta-alaperusteinen  metsätalouden puhdas tulo ollut ollut  toimeentulotuesta annetun lain 11 §:n 1 momentissa tarkoitetulla  tavalla X:n perheen käytettävissä olevaa tuloa. Kun asiakirjoista ei ilmennyt, että  X:n puolisoilla olisi ollut puun myynnistä saatuja tuloja, hallinto-oikeus  velvoitti perusturvalautakunnan maksamaan X:n perheelle lisää toimeentulotukea heinäkuulle  670 ja lokakuulle 698 markkaa.</p>
    <p>Korkein hallinto-oikeus katsoi, kuten hallinto-oikeus, että pinta-alaperusteen mukaan toimitetussa  metsän verotuksessa vahvistettu metsätalouden puhdas tulo on laskennallinen eikä se  ole toimeentulotuesta annetun lain 11 §:n 1 momentissa tarkoitetulla tavalla  henkilön käytettävissä olevaa tuloa. Mainittua metsätalouden tuloa  ei olisi tullut ottaa X:n perheen tulona huomioon  heinä- ja lokakuun 1999 toimeentulotuen tarvetta arvioitaessa selvittämättä, oliko  perheellä tosiasiassa ollut käytettävissään mainittua tuloa.</p>
    <p>Kun perusturvalautakunnan päätös oli perustunut verotuksessa vahvistettuun  tuloon, ei asiassa ollut lautakunnan toimesta lainkaan selvitetty X:n puolisoiden tosiasiallisia metsätalouden  tuloja. Kun asia oli ollut tältä osin selvittämättä, ei hallinto-oikeuden  olisi tullut velvoittaa perusturvalautakuntaa maksamaan päätöksessä mainittua toimeentulotukea.</p>
    <p>Tämän vuoksi korkein hallinto-oikeus kumosi hallinto-oikeuden ja perusturvalautakunnan  päätökset ja palautti asian lautakunnalle  uudelleen käsiteltäväksi. Asiaa käsiteltäessä perusturvalautakunnan oli  varattava X:n puolisoille tilaisuus esittää selvitystä siitä,  oliko heillä ollut valituksessa tarkoitettuna aikana käytettävissään metsätalouden  tuloja.</p>
    <p>Laki toimeentulotuesta 6 ja 11 §</p>
  </dcterms:abstract>
</finlex:document>
