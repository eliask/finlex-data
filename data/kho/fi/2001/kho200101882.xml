<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200101882</dcterms:identifier>
  <finlex:ecliIdentifier>ECLI:FI:KHO:2001:T1882</finlex:ecliIdentifier>
  <dcterms:title>20.08.2001/1882</dcterms:title>
  <dcterms:description>
    <p>
      <span>Kunnan viranhaltija</span>
      <span>Virkasuhteen purkamisen kumoaminen</span>
      <span>Palkan maksaminen takautuvasti</span>
      <span>Toisesta työsuhteesta saadun palkan vähentäminen</span>
    </p>
  </dcterms:description>
  <finlex:registerNumber>927/1/00</finlex:registerNumber>
  <dcterms:issued>2001-08-20</dcterms:issued>
  <finlex:fileCopyNumber>1882</finlex:fileCopyNumber>
  <dcterms:abstract>
    <p>X:n kaupungin ruokahuoltopäällikkö oli 17.3.1997 purkanut A:n  virkasuhteen kunnallisen viranhaltijan palvelussuhdeturvasta annetun lain  11 §:n perusteella. X:n kaupunginhallitus oli sen jälkeen, kun  korkein hallinto-oikeus oli pysyttänyt lääninoikeuden päätöksen, jolla lääninoikeus  oli kumonnut A:n virkasuhteen purkamista koskevat sivistyslautakunnan ja ruokahuoltopäällikön päätökset,  maksanut A:lle virkasuhteen purkamista koskevan päätöksen kumoamisen johdosta palkkaa takautuvasti  ajalta 17.3.-31.12.1997 50 360,94 markkaa ja  ajalta 1.1.-31.10.1998 56 664,60 markkaa. Kaupunginhallitus oli 22.3.1999  hylännyt A:n hakemuksen, jolla hän oli vaatinut X:n kaupunkia takautuvasti maksamaan saamatta jääneet palkat  yhteensä 51 061,26 markkaa laillisine korkoineen  myös ajanjaksoilta 2.7.-30.9.1997, 14.4.-24.4.1998 sekä 24.6.-5.9.1998, koska A:n virantoimituksen  oli katsottava mainittuina ajanjaksoina olleen tosiasiallisesti keskeytyneenä sen johdosta,  että hän oli ollut toisen työnantajan palveluksessa ja työsuhde oli ollut  kokopäiväinen.</p>
    <p>Kunnallisen viranhaltijan palvelussuhdeturvasta annetun lain 14 §:n 1 momentin  mukaan viranhaltijan virkasuhde jatkuu katkeamattomana, jos viranhaltijan irtisanominen tai  virkasuhteen purkaminen on lainvoimaisen päätöksen mukaan tapahtunut ilman mainitussa laissa säädettyä irtisanomis-  tai purkamisperustetta. A oli työskennellyt yksityisoikeudellisessa työsuhteessa Y Oy:ssä ajalla 2.7.-30.9.1997,  14.4.-24.4.1998 sekä 24.6.-5.9.1998. Kysymyksessä oli ollut kokopäiväinen työsuhde  ja A:lle oli maksettu mainituilta ajanjaksoilta palkkaa yhteensä 51 061,26 markkaa.  Jatkuvuusperiaatteen ei voitu katsoa tarkoittavan sitä, että viranhaltija virkasuhteen purkamiseen  johtaneiden päätösten kumouduttua saisi takautuvasti menettämänsä palkkaedut  siltäkin osin kuin hän on virkasuhteen purkautuneena ollessa saanut palkkaa toisen työnantajan  palveluksessa. Koska A oli saanut kokopäiväisen työsuhteen perusteella ajalta 17.3.1997-31.10.1998  Y Oy:n maksamana palkkana ja kaupunginhallituksen takautuvasti maksamana palkkana yhteensä sen  määrän, minkä hän oli virkasuhteen purkamisen johdosta menettänyt, ei hänellä  ollut oikeutta saada virkasuhteeseen liittyvää palkkaetua siltä ajalta, kun hän oli ollut  Y Oy:n palveluksessa. Näillä perusteilla hallinto-oikeus hylkäsi  A:n valituksen kaupunginhallituksen päätöksestä, jolla A:n oikaisuvaatimus oli hylätty.  Korkein hallinto-oikeus katsoi, ettei hallinto-oikeuden päätöstä ole syytä muuttaa.</p>
    <p>Laki kunnallisen viranhaltijan palvelussuhdeturvasta 14 § 1 mom.</p>
  </dcterms:abstract>
</finlex:document>
