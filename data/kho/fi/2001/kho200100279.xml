<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100279</dcterms:identifier>
  <finlex:ecliIdentifier>ECLI:FI:KHO:2001:T279</finlex:ecliIdentifier>
  <dcterms:title>16.02.2001/279</dcterms:title>
  <dcterms:description>
    <p>
      <span>Toimeentulotuki</span>
      <span>Toimeentulotuen antaminen</span>
      <span>Käytettävissä olevat varat</span>
      <span>Huomioon otettavat varat</span>
      <span>Omaisuus</span>
      <span>Asunto-osake</span>
    </p>
  </dcterms:description>
  <finlex:registerNumber>1729/3/99</finlex:registerNumber>
  <dcterms:issued>2001-02-16</dcterms:issued>
  <finlex:fileCopyNumber>279</finlex:fileCopyNumber>
  <dcterms:abstract>
    <p>Sosiaali- ja terveyslautakunta pysytti 28.7.1998  viranhaltijan päätöksen, jolla oli mm. hylätty  hakemus toimeentulotuen myöntämisestä maaliskuulle 1998 X:n varallisuuden  perusteella. Lääninoikeus hylkäsi valituksen lausuen päätöksensä perusteluissa  seuraavan: Lautakunnan päätöksen perusteluista  ilmenee, että X omistaa puolet rivitalo-osakehuoneistosta, jossa asuu hänen entinen vaimonsa. Avioeron jälkeistä  omaisuuden ositusta ei ole tehty. X itse ei käytä huoneistoa vakinaisena asuntonaan.  X on hakenut toimeentulotukea jo aikaisemminkin  ja hänen hakemuksensa on vuonna 1996 hylätty  varallisuuden ja tulojen perusteella. X:n toimeentulotuen  tarve ei ole siten syntynyt yhtäkkiä, vaan X:llä  on ollut aikaa järjestää toimeentulonsa  turvaaminen. X omistamat edellä mainitun huoneiston hallintaan oikeuttavat osakkeet voidaan näin ollen katsoa  hänen toimeentulon turvaamiseen käytettävissä olevaksi varallisuudeksi.  Lautakunnan päätöstä ei ole syytä muuttaa.</p>
    <p>Korkein hallinto-oikeus kumosi lääninoikeuden  sekä sosiaali- ja terveyslautakunnan päätökset ja  palautti asian sosiaali- ja terveyslautakunnalle uudelleen käsiteltäväksi. Toimeentulotuesta annetun lain 2 §:n mukaan jokaisella on  oikeus saada toimeentulotukea, jos hän on tuen tarpeessa eikä voi  saada toimeentuloa ansiotyöllään, yrittäjätoiminnallaan, toimeentuloa turvaavien  muiden etuuksien avulla, muista tuloistaan tai  varoistaan, häneen nähden elatusvelvollisen  henkilön huolenpidolla tai muulla tavalla. Saman  lain 12 §:n 1 momentin mukaan varoina otetaan huomioon  henkilön ja perheenjäsenten toimeentulotukea myönnettäessä käytettävissä olevat varat.</p>
    <p>Päättäessään toimeentulotuen myöntämisestä toimielin voi sosiaalihuoltolain  20 §:n 1 momentin 1 kohdan mukaan samalla päättää, että toimeentulotuki tai osa siitä peritään takaisin tuen  saajalta, jos hänellä on muun ohella varoja, mutta varat eivät ole tukea  myönnettäessä hänen käytettävissään tai hän ei muusta syystä voi niitä silloin käyttää.</p>
    <p>Asiakirjojen mukaan X omistaa J:n maalaiskunnassa  sijaitsevan rivitaloasunnon yhdessä entisen puolisonsa kanssa. Puolisot ovat eronneet vuonna 1991. Puolisoiden välillä ei ole  toimitettu omaisuuden ositusta. X:n entinen puoliso asuu edelleen sanotussa asunnossa. Myös puolisoiden  vuonna 1979 syntynyt tytär on asunut alaikäisenä  sanotussa asunnossa. X:n ilmoituksen mukaan tytär on 19-vuotiaana vuonna 1998 muuttanut asunnosta  hänen luokseen asumaan.</p>
    <p>Kun otetaan huomioon X:n olosuhteista saatu selvitys, kysymyksessä olevan rivitaloasunnon ei ole katsottava olleen  sellaista toimeentulotukilain 12 §:n 1 momentissa  tarkoitettua varallisuutta, joka olisi ollut X:n käytettävissä ratkaistaessa kysymys toimeentulotuen myöntämisestä hänelle  kysymyksessä olevalle ajalle. Rivitalohuoneistoa ei siten ole voitu ottaa varoina huomioon.  Sosiaali- ja terveyslautakunnan ei niin ollen olisi  tullut päätöksessään lausutulla perusteella  hylätä X:n hakemusta toimeentulotuen saamiseksi maaliskuulle 1998.</p>
    <p>Laki toimeentulotuesta 2 §, 11 §, 12 § 1 mom., 14 § ja 20 § 1 mom.</p>
  </dcterms:abstract>
</finlex:document>
