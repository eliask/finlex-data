<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200102566</dcterms:identifier>
  <finlex:ecliIdentifier>ECLI:FI:KHO:2001:T2566</finlex:ecliIdentifier>
  <dcterms:title>23.10.2001/2566</dcterms:title>
  <dcterms:description>
    <p>
      <span>Toimeentulotuki</span>
      <span>Järjestämisvastuussa oleva kunta</span>
      <span>Vakinainen oleskelukunta</span>
      <span>Sähkölasku</span>
      <span>Menon erääntymisajankohta</span>
    </p>
  </dcterms:description>
  <finlex:registerNumber>1104/3/01</finlex:registerNumber>
  <dcterms:issued>2001-10-23</dcterms:issued>
  <finlex:fileCopyNumber>2566</finlex:fileCopyNumber>
  <dcterms:abstract>
    <p>Kokemäen sosiaali- ja terveyslautakunta oli hylännyt X:n  puolisoiden toimeentulotukihakemuksen kesäkuulle 2000 muun ohella  4.7.2000 erääntyvään Kokemäellä sijainneen asunnon sähkölaskuun.</p>
    <p>Hallinto-oikeus hylkäsi valituksen seuraavin perusteluin:</p>
    <p>X:n puolisot olivat muuttaneet 1.7.2000 Kuopioon. Toimeentulotukilaskelmassa menoina huomioon otettavaksi  vaaditut sähkömenot 387,40 markkaa (eräpäivä 4.7.2000) ovat johtuneet heidän  asumisestaan Kokemäellä. Velvollisuus toimeentulotuen myöntämiseen kuuluu asumiskulujen kertymisajankohdan  aikaisen oleskelukunnan lautakunnalle eli Kokemäen sosiaalilautakunnalle. Kun kuitenkin otetaan  huomioon se seikka, että X:n perheen kesäkuulle laadittu toimeentulotukilaskelma oli ollut 697,93 markkaa  ylijäämäinen, lautakunnan päätöksen muuttamiseen tältä osin ei ollut syytä.</p>
    <p>Korkein hallinto-oikeus hylkäsi X:n puolisoiden valituksen seuraavin perusteluin:</p>
    <p>Toimeentulotuesta annetun lain 14 §:n 1 momentin mukaan toimeentulotuen myöntää hakemuksesta  sen kunnan toimielin, jonka alueella henkilö tai perhe vakinaisesti oleskelee. Mainitun lain 15 §:n  2 momentin mukaan toimeentulotuen perusteena olevia 7 §:ssä tarkoitettuja menoja  sekä 11 ja 12 §:ssä tarkoitettuja tuloja ja varoja laskettaessa menot, tulot ja varat otetaan huomioon  siltä ajanjaksolta, jota koskevana toimeentulotuki määrätään.</p>
    <p>Kokemäen kunnassa sijainneen asunnon sähkölasku 387,40 markkaa on erääntynyt  maksettavaksi 4.7.2000, jolloin X:n puolisot olivat asuneet ja oleskelleet vakinaisesti Kuopion kaupungissa.</p>
    <p>Velvollisuus toimeentulotuen myöntämiseen toimeentulotuesta annetun lain 14 §:n 1  momentin ja 15 §:n 2 momentin säännökset huomioon  ottaen kuuluu laskun erääntymisajankohdan oleskelukunnalle. Toimeentulotukea kysymyksessä olevan laskun  osalta oli näin ollen tullut hakea X:n puolisoiden erääntymisajankohdan vakinaisen oleskelukunnan  Kuopion asianomaiselta toimielimeltä. Kokemäen sosiaali- ja terveyslautakunnan ei ollut  siten tullut ottaa mainittua sähkölaskua menona huomioon  X:n puolisoiden kesäkuun 2000 toimeentulotuen  tarvetta harkittaessa.</p>
    <p>Edellä mainituilla perusteilla hallinto-oikeuden  päätöksen lopputuloksen muuttamiseen ei tältä osin ollut syytä.</p>
    <p>Laki toimeentulotuesta 7, 14 ja 15 §</p>
  </dcterms:abstract>
</finlex:document>
