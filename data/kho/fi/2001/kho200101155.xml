<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200101155</dcterms:identifier>
  <finlex:ecliIdentifier>ECLI:FI:KHO:2001:T1155</finlex:ecliIdentifier>
  <dcterms:title>18.05.2001/1155</dcterms:title>
  <dcterms:description>
    <p>
      <span>Kunnallisasia</span>
      <span>Kunnallinen virka- ja työehtosopimus</span>
      <span>Sairausloma-ajan palkka</span>
      <span>Paikallisneuvottelut</span>
    </p>
  </dcterms:description>
  <finlex:registerNumber>1192/1/99</finlex:registerNumber>
  <dcterms:issued>2001-05-18</dcterms:issued>
  <finlex:fileCopyNumber>1155</finlex:fileCopyNumber>
  <dcterms:abstract>
    <p>Kunnallisessa yleisessä virkaehtosopimuksessa  1995-1996 on määräykset viranhaltijan oikeudesta  sairauslomaan, sairausloma-ajan palkasta sekä  työkyvyttömyydestä esitettävästä lääkärintodistuksesta.  Kysymys siitä, oliko kunnan viranhaltijalla oikeus palkkaan  ajalta 1.-30.6.1995, koski siten kunnallisen virkaehtosopimuksen  määräysten oikeata tulkintaa. Asian ratkaiseminen  oli tältä osin kuulunut työtuomioistuimen toimivaltaan.</p>
    <p>Asiassa oli kaupunginhallituksen 22.5.1995 tekemien päätösten  jälkeen käyty virkaehtosopimuksen mukaiset paikallisneuvottelut,  mutta viranhaltijan puolesta ei asiaa ollut jatkettu  keskusneuvotteluilla. Tämä virkaehtosopimuksen tulkintaa  koskenut erimielisyys oli siten, kun sopimukseen asiassa  ei ollut päästy, tullut neuvottelumenettelyssä ratkaistuksi  kaupungin kannan mukaisesti niin, että työkyvyttömyydestä  esitettävä hyväksyttävä lääkärintodistus oli kaupungin työterveyslääkärin  todistus. Koska kaupungin edellyttämää lääkärintodistusta  ei ollut esitetty, viranhaltijalle ei ollut suoritettava  sairausajan palkkaa kesäkuulta 1995.</p>
    <p>Kaupunginhallitus oli näin ollen harkintansa mukaan voinut  29.6.1998 päättää olla hyväksymättä viranhaltijan  vaatimusta palkan maksamisesta. Kaupunginhallituksen päätös ei  ollut viranhaltijan tekemässä kunnallisvalituksessa esitetyllä  perusteella syntynyt virheellisessä järjestyksessä eikä päätös  ollut muutenkaan lainvastainen.</p>
  </dcterms:abstract>
  <p>Kunnallinen virkaehtosopimuslaki 26 §</p>
  <p>Kunnallinen pääsopimus 13.1.1993 8, 9 ja 11 §</p>
  <p>Kunnallinen yleinen virka- ja työehtosopimus 1995-1996 95 ja 96 §</p>
  <p>Kuntalaki 90 §</p>
  <p/>
  <p>Ks. myös KHO 11.5.1978 T 2239.</p>
</finlex:document>
