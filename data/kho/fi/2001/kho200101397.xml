<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200101397</dcterms:identifier>
  <finlex:ecliIdentifier>ECLI:FI:KHO:2001:33</finlex:ecliIdentifier>
  <dcterms:title>11.06.2001/1397 KHO:2001:33</dcterms:title>
  <dcterms:description>
    <p>
      <span>Poikkeaminen</span>
      <span>Suunnittelutarvelupa</span>
      <span>Yleiskaava</span>
      <span>Tarve poikkeamiseen</span>
      <span>Ehdoton rakentamisrajoitus</span>
      <span>Yleiskaavamääräys</span>
      <span>Erityinen määräys</span>
    </p>
  </dcterms:description>
  <finlex:registerNumber>3591/1/00</finlex:registerNumber>
  <dcterms:issued>2001-06-11</dcterms:issued>
  <finlex:fileCopyNumber>1397</finlex:fileCopyNumber>
  <dcterms:abstract>
    <p>Vahvistetussa yleiskaavassa oli laskettu kullekin tilalle kuuluva hajarakennusoikeus  kaavaselostuksesta tarkemmin ilmenevällä mitoituslaskelmalla. Kullekin tilalle kuuluva laskennallinen  rakennusoikeus oli keskeisillä alueilla ja rantavyöhykkeillä keskitetty  tilakohtaisesti rakentamiseen varatuille alueille. Keskeisillä alueilla ja  rantavyöhykkeillä rakentaminen muille kuin rakentamiseen varatuille alueille oli  kielletty kaavamääräyksin.</p>
    <p>Yleiskaavassa oli tämän tavoitteen mukaisesti annettu seuraava M-2 -alueita  koskeva kaavamääräys: "Alue on tarkoitettu maa- ja metsätalouden harjoittamiseen. Alueelle voidaan rakentaa vain  maa- ja metsätalouden ja niihin liittyvien sivuelinkeinojen rakennuksia rakennusjärjestyksen mukaisesti. Alueen rakennusoikeus on  sijoitettu saman maanomistajan A-, T- ja RA-alueille tai se tulee käyttää  M-1 -alueella."</p>
    <p>Korkein hallinto-oikeus katsoi, toisin kuin hallinto-oikeus, että mainittu yleiskaavamääräys  sisälsi rakennuslain 31 §:n 1 momentissa tarkoitetun rakentamisrajoituksen.  Tämä rajoitus oli maankäyttö- ja rakennuslain 211  §:n mukaisesti muuttunut, kun mainittu laki oli tullut voimaan,  sanotun lain 43 §:n 2 momentissa säädetyksi rakentamisrajoitukseksi.  Maankäyttö-ja rakennuslain 43 §:n 2 momentissa säädetystä rakentamisrajoituksesta oli tarpeen  saada mainitun lain 171 ja 172 §:ssä säädetty poikkeus ennen rakennusluvan myöntämistä.</p>
    <p>Ympäristölautakunnan valituksesta korkein hallinto-oikeus kumosi hallinto-oikeuden  päätöksen, jolla hallinto-oikeus oli palauttanut asian ympäristölautakunnalle käsiteltäväksi rakennusluvan  erityisiä edellytyksiä suunnittelutarvealueella koskevana asiana ja saattoi voimaan ympäristölautakunnan päätöksen,  jossa hakemus maankäyttö- ja rakennuslain 171 ja 172 §:ssä säädetyn  poikkeuksen ja suunnittelutarveluvan saamiseksi oli hylätty.</p>
  </dcterms:abstract>
  <p>Rakennuslaki 31 § 1 mom.</p>
  <p>Maankäyttö- ja rakennuslaki 43 § 2 mom., 171 §, 172 § ja 211 §</p>
</finlex:document>
