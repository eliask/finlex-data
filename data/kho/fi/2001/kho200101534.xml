<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200101534</dcterms:identifier>
  <finlex:ecliIdentifier>ECLI:FI:KHO:2001:T1534</finlex:ecliIdentifier>
  <dcterms:title>03.07.2001/1534</dcterms:title>
  <dcterms:description>
    <p>
      <span>Yleiskaava</span>
      <span>Yleiskaavamääräys</span>
      <span>Käyttötarkoituksen muutos</span>
      <span>Toimivallan siirtäminen</span>
      <span>Ympärivuotinen asuminen</span>
      <span>Loma-asuminen</span>
    </p>
  </dcterms:description>
  <finlex:registerNumber>2411/1/99</finlex:registerNumber>
  <dcterms:issued>2001-07-03</dcterms:issued>
  <finlex:fileCopyNumber>1534</finlex:fileCopyNumber>
  <dcterms:abstract>
    <p>Kunnanvaltuuston hyväksymään ja ympäristökeskuksen vahvistettavaksi alistettuun yleiskaavaan oli otettu RA-1 -merkinnällä osoitettuja olemassa olevia loma-asuntoalueita koskeva seuraava  kaavamääräys:</p>
  </dcterms:abstract>
  <p>"Lomarakennuksen käyttötarkoituksen muuttaminen ympärivuotiseksi on erityisten syiden perusteella mahdollista mikäli rakennuspaikka teknisesti ja vesihuollon sekä ympäristön kannalta täyttää  ympärivuotisen asumisen tarpeet ja rakennuspaikalle on järjestetty kiinteä tieyhteys. Harkittaessa rakennuspaikan soveltuvuutta ympärivuotiseen asumiseen perusteena on:</p>
  <p>-rakennuspaikalle on laadittu vesihuoltosuunnitelma, jossa osoitetaan, voidaanko rakennuspaikka liittää alueelliseen verkostoon tai useamman rakennuspaikan yhteisverkkoon tai, että ratkaisu muuten täyttää ympäristön kannalta vastaavat vaatimukset,</p>
  <p>-rakennuspaikka on kooltaan vähintään 0,5 ha,</p>
  <p>-alueelle on hyvät tieyhteydet ja</p>
  <p>-rakennuspaikan lähialueella on ympärivuotista asutusta."</p>
  <p/>
  <p>Ympäristökeskus oli jättänyt kaavamääräyksen vahvistamatta sillä perusteella, ettei siinä ollut  kiinnitetty riittävästi huomiota seudun oloista johtuviin erityisiin tarpeisiin eikä myöskään  tarpeellisessa määrin selvitetty suunnitelman toteuttamisen ympäristövaikutuksia.</p>
  <p/>
  <p>Korkein hallinto-oikeus: Yleiskaavamääräysten 4 §:ään on sisällytetty rakennuslain 123 b §:n 1 momentin toisessa virkkeessä tarkoitettu erityinen määräys. Näin ollen yleiskaava oikeuttaa  rakennuslain 123 b §:n 1 momentissa säädetystä kiellosta poiketen rakennusluvan myöntämiseen tavanomaisen omarantaisen lomarakennuksen rakentamiseen ennen vahvistettua rantakaavaa.</p>
  <p/>
  <p>Lomarakennuksen muuttamiseen ympärivuotiseen käyttöön alueilla, joilla on voimassa rakennuslain 123 b §:n 1 momentin 1 lauseessa tarkoitettu kielto, tarvitaan rakennusasetuksen 120 §:n 2 momentti huomioon ottaen lain 132 §:n 1 momentissa tarkoitettu alueellisen ympäristökeskuksen toimivaltaan kuuluva poikkeus.</p>
  <p/>
  <p>Rakennuslain 5 §:n 1 momentissa säädetty suunnittelemattoman taaja-asutuksen muodostamista koskeva kielto syrjäyttää sekä lain 123 b §:n 1 momentissa että 6 a §:ssä säädetyt rajoitukset niillä alueilla, joille on muodostunut lain 4 §:n 1 momentissa säädetyt tunnusmerkit täyttävää taaja-asutusta. Näillä alueilla rakennuslupaa ei voida myöntää lomarakennuksen eikä ympärivuotisen asunnon  rakentamiseen ilman lain 5 §:n 2 momentissa säädettyä poikkeusta. Poikkeamistoimivaltaa ei voida lain 5 a §:n nojalla ranta-alueilla siirtää kunnalle yleiskaavallakaan.</p>
  <p/>
  <p>Yllä oleva huomioon ottaen puheena olevalla käyttötarkoituksen muuttamista koskevalla  kaavamääräyksellä (4 §) ei voida yleisesti oikeuttaa kuntaa myöntämään rakennuslupia  lomarakennusten muuttamiseen ympärivuotiseen käyttöön.</p>
  <p/>
  <p>Näillä perusteilla korkein hallinto-oikeus katsoo, ettei ole syytä muuttaa ympäristökeskuksen  päätöksen lopputulosta.</p>
  <p/>
  <p>Rakennuslaki 123 b §, 5 a §, 28 §, 29 §, 30 § ja 31 §</p>
</finlex:document>
