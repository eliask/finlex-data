<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100059</dcterms:identifier>
  <finlex:ecliIdentifier>ECLI:FI:KHO:2001:3</finlex:ecliIdentifier>
  <dcterms:title>17.01.2001/59 KHO:2001:3</dcterms:title>
  <dcterms:description>
    <p>
      <span>Elinkeinotulon verotus</span>
      <span>Liiketoimintasiirto</span>
      <span>Vastike</span>
    </p>
  </dcterms:description>
  <finlex:registerNumber>1606/2/00</finlex:registerNumber>
  <dcterms:issued>2001-01-17</dcterms:issued>
  <finlex:fileCopyNumber>59</finlex:fileCopyNumber>
  <dcterms:abstract>
    <p>A Oy aikoi eriyttää osan liiketoiminnastaan B  Oy:öön. Siirrettävään liiketoimintaan liittyvien  varojen kirjanpitoarvo ja varojen verotuksessa  poistamatta oleva hankintameno oli yhteensä noin  52 miljoonaa markkaa ja niiden arvioitu käypä arvo  noin 85 miljoonaa markkaa. Siirrettävään liiketoimintaan  liittyvien velkojen yhteismäärä, niihin luettuna  myös osuus yhtiön yleisveloista, oli noin 59  miljoonaa markkaa. Siirrettävien velkojen määrä ylitti siis  varojen kirjanpitoarvon seitsemällä miljoonalla  markalla. Luovuttava yhtiö A Oy tuli saamaan  liiketoimintasiirrossa B Oy:n annettavaksi tulevia  uusia osakkeita, joita vastaavan osakepääoman lisäys oli  10 000 markkaa. Varojen ja velkojen kirjanpitoarvojen  erotus oli tarkoitus kirjata B Oy:ssä voittovarojen vähennykseksi  ja A Oy:llä osakkeiden hankintameno 0 markaksi.  Elinkeinotulon verottamisesta annetun lain 52 d §:n  soveltamisen yhtenä edellytyksenä on, että  siirtävä yhtiö saa vastikkeeksi ainoastaan vastaanottavan yhtiön  liikkeeseen laskemia uusia osakkeita.  Jatkuvuusperiaate ja lain 52 d §:n 4 momentti  edellyttävät, että vastikkeeksi luetaan siirrettyjen varojen  verotuksessa vähentämättä oleva määrä vähennettynä siirtyneiden velkojen ja varausten määrällä.  Kun vastikkeeksi saatavien osakkeiden verotukselliseksi hankintamenoksi tulisi  negatiivinen arvo ja verotuksessa näin toteutettua menettelyä ei voida hyväksyä, elinkeinotulon  verottamisesta annetun lain 52 d §:n mukaisen liiketoimintasiirron  edellytykset eivät täyttyneet. Ennakkoratkaisu. Verovuosi 2000.  Verovuosi 2001.</p>
    <p>Laki elinkeinotulon verottamisesta 52 d §</p>
  </dcterms:abstract>
</finlex:document>
