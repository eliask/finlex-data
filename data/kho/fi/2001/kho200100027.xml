<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100027</dcterms:identifier>
  <finlex:ecliIdentifier>ECLI:FI:KHO:2001:T27</finlex:ecliIdentifier>
  <dcterms:title>11.01.2001/27</dcterms:title>
  <dcterms:description>
    <p>
      <span>Valtion virkamies</span>
      <span>Määräaikainen virkasuhde</span>
      <span>Palkkaa vastaava korvaus</span>
      <span>Museovirasto</span>
      <span>Harkinnanvarainen työllistämistuki</span>
      <span>Työllistämisjaksot</span>
    </p>
  </dcterms:description>
  <finlex:registerNumber>2042/1/00</finlex:registerNumber>
  <dcterms:issued>2001-01-11</dcterms:issued>
  <finlex:fileCopyNumber>27</finlex:fileCopyNumber>
  <dcterms:abstract>
    <p>X, joka oli ollut Museoviraston palveluksessa  harkinnanvaraisella työllistämistuella palkattuna  työsopimussuhteisena tutkijana ajat 2.1.1997-31.1.1998 ja  1.4.-30.11.1998, oli nimitetty määräaikaiseen  virkasuhteeseen ajoiksi 1.2.-31.3.1998 ja  1.12.-31.12.1998 tutkijan virkanimikkeellä.  Ajaksi 1.12.-31.12.1998 X oli palkattu  Museoviraston kausiapulaisten palkkaukseen  tarkoitetulla määrärahalla. Harkinnanvaraisella  työllistämistuella X oli palkattu vielä ajaksi 1.1.-30.4.1999  viraston työsopimussuhteiseksi tutkijaksi.  Museovirasto, jonka palveluksessa vuosittain on  ollut yli 100 tukityöllistettyä henkilöä, oli  1.1.1999 lukien saanut määrärahat seitsemän  tukityöllistetyn henkilön vakinaistamiseksi. X ei  ollut hakenut mitään avoinna olleista viroista.  Museovirasto oli työllistänyt työllisyysvaroilla  palkatun X:n virastolle kuuluvilla erilaisilla  tehtävillä. Koska X oli palkattu kuukauden ajaksi  määräaikaiseen virkasuhteeseen harkinnanvaraisella työllistämistuella  solmittujen työllistämisjaksojen välillä hänen  työllistymisensä turvaamiseksi, virkasuhdetta ei  näin ollen ollut käytetty palvelusuhdeturvan  heikentämiseksi tai muussa lain vastaisessa  tarkoituksessa. Korkein hallinto-oikeus katsoi, että  Museovirastolla on ollut näissä oloissa valtion  virkamieslain 9 §:n 1 momentissa säädetty peruste  X:n nimittämiseen määräaikaiseen virkasuhteeseen  ajaksi 1.12.-31.12.1998. Tämän vuoksi korkein  hallinto-oikeus kumosi virkamieslautakunnan  päätöksen, jolla virkamieslautakunta oli X:n  vaatimuksesta määrännyt Museoviraston maksamaan  X:lle kuuden kuukauden palkkaa vastaavan  korvauksen ja hylkäsi X:n korvausvaatimuksen.</p>
    <p>Valtion virkamieslaki 9 § 1 mom.</p>
  </dcterms:abstract>
</finlex:document>
