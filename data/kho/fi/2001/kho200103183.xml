<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200103183</dcterms:identifier>
  <finlex:ecliIdentifier>ECLI:FI:KHO:2001:T3183</finlex:ecliIdentifier>
  <dcterms:title>20.12.2001/3183</dcterms:title>
  <dcterms:description>
    <p>
      <span>Verotus</span>
      <span>Eläketulovähennys</span>
      <span>Puhdas ansiotulo</span>
      <span>Vahvistettu tappio</span>
    </p>
  </dcterms:description>
  <finlex:registerNumber>2766/2/00</finlex:registerNumber>
  <dcterms:issued>2001-12-20</dcterms:issued>
  <finlex:fileCopyNumber>3183</finlex:fileCopyNumber>
  <dcterms:abstract>
    <p>Tuloverolain 100 ja 101 §:n mukaan eläketulovähennys tehdään verovelvollisen puhtaasta ansiotulosta, jota laskettaessa otetaan huomioon myös verovelvollisen elinkeinotoiminnan tuloksesta ansiotuloksi jaettu määrä. Lain 30 §:n 1 momentin mukaan luonnollisen henkilön verotettava tulo lasketaan tulolajeittain erikseen. Elinkeinotoiminnan ja maatalouden tulos lasketaan kumpikin erikseen ja otetaan aikaisempien vuosien vahvistettujen tappioiden vähentämisen jälkeen huomioon jaettavana yritystulona verovelvollisen ansiotuloa ja pääomatuloa laskettaessa. Saman pykälän 3 momentin mukaan puhdas tulo lasketaan vähentämällä ansiotulosta luonnolliset vähennykset.</p>
    <p>Korkein hallinto-oikeus pysytti hallinto-oikeuden päätöksen, jossa henkilön eläketulovähennys oli laskettu siten, että verovuoden elinkeinotulosta oli ensin vähennetty aikaisemmilta vuosilta vahvistetut elinkeinotoiminnan tappiot ja vasta jäännös jaettu pääomatuloksi ja eläketulovähennykseen vaikuttaneeksi ansiotuloksi.</p>
    <p>Tuloverolaki 30 § 1 ja 3 mom., 100 § ja 101 §</p>
  </dcterms:abstract>
</finlex:document>
