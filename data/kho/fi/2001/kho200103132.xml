<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200103132</dcterms:identifier>
  <finlex:ecliIdentifier>ECLI:FI:KHO:2001:T3132</finlex:ecliIdentifier>
  <dcterms:title>14.12.2001/3132</dcterms:title>
  <dcterms:description>
    <p>
      <span>Asumispalvelu</span>
      <span>Kehitysvammahuolto</span>
      <span>Yksityinen palvelujen tuottaja</span>
      <span>Maksusitoumus</span>
      <span>Asianosainen</span>
      <span>Valitusoikeus</span>
    </p>
  </dcterms:description>
  <finlex:registerNumber>3801/3/99</finlex:registerNumber>
  <dcterms:issued>2001-12-14</dcterms:issued>
  <finlex:fileCopyNumber>3132</finlex:fileCopyNumber>
  <dcterms:abstract>
    <p>R:n kunnan sosiaalilautakunta on 17.2.1999 tekemällään päätöksellä todennut, että kunta voi järjestää sosiaalihuollon lainsäädännön edellyttämät palvelut itse tai ostaa ne ulkopuolisilta palvelujen  tuottajilta. Lautakunta oli ostanut RH Ky:ltä asumispalveluja vuoden 1998 alusta lukien. Päätöksen mukaan RH Ky:n ylläpitämän hoitokodin valvontaa ei ollut pystytty hoitamaan yhteistyössä.  Lautakunta on 17.2.1999 päättänyt, että asiakaskohtaiset maksusitoumukset RH Ky:n hoitokotiin irtisanotaan siten, että asiakkaat siirtyvät uusiin hoitopaikkoihin viimeistään kuuden kuukauden kuluessa. Asiakkaat valmistellaan siirtymisiin yksilöllisesti heille laadittavien palvelusuunnitelmien mukaisesti. Päätöksessä on edellytetty, että hoitokoti osallistuu asukkaiden valmisteluun  asianmukaisesti. Tilanteen niin vaatiessa asukkaiden siirtymiset voitaisiin toteuttaa välittömästi.</p>
    <p>Lääninoikeus ei tutkinut RH Ky:n sosiaalilautakunnan päätöksestä 17.2.1999 tekemää valitusta. Päätöksen perustelujen mukaan sosiaalilautakunta on 10.12.1997 päättänyt ostaa palveluja RH Ky:ltä asiakkaille henkilökohtaisesti myönnettyjen maksusitoumusten kautta siten, että niitä myönnetään 1.1.1998 lähtien kunkin asukkaan tilanne kerrallaan arvioiden. Sosiaalilautakunta on 30.12.1997  osoittanut asumaan seitsemän henkilöä 1.1.1998 alkaen toistaiseksi siten, että palvelun tuottajaksi on merkitty RH Ky. Sosiaalilautakunta on 17.2.1999 päättänyt, että asiakaskohtaiset maksusitoumukset yhtiöön irtisanotaan siten, että asiakkaat siirtyvät uusiin hoitopaikkoihin 6 kuukauden kuluessa. Asukkaat valmistellaan siirtymisiin yksilöllisesti heille laadittavien palvelusuunnitelmien mukaisesti. Tilanteen niin vaatiessa asiakkaiden siirtymiset voidaan toteuttaa välittömästi. Näissä oloissa  sosiaalilautakunnan 17.2.1999 tekemän päätöksen on katsottu kohdistetun RH Ky:ssä hoidettaviin asiakkaisiin. Päätöstä ei ole kohdistettu RH-nimiseen kommandiittiyhtiöön eikä päätöksellä ole myöskään ollut välitöntä vaikutusta yhtiön oikeuteen, velvollisuuteen tai etuun.</p>
    <p>Korkein hallinto-oikeus siltä osalta kuin lääninoikeuden päätöksessä oli kysymys sosiaalihuoltolain nojalla annetusta asumispalvelusta poisti lääninoikeuden päätökseen liitetyn valitusosoituksen ja jätti RH Ky:n valituksen tutkimatta, koska siltä osin kuin lääninoikeuden päätöksessä oli kysymys RH Ky:n palveluyksikössä hoidettavaan asiakkaaseen kohdistuvasta sosiaalihuoltolain 17 §:n 1 momentissa tarkoitetusta asumispalvelun antamisesta sosiaalihuollon asiakkaalle, sosiaalihuoltolain 49 §:n 1 momentti huomioon ottaen lääninoikeuden päätöksestä ei sanotulta osin voinut valittaa korkeimpaan hallinto-oikeuteen.</p>
    <p>Korkein hallinto-oikeus tutki yhtiön valituksen siltä osalta kuin lääninoikeuden päätöksessä on ollut kysymys kehitysvammaisten erityishuollosta annetun lain 2 §:n 1 momentin nojalla annetusta  asumispalvelusta. Korkein hallinto-oikeus hylkäsi valituksen lausuen samalla, että sosiaalilautakunnan 17.2.1999 tekemässä päätöksessä ei ole RH Ky:tä sitovasti ratkaistu mahdollista sosiaalilautakunnan ja yhtiön välistä oikeussuhdetta koskevaa asiaa.</p>
  </dcterms:abstract>
  <p>Hallintolainkäyttölaki 6 §</p>
  <p>Sosiaalihuoltolaki 17 § 1 mom. ja 49 § 1 mom.</p>
  <p>Kehitysvammaisten erityishuollosta annettu laki 2 § 1 mom.</p>
</finlex:document>
