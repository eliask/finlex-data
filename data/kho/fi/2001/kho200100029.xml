<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100029</dcterms:identifier>
  <finlex:ecliIdentifier>ECLI:FI:KHO:2001:1</finlex:ecliIdentifier>
  <dcterms:title>11.01.2001/29 KHO:2001:1</dcterms:title>
  <dcterms:description>
    <p>
      <span>Arvonlisävero</span>
      <span>Verollinen myynti</span>
      <span>Vähäinen oma käyttö</span>
      <span>Vähennysoikeuden jakaminen</span>
      <span>Taksiauto</span>
      <span>Käyttökulut</span>
      <span>Yksityiskäyttö</span>
    </p>
  </dcterms:description>
  <finlex:registerNumber>3164/2/99</finlex:registerNumber>
  <dcterms:issued>2001-01-11</dcterms:issued>
  <finlex:fileCopyNumber>29</finlex:fileCopyNumber>
  <dcterms:abstract>
    <p>Henkilö A harjoitti taksiliikennettä ammattiautoilijana omalla  liikenneluvalla ja hän oli tästä toiminnastaan  arvonlisäverovelvollinen. A oli ostanut harjoittamaansa taksiliikennettä varten uuden  auton vuonna 1995. Koska A ajoi autolla  satunnaisesti myös yksityisajojaan, A oli jättänyt uuden auton  ostohintaan sisältyvästä arvonlisäverosta vähentämättä arvioituja  yksityisajoja, noin viittä prosenttia, vastaavan  määrän. Auton käyttökuluihin sisältyvästä  arvonlisäverosta A oli tämän jälkeen jättänyt vähentämättä arvioitua  viiden prosentin yksityiskäyttöä vastaavan määrän.  Toteutunut yksityiskäytön osuus oli kuitenkin  ollut vain kaksi prosenttia kaikista ajoista.  Lääninverovirasto oli A:n hakemuksesta palauttanut  arvioidun ja toteutuneen yksityiskäytön erotusta  vastaavan arvonlisäveron auton käyttökuluista.  Palautushakemus auton käyttökuluista oli hylätty  siltä osin kuin palautusta oli haettu arvonlisäverolain  22 a §:n nojalla myös toteutunutta kahden prosentin yksityiskäyttöä vastaavan  arvonlisäveron osalta.</p>
    <p>Koska A käytti autoa taksiliikenteen ohella myös yksityisajoihinsa, autoa käytettiin vain osittain vähennykseen oikeuttavaan  tarkoitukseen. Auton käyttökuluihin sisältyvä arvonlisävero tuli näin ollen jakaa arvonlisäverolain  117 §:ssä tarkoitetulla tavalla vähennyskelpoiseen liiketoiminnan  käytön osuuteen ja vähennyskelvottomaan  yksityiskäytön osuuteen. A oli itse suorittanut tämän jaon jo hyödykkeiden hankintahetkellä arvion mukaan  ja sitä oli käyttökulujen osalta palautuspäätöksellä oikaistu toteutunutta yksityiskäyttöä vastaavaksi. Koska A ei ollut  voinut tehdä yksityiskäytön osalta arvonlisäverolain 102 §:ssä  tarkoitettua vähennystä ja oman käytön verotusta  sovelletaan vain, jos ostetusta tavarasta tai  palvelusta on voitu tehdä vähennys, auton yksityiskäyttöön ei voitu  soveltaa arvonlisäverolain tavaran ja palvelun  omaa käyttöä koskevia säännöksiä. Tämän vuoksi myöskään arvonlisäverolain  22 a §:n vähäisen oman käytön  verottomuussäännöstä ei voitu soveltaa auton yksityiskäyttöön. Palautushakemus joulukuulta  1995.</p>
    <p>Arvonlisäverolaki 22 a, 102 ja 117 §</p>
  </dcterms:abstract>
</finlex:document>
