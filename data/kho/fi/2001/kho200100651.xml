<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100651</dcterms:identifier>
  <finlex:ecliIdentifier>ECLI:FI:KHO:2001:T651</finlex:ecliIdentifier>
  <dcterms:title>30.03.2001/651</dcterms:title>
  <dcterms:description>
    <p>
      <span>Arvonlisävero</span>
      <span>Veron peruste</span>
      <span>Myynnin oikaisuerä</span>
      <span>Alennus</span>
      <span>Etupistejärjestelmä</span>
    </p>
  </dcterms:description>
  <finlex:registerNumber>1140/2/00</finlex:registerNumber>
  <dcterms:issued>2001-03-30</dcterms:issued>
  <finlex:fileCopyNumber>651</finlex:fileCopyNumber>
  <dcterms:abstract>
    <p>Niin sanotussa etupistejärjestelmässä kuluttaja-asiakkaat saivat etupisteitä kaikista järjestelmässä mukana olevista kauppaketjun kaupoista</p>
    <p>tekemistään ostoksista. Kun asiakkaalle oli kertynyt tarvittava määrä  etupisteitä, järjestelmää hallinnoiva yhtiö lähetti asiakkaalle pistesetelin, jonka asiakas voi käyttää maksuna missä tahansa järjestelmään kuuluvassa kaupassa. Asiakkaan käytettyä pistesetelin maksuna järjestelmää  hallinnoiva yhtiö hyvitti setelin vastaanottaneelle kauppiaalle setelin arvon. Järjestelmästä aiheutuvat ylläpito- ja markkinointikustannukset sekä  asiakkaille annettavista pisteseteleistä johtuvat kustannukset katettiin siten, että järjestelmään osallistuva kauppias maksoi yhtiölle kuukausittain niin sanotun kanta-asiakasmarkkinointimaksun, joka oli sidottu kauppiaan kuukausittaiseen asiakkaille etupisteitä tuottavaan myyntiin. Järjestelmää hallinnoiva yhtiö, joka oli kauppaketjun keskusliike, maksoi järjestelmän kustannuksista osan itse.</p>
    <p>Ennakkoratkaisussa oli kysymys yhtiön oikeudesta vähentää oikaisueränä myyntinsä veron perusteesta niiden pisteseteleiden arvo, jolla yhtiö hyvitti setelit ostaja-asiakkaalta maksuvälineenä vastaanottanutta kauppiasta. Myynnin oikaisuerän vähentämisessä veron perusteesta on kysymys hyödykkeen myyjän ja ostajan väliseen suhteeseen perustuvasta  hyödykkeen hinnan, vastikkeen, alentamisesta. Käyttäessään pistesetelin maksuvälineenä asiakas sai etupisteisiin oikeuttaneista ostoksistaan tosiasiallisesti alennuksen luonteisen edun. Alennusta vastaavan  vähennyksen myynnin veron perusteesta voivat näin ollen tehdä  etupisteisiin oikeuttaneet hyödykkeet myyneet kauppiaat. Merkitystä ei ollut sillä, miten yhtiö osallistui järjestelmästä aiheutuvien kustannusten kattamiseen, eikä asiaan vaikuttanut sekään, että kauppiaat ostivat pääosan myymistään hyödykkeistä yhtiöltä. Euroopan yhteisöjen tuomioistuimen asiassa C-317/94 (Elida Gibbs Ltd) antama tuomio ei ollut asiassa  sovellettavissa, koska kysymys ei ollut yhtiön suoraan hyödykkeet ostaneille asiakkaille ohi vähittäiskauppaportaan antamista alennuksista. Kun yhtiö ei ollut myynyt hyödykkeitä asiakkaille, sillä ei näin ollen ollut oikeutta vähennykseen. Ennakkoratkaisu ajaksi 1.3.-31.12.2000.</p>
    <p>Vrt. KHO 30.3.2001 T 649, KHO 14.9.1999 T 2492 ja KHO 14.9.1999 T 2493</p>
  </dcterms:abstract>
  <p>Arvonlisäverolaki 78 § 1 mom. 1 kohta</p>
  <p>Euroopan yhteisöjen neuvoston kuudes arvonlisäverodirektiivi  (77/388/ETY)  11 artikla C kohta 1 alakohta</p>
</finlex:document>
