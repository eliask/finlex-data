<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200101641</dcterms:identifier>
  <finlex:ecliIdentifier>ECLI:FI:KHO:2001:T1641</finlex:ecliIdentifier>
  <dcterms:title>12.07.2001/1641</dcterms:title>
  <dcterms:description>
    <p>
      <span>Kunnan viranhaltija</span>
      <span>Virkasuhteen irtisanomisen kumoaminen</span>
      <span>Palkan maksaminen takautuvasti</span>
      <span>Toisesta palvelussuhteesta saadun palkan vähentäminen</span>
      <span>Lomakorvaus</span>
      <span>Viivästyskorko</span>
    </p>
  </dcterms:description>
  <finlex:registerNumber>633/1/00</finlex:registerNumber>
  <dcterms:issued>2001-07-12</dcterms:issued>
  <finlex:fileCopyNumber>1641</finlex:fileCopyNumber>
  <dcterms:abstract>
    <p>X:n kaupunginjohtaja oli kaupunginhallituksen lakkautettua kaupunginkamreerin viran irtisanonut  11.3.1996 A:n mainitusta virasta kaupungin virkasäännön 13 §:n 2 momentin 1 kohdan nojalla  siten, että virkasuhde oli päättynyt kolmen kuukauden irtisanomisajan kuluttua eli 11.6.1996.  Palkanmaksu oli lopetettu 12.6.1996 lähtien eli irtisanomisajan kuluttua umpeen.</p>
    <p/>
    <p>X:n kaupunginhallitus oli sen jälkeen, kun A:n irtisanomista  koskevat lääninoikeuden, kaupunginhallituksen ja kaupunginjohtajan päätökset oli korkeimman  hallinto-oikeuden päätöksellä kumottu, 29.12.1998 päättänyt, että A:lle vuonna 1996 päättyneen  irtisanomisajan jälkeiseltä ajalta vuoden 1998 loppuun maksettavista palkkakorvauksista  vähennetään hänen muista palvelussuhteista saamansa palkat. A oli työskennellyt  vuosina 1997 ja 1998 päätoimisena työsopimussuhteisena kanslistina Ikaalisten  käsi- ja taideteollisuusoppilaitoksessa, joka on Länsi-Pirkanmaan koulutuskuntayhtymän ylläpitämä yksikkö.  Tästä työsuhteesta hän oli saanut palkkaa yhteensä 99 345,24 markkaa, minkä summan kaupunki oli vähentänyt A:lle maksettavasta  korvauksesta.</p>
    <p>Korkeimman hallinto-oikeuden kumottua A:n irtisanomista koskevat päätökset hänen virkasuhteensa oli kunnallisen viranhaltijan  palvelussuhteesta annetun lain 14 §:n 1 momentin mukaisesti jatkunut katkeamattomana ja hänellä oli lähtökohtaisesti oikeus saada menettämänsä  palkkaetuudet takautuvasti. Jatkuvuusperiaatteen ei kuitenkaan voitu katsoa tarkoittavan sitä, että viranhaltija virkasuhteen  irtisanomiseen johtaneiden päätösten kumouduttua saisi takautuvasti menettämänsä palkkaedut siltäkin osin kuin  hänen virantoimituksensa tosiasiallisesti oli ollut keskeytyneenä sen johdosta, että hän virkasuhteen irtisanomisen ollessa  vielä lainvoimaa vailla oli saanut palkkaa päätoimisesta palvelussuhteesta toisen työnantajan palveluksessa. Koska A oli  saanut työskentelystään vuosina 1997 ja 1998 Ikaalisten käsi- ja taideteollisuusoppilaitoksessa päätoimisen  työsopimussuhteisen kanslistin tehtävästä maksettuna palkkana ja kaupunginhallituksen takautuvasti maksamana palkkana yhteensä  sen määrän, minkä hän oli virkassuhteen irtisanomisen johdosta menettänyt, hänellä ei ollut oikeutta  saada X:n kaupungilta vaatimaansa 99 345,24 markkaa viivästyskorkoineen. Tämän  vuoksi korkein hallinto-oikeus kumosi Hämeenlinnan hallinto-oikeuden päätöksen siltä osin kuin hallinto-oikeus  oli kumonnut kaupunginhallituksen päätöksen, jolla kaupunginhallitus oli päättänyt vähentää A:lle tulevasta  palkkakorvauksesta 99 345,24 markkaa.</p>
    <p>Määräykset kunnallisten pääviranhaltijoiden oikeudesta saamatta jääneen vuosiloman sijasta  maksettavaan lomakorvaukseen sisältyivät kunnalliseen yleiseen virka- ja työehtosopimukseen. Kunnalliseen  yleiseen virka- ja työehtosopimukseen ei sisältynyt määräystä lomakorvauksen maksamisesta  irtisanomisajan umpeen kulumisen jälkeiseltä ajalta tilanteessa, jossa viranhaltijan virkasuhde on  jatkunut katkeamattomana sen johdosta, että virkasuhteen irtisanominen on tehdyn valituksen johdosta  kumottu. Kun lomakorvauksen maksamisesta tällaisessa tilanteessa ei näin ollen ollut virkaehtosopimuksessa  sovittu ja kun A tosiasiallisesti ei sanottuna aikana ollut ollut virantoimituksessa,  A:lla ei ollut oikeutta saada vaatimaansa lomakorvausta irtisanomisajan umpeen kulumisen jälkeiseltä ajalta eli  ajalta 12.6.1996-31.12.1998. Tämän vuoksi korkein hallinto-oikeus kumosi Hämeenlinnan hallinto-oikeuden päätöksen  siltä osin kuin hallinto-oikeus oli kumonnut kaupunginhallituksen päätöksen, jolla kaupunginhallitus  oli päättänyt olla suorittamatta A:lle lomakorvausta lomavuodelta 1997, ja palauttanut asian tältä osin kaupunginhallitukselle  uudelleen käsiteltäväksi. Siltä osin kuin hallinto-oikeus oli hylännyt valituksen lomavuodelta 1998 suoritettavaksi vaadittua  lomakorvausta koskevalta osalta ja lomakorvauksille suoritettavaksi vaadittua viivästyskorkoa koskevalta osalta  korkein hallinto-oikeus pysytti hallinto-oikeuden päätöksen.</p>
  </dcterms:abstract>
  <p>Korkolain 1 §:n 2 momentin 1 kohdan mukaan sanottua lakia ei sovelleta julkisoikeudellisesta perusteesta johtuvaan  velkasuhteeseen. Korkolain voimaantulo vuonna 1983 ei kuitenkaan ole aikaansaanut muutosta oikeuskäytännössä vakiintuneeseen velvollisuuteen maksaa  viivästyskorkoa julkisoikeudellisesta perusteesta johtuvalle saatavalle kuusi prosenttia, milloin saatavalle on määrätty erääntymispäivä. Tällaista velvollisuutta  viivästyskoron maksemiseen ei kuitenkaan ole katsottu olevan muun ohella virkasuhteeseen perustuvien  palkka- ja muiden saatavien osalta. Näillä perusteilla korkein hallinto-oikeus katsoi, ettei ollut syytä muuttaa hallinto-oikeuden  päätöksen lopputulosta siltä osin kuin vaatimus viivästyneille palkkaerille suoritettavaksi  vaaditusta viivästyskorosta oli hylätty.</p>
  <p>Äänestys lomakorvauksen osalta 3-1-1.</p>
  <p>Laki kunnallisen viranhaltijan palvelussuhteesta  14 § 1 mom.</p>
  <p>Korkolaki 1 § 2 mom. 1 kohta</p>
</finlex:document>
