<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100760</dcterms:identifier>
  <finlex:ecliIdentifier>ECLI:FI:KHO:2001:T760</finlex:ecliIdentifier>
  <dcterms:title>05.04.2001/760</dcterms:title>
  <dcterms:description>
    <p>
      <span>Maankäyttö- ja rakennuslaki</span>
      <span>Rakennuslupa</span>
      <span>Rakennuslupaan liitettävät ehdot</span>
      <span>Vähittäiskaupan suuryksikkö</span>
      <span>Asemakaavan lainvoimaisuus</span>
      <span>Poikkeamisen tarve</span>
      <span>Purku</span>
    </p>
  </dcterms:description>
  <finlex:registerNumber>3034/1/00</finlex:registerNumber>
  <dcterms:issued>2001-04-05</dcterms:issued>
  <finlex:fileCopyNumber>760</finlex:fileCopyNumber>
  <dcterms:abstract>
    <p>Ympäristölautakunta oli myöntänyt rakennusluvan 12 700  kerrosneliömetrin suuruiselle liikerakennukselle,  puutarhamyymäläkatokselle ja aitaukselle kunnanvaltuuston  hyväksymän, mutta vielä lainvoimaa vailla olevan  asemakaavan muutoksen mukaiselle KL-1-korttelialueelle,  jolle kaavamääräyksen mukaan voitiin rakentaa vähittäiskaupan  suuryksiköiden tarkoittamia myymälöitä ja vastaavia kaupallisten  palvelujen rakennuksia. Koska asemakaavan muutos  ei ollut vielä saanut lainvoimaa, rakennusluvan ehtona  rakennustöiden aloittamiseksi oli päätöksessä muun ohella se,  että kaavamuutos saa lainvoiman.</p>
    <p>Alueellinen ympäristökeskus haki rakennuslupapäätöksen  purkua. Korkein hallinto-oikeus katsoi, että maankäyttö- ja  rakennuslain 53 §:n 3 momentti ja 135 §:n 1  momentin 1 kohta huomioon ottaen kysymyksessä  olevaa rakennuslupaa ei ollut voitu myöntää lupapäätöksessä  mainituin tavoin ehdollisena, vaan ympäristölautakunnan  oli jo rakennuslupahakemusta ratkaistessaan oltava  selvillä asemakaavan lopullisesta sisällöstä sillä paikalla,  jota rakennuslupahakemus koski. Ympäristölautakunnan päätös  perustui ilmeisesti väärään lain soveltamiseen.  Kun otettiin huomioon, että rakentamisen mahdollistavan  poikkeamisen voimassa olevasta asemakaavasta voi  myöntää ympäristökeskus, väärä lain soveltaminen oli  voinut olennaisesti vaikuttaa päätökseen. Tämän  vuoksi ympäristölautakunnan päätös purettiin.</p>
  </dcterms:abstract>
  <p>Hallintolainkäyttölaki 63 § 1 mom. 2 kohta</p>
  <p>Maankäyttö- ja rakennuslaki 53 § 3 mom., 135 §  1 mom. 1 kohta, 171 § 2 mom. 4 kohta ja 3 mom.</p>
</finlex:document>
