<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200100502</dcterms:identifier>
  <finlex:ecliIdentifier>ECLI:FI:KHO:2001:T502</finlex:ecliIdentifier>
  <dcterms:title>20.03.2001/502</dcterms:title>
  <dcterms:description>
    <p>
      <span>Kokoontuminen</span>
      <span>Järjestyksenvalvoja</span>
      <span>Yleisötilaisuus</span>
    </p>
  </dcterms:description>
  <finlex:registerNumber>2681/3/00</finlex:registerNumber>
  <dcterms:issued>2001-03-20</dcterms:issued>
  <finlex:fileCopyNumber>502</finlex:fileCopyNumber>
  <dcterms:abstract>
    <p>Kuopiossa sijaitseva Pohjantien koulu oli 1.3.2000 tehnyt Kuopion seudun  kihlakunnan poliisilaitokselle ilmoituksen mekaanista musiikkia ja discoa koskevien yleisötilaisuuksien järjestämisestä koulun liikuntasalissa  23.3., 12.4. ja 10.5.2000 klo 18-21. Tilaisuuteen esitetyt järjestyksenvalvojat  mainittiin hakemuksen liitteessä. Järjestyksenvalvojaksi 23.3.2000 pidettyyn  tilaisuuteen esitettiin muun ohella henkilöä P. Poliisilaitos oli  21.3.2000 tekemällään päätöksellä hyväksynyt järjestyksenvalvojiksi osan hakemuksessa mainituista  henkilöistä discotilaisuuksiin Pohjantien koululla. 23.3.2000 pidettävään tilaisuuteen poliisilaitos  hyväksyi viisi päätöksessä mainittua henkilöä, joiden joukossa ei ollut henkilö P.</p>
    <p>Hallinto-oikeus jätti P:n valituksen poliisilaitoksen päätöksestä tutkimatta katsoen,  ettei hänellä ollut asiassa valitusoikeutta.</p>
    <p>Korkein hallinto-oikeus katsoi samoin kuin hallinto-oikeus, ettei P:llä ollut asiassa valitusoikeutta. Korkein hallinto-oikeus  perusteli päätöstään seuraavasti:</p>
    <p>Kokoontumislain 18 §:n mukaan yleisen kokouksen tai yleisötilaisuuden järjestäjä voi asettaa järjestyksenvalvojia, joiden kelpoisuusvaatimuksista,  valtuuksista ja velvollisuuksista säädetään järjestyksenvalvojista annetussa laissa. Viimeksi mainitun lain 2 §:n  1 momentin mukaan järjestyksenvalvojaksi saadaan asettaa tehtävään suostuva henkilö,  jonka poliisi on hyväksynyt järjestyksenvalvojaksi siten kuin sanotun lain 10 §:ssä säädetään. Järjestyksenvalvojista annetun  lain 10 §:n 1 momentin mukaan järjestyksenvalvojaksi saadaan hyväksyä tehtävään sopiva täysivaltainen henkilö,  joka on saanut sisäisestä turvallisuudesta vastaavan ministeriön hyväksymän koulutuksen. Järjestyksenvalvojan hyväksyy hänen  kotipaikkansa paikallispoliisi enintään viideksi vuodeksi kerrallaan. Poliisi voi peruuttaa hyväksymisen henkilöltä, joka  ei enää täytä järjestyksenvalvojaksi hyväksymisen edellytyksiä.</p>
    <p>Mainitun pykälän 2 momentin mukaan tilaisuuden laajuus ja luonne huomioon ottaen sekä muusta erityisestä syystä tilaisuuden toimeenpanopaikan  paikallispoliisi voi hyväksyä yksittäiseen tilaisuuteen myös henkilön, jolla ei ole pykälän 1 momentissa tarkoitettua  koulutusta.</p>
    <p>Hallintolainkäyttölain 6 §:n 1 momentin mukaan  päätöksestä saa valittaa se, johon päätös on kohdistettu tai jonka oikeuteen, velvollisuuteen  tai etuun päätös välittömästi vaikuttaa. Poliisilaitoksen päätös, joka on annettu koulun  kokoontumislain nojalla tekemästä ilmoituksesta ja jolla oli hyväksytty järjestyksenvalvojat koulussa  järjestettyyn tilaisuuteen, ei siitä huolimatta, että koulu oli esittänyt P:tä järjestyksenvalvojaksi 23.3.2000 järjestettyyn  tilaisuuteen, vaikuta hallintolainkäyttölain 6 §:n 1 momentissa tarkoitetulla tavalla välittömästi P:n oikeuteen,  velvollisuuteen tai etuun. P:llä ei siten ole oikeutta valittaa poliisilaitoksen päätöksestä. Näin ollen hallinto-oikeuden  päätöksen lopputuloksen muuttamiseen ei ole syytä.</p>
    <p/>
  </dcterms:abstract>
  <p>Hallintolainkäyttölaki 6 § 1 mom.</p>
  <p>Kokoontumislaki 2 § 1 mom. ja 18 §</p>
  <p>Laki järjestyksenvalvojista 10 §</p>
</finlex:document>
