<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200101344</dcterms:identifier>
  <finlex:ecliIdentifier>ECLI:FI:KHO:2001:T1344</finlex:ecliIdentifier>
  <dcterms:title>04.06.2001/1344</dcterms:title>
  <dcterms:description>
    <p>
      <span>Toimeentulotuki</span>
      <span>Toimeentulotuen viimesijaisuus</span>
      <span>Kannattamaton yritystoiminta</span>
      <span>Oman elatuksen laiminlyönti</span>
      <span>Käytettävissä olevat tulot</span>
    </p>
  </dcterms:description>
  <finlex:registerNumber>1319/3/00</finlex:registerNumber>
  <dcterms:issued>2001-06-04</dcterms:issued>
  <finlex:fileCopyNumber>1344</finlex:fileCopyNumber>
  <dcterms:abstract>
    <p>X oli vuonna 1995 perustanut konsulttiyrityksen,  mutta hän ei ollut saanut toimeentuloaan yrityksestä,  vaan oli saanut itselleen ja perheelleen toimeentulotukea  vuodesta 1996 yritystoiminnan ollessa vähäistä ja  tappiollista. Sosiaalilautakunta oli lokakuun 1999  toimeentulotukilaskelmassa ottanut huomioon X:n laskennallisina  tuloina työttömyyspäivärahan määrän, koska toimeentulotuen  tarkoituksena ei ollut kannattamattoman yritystoiminnan  ylläpitäminen. X:n yritystoiminta oli katsottava  kannattamattomaksi, koska se ei edelleenkään pystynyt  tuottamaan tuloja, jotka takaisivat perustoimeentulon  ja koska tilanne oli katsottava jatkuvaksi.</p>
    <p>Hallinto-oikeus hylkäsi X:n valituksen.</p>
    <p>Korkein hallinto-oikeus myönsi X:lle valitusluvan  ja kumosi hallinto-oikeuden ja sosiaalilautakunnan päätökset  sekä palautti asian lautakunnalle uudelleen käsiteltäväksi  muun ohella seuraavin perusteluin:</p>
    <p>Yrittäjänä työskentelevällä on oikeus saada toimeentulotukea  samoin perustein kuin muillakin tuen tarpeessa olevilla  henkilöillä. Toimeentulotuki on kuitenkin viimesijainen sosiaaliturvaetuus  myös yrittäjän kohdalla.</p>
    <p>Asiassa on kysymys tilanteesta, jossa yrittäjä ei  ollut saanut toimeentuloaan yrityksestään eikä toisaalta  ollut lopettanut yritystään ja hankkinut toimeentuloaan  toimeentulotukilain 2 §:n 1 momentissa tarkoitetulla  muulla ensisijaisella tavalla. Työstä kieltäytymistä  ja oman elatuksen laiminlyömistä koskevat säännökset  tulevat sovellettaviksi erotuksetta kaikkien toimeentulotukea  hakevien kohdalla ja koskevat siis myös tätä tilannetta.  Sen sijaan saamatta jääneen työttömyyspäivärahan  huomioon ottamiselle toimeentulotukilaskelmassa  ei ole lainmukaista perustetta.</p>
    <p>X:n toimeentulotuki oli määrättävä hänen ja hänen  perheensä toimeentulotuen hakemisajankohtana olemassa  olleiden taloudellisten olosuhteiden perusteella.  X:llä ei ollut osoitettu olleen toimeentulotukea  lokakuussa 1999 hakiessaan käytettävissään työttömyysturvaa  eikä hänen tuloinaan ollut voitu ottaa huomioon  laskennallista työttömyyspäivärahan määrää, joka ei ollut ollut  hänen käytettävissään ollutta tuloa. Hallinto-oikeuden  ja sosiaalilautakunnan päätökset olivat tältä osin  virheelliset.</p>
  </dcterms:abstract>
  <p>Suomen Hallitusmuoto 15 a § 1 mom.</p>
  <p>Suomen perustuslaki 19 § 1 mom.</p>
  <p>Laki toimeentulotuesta 1 §, 2 §, 6 §, 10 §, 11 § 1 mom. ja 20 § 1 mom. 2 kohta</p>
</finlex:document>
