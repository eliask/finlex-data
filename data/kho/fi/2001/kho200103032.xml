<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200103032</dcterms:identifier>
  <finlex:ecliIdentifier>ECLI:FI:KHO:2001:T3032</finlex:ecliIdentifier>
  <dcterms:title>05.12.2001/3032</dcterms:title>
  <dcterms:description>
    <p>
      <span>Toimeentulotuki</span>
      <span>Asumismenot</span>
      <span>Opiskelu</span>
      <span>Kahden asunnon asumismenot</span>
      <span>Järjestämisvastuussa oleva kunta</span>
    </p>
  </dcterms:description>
  <finlex:registerNumber>4182/3/99</finlex:registerNumber>
  <dcterms:issued>2001-12-05</dcterms:issued>
  <finlex:fileCopyNumber>3032</finlex:fileCopyNumber>
  <dcterms:abstract>
    <p>X opiskeli Jyväskylässä, josta hän oli vuokrannut opiskeluajan asunnon. X:n Helsingin kaupungin  asianomaiselle toimielimelle tekemä toimeentulotukihakemus hänen Helsingissä  sijainneen vakinaisen asuntonsa asuntolainan korkomenoihin puolelta vuodelta 5 626,10 markkaa  sekä asunto-osakeyhtiölle maksettuihin parvekeremonttikustannuksiin 8 800  markkaa oli hylätty.</p>
    <p>Lääninoikeus hylkäsi X:n valituksen muun ohella seuraavin perusteluin:</p>
    <p>Toimeentulotuen myöntää hakemuksesta sen kunnan toimielin, jonka alueella henkilö tai perhe vakinaisesti  oleskelee. Jos henkilö tai perhe muutoin kuin satunnaisesti oleskelee useammassa kuin yhdessä kunnassa, toimeentulotuen  myöntää sen kunnan toimielin, jonka alueella oleskelusta henkilön tai perheen menot  johtuvat. X oli esittänyt asuneensa opiskelupaikkakunnallaan Jyväskylässä 7-14 päivänä  kuukaudessa, muut ajat Helsingissä ja jotkut viikonvaihteet Harjavallassa.  Helsingin kaupunki oli ollut velvollinen X:n oleskelusta eri paikkakunnalla ja menojen syntytavasta  esitetyn selvityksen perusteella myöntämään X:lle toimeentulotukea,  mikäli hänellä oli ollut siihen oikeus.</p>
    <p>Asumismenoja huomioon otettaessa on tarkoituksena turvata hakijan asuminen ja niillä tarkoitetaan henkilön tai  perheen omassa käytössä olevasta asunnosta aiheutuvia käyttömenoja. Oman asunnon toimeentulotukeen oikeuttavia  menoja ovat siten sekä asunnon hankkimisesta että sen välttämättömästä  peruskorjauksesta aiheutuneen velan korot. X ei kuitenkaan ollut esittänyt,  että hänen olisi hakemuksessa tarkoitettuna ajankohtana opiskelun jatkuessa Jyväskylässä ollut  välttämätöntä asua Helsingissä, tai muuta erityistä syytä, jonka perusteella kahdesta asunnosta  aiheutuvat asumismenot ja näin ollen korkomenot Helsingin asunnosta olisi  tullut ottaa huomioon toimeentulotukea määrättäessä. Peruskorjauskulut (parvekeremontti) eivät  olleet pääsääntöisesti toimeentulotukeen oikeuttavia menoja.</p>
    <p>Korkein hallinto-oikeus hylkäsi X:n valituksen ja pysytti lääninoikeuden päätöksen.</p>
    <p>Laki toimeentulotuesta 1 §, 7 § ja 14 § 2 mom.</p>
  </dcterms:abstract>
</finlex:document>
