<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200102701</dcterms:identifier>
  <finlex:ecliIdentifier>ECLI:FI:KHO:2001:T2701</finlex:ecliIdentifier>
  <dcterms:title>01.11.2001/2701</dcterms:title>
  <dcterms:description>
    <p>
      <span>Rantakaava</span>
      <span>Vahvistamatta jättäminen</span>
      <span>Luontotyyppi</span>
      <span>Natura 2000-kohde</span>
      <span>Arviointivelvollisuus</span>
      <span>Merensuojelualue</span>
      <span>Rannikon laguuni</span>
      <span>Flada</span>
      <span>Toteuttamistapa</span>
      <span>Vesilaki</span>
      <span>Arviointivelvollisuutta ja kaavan sisältövaatimuksia koskevien säännösten soveltamisjärjestys</span>
    </p>
  </dcterms:description>
  <finlex:registerNumber>3932/1/99</finlex:registerNumber>
  <dcterms:issued>2001-11-01</dcterms:issued>
  <finlex:fileCopyNumber>2701</finlex:fileCopyNumber>
  <dcterms:abstract>
    <p>Rantakaava-alue käsitti mantereella olevan palstan ja kolme saarta, joista kahteen oli osoitettu rakentamista.  Mantereella oleva osa-alue rajoittui Natura 2000 -kohteeseen ja saaret sijaitsivat sen alueella. Rakennuskortteleita oli  osoitettu mannerpalstalle sekä kahteen saareen.  Uutta rakentamista oli osoitettu vain mantereelle ja toiseen saareen.</p>
    <p>Laaditun luontoselvityksen mukaan toisessa saarista oli merenlahti,  jota mahdollisesti voitiin pitää fladana, ja hirvenjuuren (<em> Inula salicina </em>) esiintymiä.  Toisessa saarista oli hiekkarantojen esiintymiä. Rakentamista oli  osoitettu osalle fladamaisen merenlahden ranta-aluetta. Hirvenjuuren esiintymisalue, hiekkarannat  sekä kortteleiden ulkopuolinen osa lahden ranta-alueesta oli varattu SL-alueeksi.</p>
    <p>Ympäristökeskus oli jättänyt kaupunginvaltuustossa hyväksytyn rantakaavan vahvistamatta mannerpalstan osalta ylimitoituksen  perusteella ja saarten osalta sillä perusteella, ettei kaava edistänyt luonnonsuojelun kannalta  arvokkaiden luontotyyppien sekä luonnonvaraiselle kasvistolle ja eläimistölle  tärkeiden luonnon ominaispiirteiden säilymistä.</p>
    <p>Korkein hallinto-oikeus katsoi, ottaen huomioon kaava-alueen rakennusoikeuden kokonaisuudessaan,  ettei mannerpalstalle osoitettu rakennusoikeus ollut ylimitoitettu. Korkein hallinto-oikeus katsoi  niinikään, että kaavassa oli riittävästi edistetty luonnonsuojelun kannalta arvokkaiden luontotyyppien sekä  luonnonvaraiselle kasvistolle ja eläimistölle tärkeiden luonnon ominaispiirteiden säilymistä,  ottaen muun ohella huomioon, että alueella mahdollisesti olevan fladan  koskemattomuutta turvasi vesilain 1:15 a §, eikä  kaavassa perustettu oikeutta vesilaissa  luvanvaraisiksi säädettyihin toimenpiteisiin.  Korkein hallinto-oikeus katsoi, ettei kaavaa ollut voitu jättää  ympäristökeskuksen päätöksestä ilmenevillä perusteilla rakennuslain vastaisena  vahvistamatta.</p>
    <p>Korkein hallinto-oikeus otti välittömästi ratkaistavakseen, oliko luonnonsuojelulain  65 §:n 1 momentissa säädetty arviointivelvollisuus olemassa. Kohde oli pinta-alaltaan noin  65 000 hehtaarin suuruinen merensuojelualue ja edusti yhteensä kahtatoista luontodirektiivin liitteessä II  mainittua luontotyyppiä ja oli 24 lintudirektiivin liitteessä I mainitun lajin elinympäristö. Kohteella oli  merkitystä lukuisille lintudirektiivin liitteessä I mainitsemattomille muuttaville  lajeille. Kaava-asiakirjoissa olleen luontoselvityksen mukaan kohteen alueella oli  mahdollisesti pienialainen rannikon laguuneihin kuuluvan fladan esiintymä.  Muita valintaperusteina olleiden luontotyyppien esiintymiä taikka valintaperusteina olleiden lajien  elinympäristöjä kaava-alueella ei selvityksen mukaan ollut. Kohde oli kysymyksessä  olevalta osalta valtioneuvoston  verkostoehdotuspäätöksen ja toteutuskeinokarttojen mukaan merkitty  toteutettavaksi vesilain nojalla. Kaavassa osoitettu rakentaminen ei vaikuttanut sellaisenaan  alueella mahdollisesti olevan fladan luonnontilaan. Korkein hallinto-oikeus  katsoi, että kaavassa kohteen alueelle suunniteltu maankäyttö ei todennäköisesti  merkityksellisesti heikentänyt niitä luonnonarvoja, joiden suojelemiseksi  kohde oli sisällytetty verkostoehdotukseen.</p>
    <p>Korkein hallinto-oikeus kumosi ympäristökeskuksen  päätöksen, jolla valtuuston päätös oli jätetty vahvistamatta ja palautti asian ympäristökeskukselle  uudelleen käsiteltäväksi. Äänestys 4-1.</p>
  </dcterms:abstract>
  <p>Rakennuslaki 95 § 4 mom.</p>
  <p>Luonnonsuojelulaki 65 § 1 mom. (1096/1996)</p>
  <p>Vesilaki 1 luku 15 a §</p>
  <p/>
  <p>
    <em> Ks. Kuusiniemi: Natura 2000 och planläggning,  JFT 4/2001, s. 334-356. </em>
  </p>
</finlex:document>
