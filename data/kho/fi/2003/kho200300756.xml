<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200300756</dcterms:identifier>
  <finlex:ecliIdentifier>ECLI:FI:KHO:2003:T756</finlex:ecliIdentifier>
  <dcterms:title>27.03.2003/756</dcterms:title>
  <dcterms:description>
    <p>
      <span>Suullinen käsittely</span>
      <span>Yksityisluonteinen kirjallinen todistajankertomus</span>
      <span>Hyödyllisyysmallioikeuden rekisteröinti</span>
    </p>
  </dcterms:description>
  <finlex:registerNumber>69/3/02</finlex:registerNumber>
  <dcterms:issued>2003-03-27</dcterms:issued>
  <finlex:fileCopyNumber>756</finlex:fileCopyNumber>
  <dcterms:abstract>
    <p>Hyödyllisyysmallioikeuden rekisteröintiä koskevassa asiassa mitättömäksijulistamisvaatimuksen tehnyt yhtiö oli vaatimuksensa tueksi esittänyt yksityisluonteisia kirjallisia todistajankertomuksia ja vaatinut, että korkein hallinto-oikeus järjestäisi suullisen käsittelyn muun ohella lausunnon antajien kuulemiseksi.</p>
    <p>Todistajankertomusten mukaan rekisteröinnin kohteena olevan kaltaista pakastettujen lihalastujen myyntipakkausta oli käytetty jo ennen hyödyllisyysmallihakemuksen jättöpäivää. Rekisteröinnin haltijan mukaan lausunnoissa ei ollut kysymys samankokoisista lihalastuista kuin rekisteröinnin suojavaatimuksen mukaan eivätkä lastujen koosta annetut tiedot olleet uskottavia.</p>
    <p>Korkein hallinto-oikeus katsoi, ettei hyödyllisyysmallin mukaisen myyntipakkauksen selvää eroa tunnettuun tekniikkaan nähden voitu perustaa yksinomaan lihalastujen kokoon. Tämän vuoksi ja kun rekisteröinnin haltija ei muutoin ollut kiistänyt lausuntojen sisältöä ja hän oli itse pitänyt suullisen käsittelyn järjestämistä tarpeettomana, suullinen käsittely ei ollut asiassa tarpeen.</p>
    <p>Hallintolainkäyttölaki 39 §</p>
  </dcterms:abstract>
</finlex:document>
