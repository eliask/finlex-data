<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200301043</dcterms:identifier>
  <finlex:ecliIdentifier>ECLI:FI:KHO:2003:T1043</finlex:ecliIdentifier>
  <dcterms:title>25.04.2003/1043</dcterms:title>
  <dcterms:description>
    <p>
      <span>Arvonlisävero</span>
      <span>Palvelun myynti</span>
      <span>Rahoituspalvelu</span>
      <span>Arvopaperikauppa</span>
      <span>Säilytysyhteisötoiminta</span>
      <span>Alisäilytys</span>
      <span>Sijoitusrahastotoiminta</span>
    </p>
  </dcterms:description>
  <finlex:registerNumber>848/2/02</finlex:registerNumber>
  <dcterms:issued>2003-04-25</dcterms:issued>
  <finlex:fileCopyNumber>1043</finlex:fileCopyNumber>
  <dcterms:abstract>
    <p>A Oy toimi B Oy:n hallinnoimien sijoitusrahastojen alisäilyttäjänä tehtävänään sijoitusrahastojen varojen säilyttäminen. A Oy peri alisäilytyspalveluista maksun sijoitusrahastojen säilytysyhteisönä toimivalta C Oy:ltä, joka hoiti sijoitusrahastolaissa (48/1999) säädetyt rahastoyhtiön valvontatehtävät ja vastasi rahastoon nähden A Oy:n toiminnasta. A Oy toimi myös B Oy:n hallinnoimien  sijoitusrahastojen sijoitusrahastolain mukaisena säilytysyhteisönä, jolloin sen toiminta käsitti  sijoitusrahastolain 31 §:n mukaiset säilytysyhteisön tehtävät. Säilytysyhteisötoimintaansa varten A Oy osti ulkomaisilta elinkeinonharjoittajilta edellä tarkoitettuja alisäilytyspalveluita.</p>
    <p>Toimiessaan sijoitusrahastolain mukaisena säilytysyhteisönä säilytysyhteisö harjoittaa merkittävää osaa, säilytysyhteisötoimintaa, sijoitusrahastojen toiminnasta. Säilytysyhteisön harjoittama  säilytysyhteisötoiminta muodostaa myös erillisen kokonaisuuden, joka on erityinen ja olennainen osa sijoitusrahastojen verottomasta toiminnasta. Näistä syistä ja direktiivin tulkintavaikutus huomioon ottaen säilytysyhteisön harjoittama säilytysyhteisötoiminta on arvonlisäverolain 41 §:n sekä 42 §:n 1 momentin 6 kohdan perusteella verotonta rahoituspalvelua. Kun säilytysyhteisö käytti tehtäviensä hoitamisessa apunaan säilytyspalvelutehtäviin erikoistunutta yhteisöä, alisäilyttäjää, huomattavan osan verottomasta säilytysyhteisötoiminnasta suoritti alisäilyttäjä. Koska alisäilyttäjän tehtävät muodostivat luonteeltaan erillisen sekä erityisen ja olennaisen osan verottomasta säilytysyhteisötoiminnasta, myös alisäilyttäjän myymät palvelut olivat arvonlisäverolain 41 §:n sekä 42 §:n 1 momentin 6 kohdan  perusteella verottomia rahoituspalveluja. Myös verotuksen neutraalisuuteen liittyvät syyt puolsivat enemmän näiden alisäilytyspalvelujen verottomuutta kuin verollisuutta. A Oy:n ei näin ollen ollut suoritettava arvonlisäveroa sijoitusrahastojen alisäilytyspalveluista sijoitusrahastojen säilytysyhteisöltä perimistä maksuista. Tämän vuoksi A Oy:n ei myöskään palvelujen ostajana ollut suoritettava  arvonlisäveroa sijoitusrahastolain mukaisena säilytysyhteisönä ulkomaisilta elinkeinonharjoittajilta ostamistaan alisäilytyspalveluista arvonlisäverolain 9 §:n käännettyä verovelvollisuutta koskevan säännön nojalla. Ennakkoratkaisu ajaksi 23.1.2002-31.12.2003.</p>
  </dcterms:abstract>
  <p>Arvonlisäverolaki 9 §, 41 § sekä 42 § 1 mom. 6 kohta ja 3 mom.</p>
  <p>Euroopan yhteisöjen neuvoston kuudes arvonlisäverodirektiivi (77/388/ETY) 13 artikla B kohta d alakohta 5 ja 6 alakohdat</p>
  <p>Euroopan yhteisöjen tuomioistuimen tuomio asiassa C-2/95 (Sparekassernes Datacenter)</p>
</finlex:document>
