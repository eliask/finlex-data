<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200301543</dcterms:identifier>
  <finlex:ecliIdentifier>ECLI:FI:KHO:2003:T1543</finlex:ecliIdentifier>
  <dcterms:title>25.06.2003/1543</dcterms:title>
  <dcterms:description>
    <p>
      <span>Liito-orava</span>
      <span>Selvittämisvelvollisuus</span>
      <span>Tie</span>
      <span>Tiesuunnitelma</span>
      <span>Yleinen tie</span>
      <span>Ympäristövaikutusten arviointimenettely</span>
    </p>
  </dcterms:description>
  <finlex:registerNumber>3600/3/01</finlex:registerNumber>
  <dcterms:issued>2003-06-25</dcterms:issued>
  <finlex:fileCopyNumber>1543</finlex:fileCopyNumber>
  <dcterms:abstract>
    <p>Tietä koskevaan yleissuunnitteluun liittyi ympäristövaikutusten arviointimenettelystä annetun lain (468/1994) mukainen arviointimenettely. Yhteysviranomainen oli antanut lain 12 §:n (468/1994) mukaisen arviointiselostusta koskevan lausuntonsa 3.12.1996. Lausunnon mukaan arviointimenettelyä oli sovellettu lainmukaisesti ja yhteysviranomaisen edellyttämällä tavalla. Liikenneministeriö teki 3.2.1998 yleissuunnitelmien perusteella hanketta koskevan toimenpidepäätöksen, jonka perusteella tiesuunnitelman laatiminen aloitettiin.</p>
    <p>Valittajat vetosivat muun muassa siihen, että hankkeen vaikutus liito-oraviin ei ollut tarkasteltavana mainitussa arviointimenettelyssä. Tien rakentamisesta aiheutuvaa liito-oravien lisääntymis- ja levähdyspaikkojen tuhoutumista, osittain tuhoutuvien reviirien elinkelpoisuutta, liito-oravien kulkureittejä ja tien vaikutusta niihin, metsämantereiden muita mahdollisia esiintymiä sekä mahdollisuuksia lieventää tiestä aiheutuvia haittoja selvitettiin vasta vuonna 2001. Ratkaisunsa perusteluissa korkein hallinto-oikeus totesi muun muassa, että useiden suojeltavien eläinlajien lisääntymis- ja levähdyspaikat ja muutkin esiintymisalueet muuttuvat jatkuvasti. Kun Suomessa on luonnontieteellisen keskusmuseon arvion mukaan 14 000-50 000 liito-oravaa, tilanne ympäristövaikutusten arvioinnin kannalta vaihtuu alinomaa. Uusien tietojen saanti ei edellytä uuden ympäristövaikutusten arvioinnin toimittamista, vaan aikaisempia selvityksiä on tarvittaessa täydennettävä aina kunkin hankkeen lupakäsittelyyn saakka mukaan lukien mahdollinen muutoksenhaku.</p>
  </dcterms:abstract>
</finlex:document>
