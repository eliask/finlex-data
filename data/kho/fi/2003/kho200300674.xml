<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200300674</dcterms:identifier>
  <finlex:ecliIdentifier>ECLI:FI:KHO:2003:T674</finlex:ecliIdentifier>
  <dcterms:title>24.03.2003/674</dcterms:title>
  <dcterms:description>
    <p>
      <span>Toimeentulotuki</span>
      <span>Asumismenot</span>
      <span>Asunnon vuokrakulut</span>
      <span>Vapausrangaistus</span>
    </p>
  </dcterms:description>
  <finlex:registerNumber>2841/3/02</finlex:registerNumber>
  <dcterms:issued>2003-03-24</dcterms:issued>
  <finlex:fileCopyNumber>674</finlex:fileCopyNumber>
  <dcterms:abstract>
    <p>X aloitti vapausrangaistuksen suorittamisen 8.8.2001. X oli 15.6.2000 allekirjoittamallaan sopimuksella vuokrannut asunnokseen omakotitalosta yhden huoneen sekä keittiö- ja peseytymistilat. Vuokran määrä oli 1 600 markkaa kuukaudessa. X vapautui vankilasta 8.6.2002. Hän piti vapausrangaistuksen suorittamisen ajan vuokra-asuntonsa, jossa olivat hänen tavaransa ja johon hän palasi vankeusajan jälkeen.</p>
    <p>X haki toimeentulotukea syyskuusta 2001 alkaen vuokramenoonsa vapausrangaistuksen suorittamisen ajaksi. Hakemus hylättiin, koska X:n on ollut vankilassa elokuusta 2001 lähtien ja hän saa sieltä ylläpidon. X:n asuminen turvataan, kun hän vapautuu.</p>
    <p>Hallinto-oikeus hylkäsi X:n valituksen. Korkein hallinto-oikeus pysytti hallinto-oikeuden päätöksen seuraavin perusteluin:</p>
    <p>X:n asuminen on järjestetty hänen vapausrangaistuksensa suorittamisen aikana 8.8.2001 - 8.6.2002 rangaistusten täytäntöönpanosta annetun lain tarkoittamalla tavalla vankeuteen liittyen. Toimeentulotukea koskevan päätöksen mukaan X:n asuminen on turvattu, kun hän vapautuu vankilasta. Asiassa ei ole ilmennyt sellaisia erityisiä perusteita, että perheettömän X:n vankeusajan vuokralla pitämästä asunnosta aiheutuneita kuluja olisi pidettävä toimeentulotuesta annetun lain 7 §:n 3 momentissa tarkoitettuina tarpeenmukaisina asumismenoina. X:n hakemus toimeentulotuen antamisesta syyskuusta 2001 alkaen vuokramenoihin on siten tullut hylätä.</p>
    <p>Laki toimeentulotuesta 1, 2, 7 ja 8 §</p>
  </dcterms:abstract>
</finlex:document>
