<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200303016</dcterms:identifier>
  <finlex:ecliIdentifier>ECLI:FI:KHO:2003:T3016</finlex:ecliIdentifier>
  <dcterms:title>26.11.2003/3016</dcterms:title>
  <dcterms:description>
    <p>
      <span>Maksuton esiopetus</span>
      <span>Päivähoitomaksu</span>
      <span>Peruskoulun aloittaminen säädettyä aikaisemmin</span>
      <span>Valituskielto</span>
      <span>Purku</span>
      <span>Väärä lain soveltaminen</span>
    </p>
  </dcterms:description>
  <finlex:registerNumber>3787/3/02</finlex:registerNumber>
  <dcterms:issued>2003-11-26</dcterms:issued>
  <finlex:fileCopyNumber>3016</finlex:fileCopyNumber>
  <dcterms:abstract>
    <p>X:n kunnan sosiaali- ja terveyslautakunnan jaosto oli hylännyt A:n ja B:n oikaisuvaatimuksen  viranhaltijan päätöksestä, jolla heiltä oli päätetty periä kokopäivähoitomaksu poikansa C:n hoidosta päiväkodin esikouluryhmässä. A ja B olivat valituksessaan jaoston päätöksestä vaatineet, että esiopetuksen tuli olla maksutonta myös C:lle, joka tulisi aloittamaan koulun sinä vuonna, jona hän täyttää kuusi vuotta.</p>
    <p>Hallinto-oikeus oli hylännyt valituksen, koska kunnalla ei ole velvollisuutta järjestää esiopetusta lapselle, joka aloittaa perusopetuksen sinä vuonna, jona hän täyttää kuusi vuotta. Ilmoituksensa mukan kunta ei ollut esiopetusta C:lle järjestänytkään, vaikka C oli tosiasiassa saanut samanlaista kasvun ja oppimisen tukea kuin esikouluikäiset lapset. Näin ollen hänen kokopäivähoidostaan oli voitu periä täysi päivähoitomaksu. Hallinto-oikeus oli muutoksenhakuohjeena ilmoittanut, että sen päätökseen sai hakea muutosta valittamalla korkeimpaan hallinto-oikeuteen.</p>
    <p>Korkein hallinto-oikeus poisti valitusosoituksen ja jätti A:n ja B:n hallinto-oikeuden päätöksestä tekemän muutoksenhaun sosiaali- ja terveydenhuollon asiakasmaksuista annetun lain 15 §:n 4 momentin sekä perusopetuslain 42 §:n 1 ja 5 momentin nojalla valituksena tutkimatta.  Muutoksenhaussa esitetyt vaatimukset tutkittiin lainvoiman saaneen päätöksen purkamista koskevana hakemuksena. Hakemus hylättiin, koska hallinto-oikeuden päätös ei perustunut ilmeisesti väärään lain soveltamiseen tai erehdykseen, joka olisi voinut olennaisesti vaikuttaa päätökseen eikä hakemuksessa ollut esitetty muutakaan hallintolainkäyttölain 63 §:ssä tarkoitettua perustetta, jonka johdosta päätös olisi voitu purkaa.</p>
  </dcterms:abstract>
  <p>Laki sosiaali- ja terveydenhuollon asiakasmaksuista 15 § 4 mom.</p>
  <p>Perusopetuslaki 42 § 1 ja 5 mom.</p>
  <p>Hallintolainkäyttölaki 63 §</p>
</finlex:document>
