<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200302783</dcterms:identifier>
  <finlex:ecliIdentifier>ECLI:FI:KHO:2003:T2783</finlex:ecliIdentifier>
  <dcterms:title>12.11.2003/2783</dcterms:title>
  <dcterms:description>
    <p>
      <span>Arvonlisävero</span>
      <span>Verollinen myynti</span>
      <span>Verokanta</span>
      <span>Kirja</span>
      <span>CD-levy</span>
      <span>Liittymisperiaate</span>
    </p>
  </dcterms:description>
  <finlex:registerNumber>1222/2/03</finlex:registerNumber>
  <dcterms:issued>2003-11-12</dcterms:issued>
  <finlex:fileCopyNumber>2783</finlex:fileCopyNumber>
  <dcterms:abstract>
    <p>A Oy harjoitti lastenkirjojen kustannustoimintaa. A Oy myi satukirjoja, joihin oli liitetty CD:lle luettuna kirjan teksti. Kirjat oli tarkoitettu  0-6 -vuotiaille lapsille. Kirjaan liitetyn CD:n avulla lapsi voi kuunnella itsenäisesti tekstiä CD:ltä ja samalla seurata kirjan kuvia ja tekstiä kirjasta. Seuraamisen helpottamiseksi äänitteessä kehotettiin lasta tietyn äänimerkin avulla kääntämään sivua sitä mukaan kuin tarina eteni seuraavalle sivulle. Myös kirjassa oli tekstit. CD:tä ei ollut tarkoitus myydä erikseen. Kirja ja CD hinnoiteltiin yhtenäisesti.</p>
    <p>A Oy:n luovuttaessa satukirjan yhteydessä asiakkaalle CD:n, joka sisälsi satukirjan tekstin luettuna, kyseessä oli taloudellisesti yhteenkuuluva suoritekokonaisuus, jossa varsinainen myytävä tuote oli kirja. Asiakkaan kirjan lisäksi saama CD oli sekä myyjän että ostajan kannalta tarkasteltuna kirjaan kiinteästi liittyvä oheistuote. Kirja oli näin ollen myytävän suoritekokonaisuuden pääsuorite ja CD sen epäitsenäinen sivusuorite. Arvonlisäverotuksessa sovellettavan niin sanotun liittymisperiaatteen mukaan suoritekokonaisuuden verokohtelu määräytyy tällaisissa tilanteissa yhtenäisesti, pääsuoritteen verokohtelun mukaisena. Koska kirjan myynnistä oli arvonlisäverolain 85 a §:n (1265/1997) 1 momentin 7 kohdan mukaan suoritettava veroa 8 prosenttia veron perusteesta, myös CD:n luovuttamisesta oli suoritettava veroa 8 prosentin verokannan mukaan osana kirjan myyntihintaa. Myös hallinnolliset syyt puolsivat tällaisissa tilanteissa sitä, että kummankin hyödykkeen verokohtelu määräytyi yhtenäisesti. Ennakkoratkaisu ajaksi 12.3.2003-31.12.2004. Äänestys 4-1.</p>
  </dcterms:abstract>
  <p>Arvonlisäverolaki 84 § ja 85 a § 1 mom. 7 kohta</p>
  <p>Euroopan yhteisöjen tuomioistuimen tuomio asiassa C-349/96 (Card Protection Plan Ltd)</p>
</finlex:document>
