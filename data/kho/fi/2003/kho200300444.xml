<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200300444</dcterms:identifier>
  <finlex:ecliIdentifier>ECLI:FI:KHO:2003:T444</finlex:ecliIdentifier>
  <dcterms:title>28.02.2003/444</dcterms:title>
  <dcterms:description>
    <p>
      <span>Toimeentulotuki</span>
      <span>Opintolainan jaksotus</span>
      <span>Palkkatulojen jaksotus</span>
      <span>Takuuvuokra</span>
      <span>Ehkäisypillerit</span>
    </p>
  </dcterms:description>
  <finlex:registerNumber>2610/3/01</finlex:registerNumber>
  <dcterms:issued>2003-02-28</dcterms:issued>
  <finlex:fileCopyNumber>444</finlex:fileCopyNumber>
  <dcterms:abstract>
    <p>Sosiaali- ja terveyslautakunta oli hylännyt hakemuksen toimeentulotuen saamisesta tammikuulle 2000, koska hakijalla katsottiin olevan mahdollisuus saada välttämätön toimeentulonsa myös muulla toimeentulotukilain 2 §:n tarkoittamalla ja toimeentulotukeen nähden ensisijaisella tavalla. Opiskelija oli hakenut toimeentulotukea sosiaalikeskukseen 14.12.1999 saapuneella hakemuksella. Normilaskelma tehtiin takautuvasti ajalle 1.8.-31.12.1999. Päätöksen mukaan hakija on opiskelija ja opiskelijan ensisijaisena tulonlähteenä pidetään opintotukietuuksia. Nostettu opintolaina 13 000 markkaa oli otettu kokonaisuudessaan huomioon normilaskelmassa. Tuloina oli otettu huomioon myös elokuussa saadut palkat. Lisäksi muun muassa asunnon takuuvuokrat ja ehkäisypillereistä aiheutuvat menot, jotka katsottiin perusosaan kuuluviksi vähäisiksi terveydenhuoltomenoiksi, ei katsottu olevan toimeentulotukilaskelmassa huomioon otettavia menoja.</p>
    <p>Hallinto-oikeus hylkäsi lautakunnan päätöksestä tehdyn valituksen.</p>
    <p>Korkein hallinto-oikeus kumosi hallinto-oikeuden sekä sosiaali- ja terveyslautakunnan päätökset opintolainan ja palkkatulojen jaksottamisen, takuuvuokran sekä ehkäisypillereiden osalta ja palautti asian lautakunnalle uudelleen käsiteltäväksi.</p>
    <p>Opiskelija oli nostanut opintolainan 13 000 markkaa kokonaisuudessaan lokakuussa. Opintolaina on sellainen kertaluontoinen tulo, joka tulee jaksottaa kuukausittaiseksi tuloksi sille ajanjaksolle, jolta opintolaina maksetaan. Tällöin käytettävissä olevaksi opintolainan määräksi tuli 1 300 markkaa kuukaudessa. Asiaan ei vaikuttanut se, että opiskelija oli käyttänyt opintolainan määrän jo syyslukukaudella.</p>
    <p>Elokuussa saatuja palkkatuloja ei voitu ottaa huomioon toimeentulotukea tammikuussa haettaessa, koska toimeentulotuki määrätään yleensä kuukaudelta ja tulot ja varat otetaan huomioon siltä ajanjaksolta, jota koskevana toimeentulotuki määrätään.</p>
    <p>Takuuvuokrana maksettu 2 300 markkaa oli otettava huomioon toimeentulotukilaskelmassa vuokramenona vuokrasuhteen päättymistä edeltäneenä sinä aikana, jolloin vuokra oli suoritettu takuuna annetuilla varoilla.</p>
    <p>Toimeentulotuesta annetun lain mukaisiin perusosalla katettaviin menoihin kuuluvat muun muassa vähäiset terveydenhuoltomenot. Toimeentulotukilaskelmassa oli otettava huomioon lisäosalla katettavina menoina lääkärin määräämistä lääkkeistä aiheutuvat menot, mukaan lukien lääkärin määräämät ehkäisypillerit. Koska hallinto-oikeudella sekä sosiaali- ja terveyslautakunnalla oli ollut asiasta toinen käsitys, asia palautettiin lautakunnalle uudelleen käsiteltäväksi.</p>
  </dcterms:abstract>
  <p>Laki toimeentulotuesta 7 ja 15 §</p>
  <p>Asetus toimeentulotuesta 1 § 1 mom. 4 kohta</p>
  <p>Sosiaalihuoltolaki 49 § 3 mom.</p>
</finlex:document>
