<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200303025</dcterms:identifier>
  <finlex:ecliIdentifier>ECLI:FI:KHO:2003:T3025</finlex:ecliIdentifier>
  <dcterms:title>27.11.2003/3025</dcterms:title>
  <dcterms:description>
    <p>
      <span>Ympäristönsuojelulaki</span>
      <span>Ilmoitusmenettely</span>
      <span>Valitusoikeus</span>
      <span>Tutkimatta jättäminen</span>
      <span>Jäte</span>
      <span>AOD-kalkkihiekka</span>
      <span>Koeluonteinen toiminta</span>
    </p>
  </dcterms:description>
  <finlex:registerNumber>1302/3/03</finlex:registerNumber>
  <dcterms:issued>2003-11-27</dcterms:issued>
  <finlex:fileCopyNumber>3025</finlex:fileCopyNumber>
  <dcterms:abstract>
    <p>Tiehallinnon tiepiiri aikoi koeluonteisesti käyttää A Oy:n kanssa tekemänsä sopimuksen mukaisesti yhtiön tuotantoprosessissa syntyvää AOD-kalkkihiekkaa yleisten teiden tierakenteissa luonnonhiekan korvaajana. Tässä tarkoituksessa tiepiiri teki alueelliselle ympäristökeskukselle ympäristönsuojelulain 61 §:n mukaisen ilmoituksen, jonka johdosta ympäristökeskus teki saman lain 64 §:n 1 momentissa tarkoitetun päätöksen ja antoi siinä toiminnassa noudatettavat määräykset ympäristöhaittojen ehkäisemiseksi.</p>
    <p>Hallinto-oikeus jätti puuttuvan valituspuhevallan takia tutkimatta yhtiön ympäristökeskuksen  päätöksestä tekemän valituksen, jossa yhtiö oli vaatinut hallinto-oikeutta kumoamaan  ympäristökeskuksen päätöksen mukaisen tulkinnan, jonka mukaan AOD-kalkkihiekkaa oli pidettävä jätteenä. Hallinto-oikeuden päätöksen perustelujen mukaan yhtiö ei ollut ilmoitusvelvollinen toiminnanharjoittaja ympäristönsuojelulain 61 §:n mukaista koeluonteista toimintaa koskevassa  asiassa. Oikeuskäytännössä asianosaiseksi ei ollut katsottu toiminnanharjoittajaa, jonka  liiketaloudellisiin oloihin toiselle annettu ympäristölupa voi vaikuttaa. Se, että yhtiö jalosti ja toimitti tielaitoksen tarpeisiin tiehanketta varten tarvittavan materiaalin, ei ollut sellainen seikka, jonka perusteella ympäristökeskuksen päätöksen voitiin katsoa koskevan yhtiön etua ja oikeutta  ympäristönsuojelulain 97 §:n 1 momentin 1 kohdassa mainitulla tavalla. Ilmoituksen johdosta tehdyn päätöksen mukaisen koeluonteisen toiminnan mahdolliset haitalliset ympäristövaikutukset eivät myöskään saattaneet koskea yhtiön etua ja oikeutta. Yhtiön valitusoikeudelle ei ollut muutakaan perustetta.</p>
    <p>Korkein hallinto-oikeus hylkäsi yhtiön hallinto-oikeuden päätöksestä tekemän valituksen samoin perustein kuin hallinto-oikeus oli jättänyt sille tehdyn valituksen tutkimatta.</p>
  </dcterms:abstract>
  <p>Ympäristönsuojelulaki 97 § 1 mom. 1 kohta</p>
  <p>Hallintolainkäyttölaki 51 § 2 mom.</p>
  <p/>
  <p>Samoin asiassa KHO 27.11.2003 T 3026. Samoin ratkaisussa KHO 31.12.1999 T 4328, jossa  puhevaltakysymys ratkaistiin ympäristölupamenettelylain (735/1991) 14 §:n nojalla.</p>
  <p>Ks. myös HE 84/1999 vp s. 91.</p>
</finlex:document>
