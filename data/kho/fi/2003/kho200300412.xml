<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200300412</dcterms:identifier>
  <finlex:ecliIdentifier>ECLI:FI:KHO:2003:T412</finlex:ecliIdentifier>
  <dcterms:title>26.02.2003/412</dcterms:title>
  <dcterms:description>
    <p>
      <span>Maksuton oikeudenkäynti</span>
      <span>Avustajan palkkio</span>
      <span>Pääasian ratkaisemisen jälkeen esitetty palkkiolasku</span>
    </p>
  </dcterms:description>
  <finlex:registerNumber>2221/3/01</finlex:registerNumber>
  <dcterms:issued>2003-02-26</dcterms:issued>
  <finlex:fileCopyNumber>412</finlex:fileCopyNumber>
  <dcterms:abstract>
    <p>Hallinto-oikeus oli myöntänyt lapsensa huostaanottoa koskevasta päätöksestä valittaneelle henkilölle maksuttoman oikeudenkäynnin ja määrännyt hänelle oikeudenkäyntiavustajan. Korkein hallinto-oikeus (KHO) oli hallinto-oikeuden päätöksestä tehdyn valituksen johdosta 27.11.2002 tekemässä pääasiaratkaisussa vapauttanut hallinto-oikeuden määräämän oikeudenkäyntiavustajan tehtävästään ja päättänyt tälle maksettavasta palkkiosta sekä määrännyt asianajaja X:n valittajan uudeksi oikeudenkäyntiavustajaksi. X:lle ei määrätty palkkiota. X vaati 28.11.2002 eli päätöksen antamisen jälkeen jättämässään hakemuksessa palkkiota hakemukseen liitetyssä laskussa selvittämistään toimenpiteistä.</p>
    <p>KHO hylkäsi hakemuksen. X ei ollut toimittanut palkkiolaskua ennen asian ratkaisemista, vaikka hänelle oli telefaksilähetyksessä 4.11.2002 ilmoitettu, että palkkiolasku tulee toimittaa KHO:een viimeistään 6.11.2002. Palkkiokysymys oli siten jouduttu ratkaisemaan ilman yleisen oikeusavun ja maksuttoman oikeudenkäynnin palkkioperusteista annetun asetuksen (359/1998) 14§:ssä edellytettyä laskua selvityksineen ja maksuyhteystietoineen. Ilman näitä tietoja palkkiota ei ollut voitu määrätä maksettavaksi X:lle. Koska asian käsittely oli myös palkkiokysymyksen osalta päättynyt KHO:n 27.11.2002 pääasiassa tekemällä, lainvoimaisella päätöksellä, X:lle ei voitu jälkeenpäin määrätä vaadittua palkkiota.</p>
  </dcterms:abstract>
  <p>Laki maksuttomasta oikeudenkäynnistä 15 § (105/1998) ja 16 § (87/1973)</p>
  <p>Asetus yleisen oikeusavun ja maksuttoman oikeudenkäynnin palkkioperusteista 14 § (359/1998)</p>
</finlex:document>
