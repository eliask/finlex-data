<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200302408</dcterms:identifier>
  <finlex:ecliIdentifier>ECLI:FI:KHO:2003:T2408</finlex:ecliIdentifier>
  <dcterms:title>09.10.2003/2408</dcterms:title>
  <dcterms:description>
    <p>
      <span>Ympäristölupa</span>
      <span>Luvan hakemisvelvollisuuden kohdistaminen</span>
      <span>Hallintopakko</span>
      <span>Toimintakokonaisuus</span>
      <span>Laitoskokonaisuus</span>
      <span>Meluhaitta</span>
    </p>
  </dcterms:description>
  <finlex:registerNumber>343/3/02</finlex:registerNumber>
  <dcterms:issued>2003-10-09</dcterms:issued>
  <finlex:fileCopyNumber>2408</finlex:fileCopyNumber>
  <dcterms:abstract>
    <p>X Oy oli 20.12.2000 jättänyt alueelliselle ympäristökeskukselle ympäristölupahakemuksen koskien X Oy:n tehdasalueen mekaanisen metsäteollisuuden laitoksia. X Oy:n hakemuksessa esitettyjen suunnitelmien toteuttaminen lisäsi merkittävästi muun ohella X Oy:n pääraaka-aineena käyttämien tukkien purkutoimintaa. X Oy:n laitosten tuotantoa varten välttämättömästä puuaineksesta huomattava osa tuli rautateitse yhtiön portille, josta se siirrettiin tehdasalueelle. Mainittua tukkien purku- ja  lastaustoimintaa tehdasalueen viereisellä alueella harjoitti X Oy:n emoyhtiö Y Oy.</p>
    <p>Y Oy:n kieltäydyttyä osallistumasta X Oy:n kanssa ympäristöluvan hakemiseen alueellinen  ympäristökeskus oli 12.6.2001 ympäristönsuojelulain 84 §:n nojalla määrännyt Y Oy:n osallistumaan ympäristöluvan hakemiseen yhdessä metsäteollisuustoimintaa harjoittavan X Oy:n kanssa 25.6.2001 mennessä uhalla, että ympäristökeskus voi keskeyttää tukkien purku- ja lastaustoiminnan alueella, jos päävelvoite laiminlyödään. Ympäristökeskus katsoi, että Y Oy:n harjoittama tukkien purku- ja  lastaustoiminta asemanseudulla oli oleellinen osa X Oy:n sahan, vaneritehtaan ja lastulevytehtaan toimintaa, joka edellytti ympäristölupaa ympäristönsuojelulain 28 §:n 1 ja 2 momentin ja  ympäristönsuojeluasetuksen 1 §:n 1 momentin kohdan 1 b ja 1 c mukaan. Ympäristökeskuksen mukaan yhtiön alueella harjoittama tukkien purku- ja lastaustoiminta oli osa mekaanisen  metsäteollisuuden laitoskokonaisuutta. Koska laitoskokonaisuuden toiminnasta vastasi kaksi eri toiminnanharjoittajaa, X Oy ja Y Oy, luvan hakemisvelvollisuus kohdistui molempiin vastuullisiin toiminnanharjoittajiin. Asemanseudun tukkien purku- ja lastaustoiminnan osalta luvan hakemisvelvollisuus kohdistui Y Oy:hyn. Yhtiö oli laiminlyönyt tämän velvollisuutensa.</p>
    <p>Y Oy:n tehtyä valituksen hallinto-oikeus ottaen myös huomioon tukkien purku- ja lastaustoimintaan käytettävän alueen sijainnin X Oy:n tehdasalueen välittömässä läheisyydessä pysytti  ympäristökeskuksen päätöksen ja hylkäsi Y Oy:n vaatimuksen yhtiön vapauttamisesta velvollisuudesta hakea ympäristölupaa yhdessä X Oy:n kanssa.</p>
    <p>Korkein hallinto-oikeus katsoi, että Y Oy:n harjoittama tukkien purku- ja lastaustoiminta saattoi osaltaan lisätä teollisuusalueen melupäästöjä ympäristönsuojelulain 28 §:n 2 momentin 3 kohdassa tarkoitetulla tavalla. Toiminnan ympäristövaikutuksia ympäristönsuojelulain 7 luvun mukaisessa lupaharkinnassa arvioitaessa oli ympäristönsuojeluasetuksen 2 §:n mukaisesti otettava huomioon tekninen ja tuotannollinen kokonaisuus. Kun otettiin myös huomioon, että mainitut yhtiöt edustivat samaa intressipiiriä, oli näissä oloissa perusteltua katsoa, että X Oy:n mainittujen laitosten toiminta ja Y Oy:n harjoittama tukkien purku- ja lastaustoiminta muodostivat sellaisen toimintakokonaisuuden, jonka ympäristövaikutuksia oli puheena olevilta osin tarpeen tarkastella yhdessä. Kun lisäksi otettiin huomioon, että Y Oy:llä oli asiakirjoista saatavan selvityksen mukaan oikeudellinen ja tosiasiallinen mahdollisuus noudattaa tukkien purku- ja lastaustoiminnan osalta kysymyksessä olevaa luvan hakemista koskevaa velvoitetta, oli velvoite voitu asettaa Y Oy:lle. Ympäristökeskuksen oli tullut velvoittaa Y Oy hakemaan asemanseudulla harjoitettavaa tukkien purku- ja lastaustoimintaa koskeva ympäristölupa.</p>
  </dcterms:abstract>
  <p>Ympäristönsuojelulaki 3 §, 28 §, 84 § 1 mom. 2 k. ja 2 mom. sekä 88 § 1 mom.</p>
  <p>Ympäristönsuojeluasetus 1 §, 2 §, 6 §, 8 §, 9 § ja 31 §</p>
</finlex:document>
