<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200301220</dcterms:identifier>
  <finlex:ecliIdentifier>ECLI:FI:KHO:2003:T1220</finlex:ecliIdentifier>
  <dcterms:title>20.05.2003/1220</dcterms:title>
  <dcterms:description>
    <p>
      <span>Toimeentulotuki</span>
      <span>Vankeusvanki</span>
      <span>Käyttöraha</span>
      <span>Perusosalla katettavat menot</span>
    </p>
  </dcterms:description>
  <finlex:registerNumber>2957/3/00</finlex:registerNumber>
  <dcterms:issued>2003-05-20</dcterms:issued>
  <finlex:fileCopyNumber>1220</finlex:fileCopyNumber>
  <dcterms:abstract>
    <p>Vapausrangaistusta vankilassa suorittamassa olleen X:n hakemus saada toimeentulotukea henkilökohtaisiin menoihin oli sosiaali- ja terveyslautakunnan päätöksellä hylätty. Hallinto-oikeus päätöksellään kumosi sosiaali- ja terveyslautakunnan päätöksen ja palautti asian lautakunnalle uudelleen käsiteltäväksi.</p>
    <p>Korkein hallinto-oikeus hylkäsi sosiaali- ja terveyslautakunnan valituksen ja pysytti hallinto-oikeuden päätöksen lopputuloksen sekä lausui perusteluissaan muun ohella seuraavaa:</p>
    <p>Asiakirjoista saatavan selvityksen mukaan X oli ollut suorittamassa vankeusrangaistusta keskusvankilassa 19.3.2000 lukien 30.11.2000 saakka. Hän ei ollut henkilökohtaisista turvallisuussyistä osallistunut vankilan työtoimintaan eikä hänelle ollut maksettu työrahaa eikä käyttörahaa. Vankilan sosiaalityöntekijän mukaan X:n turvallisuuden vaarantumisen uhka oli todellinen eikä vankila voinut tarjota sellaista työtä, jota X olisi voinut tehdä turvallisuutensa vaarantumatta. Kokoaikaista valvontaa oli vaikea järjestää. Siirto toiseen vankilaan ei myöskään tullut kysymykseen.</p>
    <p>Sosiaali- ja terveyslautakunta oli hylännyt X:n hakemuksen toimeentulotuen saamiseksi käyttövaroihin sillä perusteella, että ensisijainen toimeentulon lähde vankilassaoloaikana on vankityöstä tai muusta toiminnasta maksettava työraha eikä hakijalla ollut tarpeeksi perusteltua syytä kieltäytyä mainitusta työstä. Sosiaali- ja terveyslautakunta oli lisäksi todennut, että vankilan tulee järjestää vangin kokonaisvaltainen huolto.</p>
    <p>Vankilassa saatava ylläpito on vangin ensisijainen toimeentulojärjestelmä. Vankeja ei ole kuitenkaan suljettu pois toimeentulotuen piiristä. Vanki voi joutua toimeentulotuen tarpeeseen, jolloin hänellä on oikeus toimeentulotukeen samoin perustein kuin muillakin tuen tarpeessa olevilla. Vankila ei ole maksanut X:lle mitään taloudellista tukea. X:n hakemaa toimeentulotukea ei tämän johdosta ole voitu evätä sosiaali- ja terveyslautakunnan mainitsemilla perusteilla.</p>
    <p>X oli hakenut toimeentulotukea kahviin, tupakkaan, hygieniatuotteisiin ja muihin vastaaviin vankilan kanttiinista vangin omilla varoilla hankittaviin tarvikkeisiin. Näitä menoja voidaan pitää pääasiassa toimeentulotuesta annetun lain 7 §:n 1 ja 2 momentissa tarkoitettuina perusosalla katettavina menoina. Mikäli X:llä on ollut sanottuja menoja, joita hän ei ole voinut kattaa vankilasta saadulla ylläpidolla, ja toimeentulotuen saamisen edellytykset muutoinkin ovat täyttyneet, X:llä on ollut oikeus saada tarpeelliset edellä mainittuihin tarvikkeisiin tarvittavat käyttövarat toimeentulotukena.</p>
  </dcterms:abstract>
  <p>Laki toimeentulotuesta 1 § 1 mom., 2 § 1 mom., 6 §, 7 § 1-3 mom.</p>
  <p>Laki rangaistusten täytäntöönpanosta</p>
  <p>Vankeinhoitoasetus (878/1995)</p>
</finlex:document>
