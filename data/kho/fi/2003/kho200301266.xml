<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200301266</dcterms:identifier>
  <finlex:ecliIdentifier>ECLI:FI:KHO:2003:T1266</finlex:ecliIdentifier>
  <dcterms:title>23.05.2003/1266</dcterms:title>
  <dcterms:description>
    <p>
      <span>Maankäyttö ja rakentaminen</span>
      <span>Poikkeaminen</span>
      <span>Toimivalta</span>
      <span>Ennen 1.1.1997 vahvistettu rantayleiskaava</span>
      <span>Yleiskaavan sisältämä rakentamisrajoitus</span>
      <span>Erityinen määräys</span>
      <span>M-alue</span>
    </p>
  </dcterms:description>
  <finlex:registerNumber>371/1/02</finlex:registerNumber>
  <dcterms:issued>2003-05-23</dcterms:issued>
  <finlex:fileCopyNumber>1266</finlex:fileCopyNumber>
  <dcterms:abstract>
    <p>Poikkeusta oli haettu omakotitalon rakentamiseen rantaan rajoittuvalle rakennuspaikalle yleiskaavassa maa- ja metsätalousvaltaiseksi alueeksi (M) varatulle alueelle. Yleiskaava oli vahvistettu vuonna 1993 ja siinä oli maanomistajakohtaisesti selvitetty ja osoitettu ranta-alueelle rakentaminen ja varmistettu rakentamattomiksi tarkoitettujen alueiden säilyminen sellaisina kieltämällä rakentamiseen  tarkoitettujen alueiden ulkopuolella rakentaminen 150 metriä lähempänä rantaviivaa. Yleiskaavan katsottiin täyttävän 1.1.1997 voimaan tulleen rakennuslain 123 b §:n 1 momentin muutoksen (1097/1996) voimaantulosäännöksessä asetut vaatimukset, joten se oli täyttänyt aikanaan rakennuslain 6 a ja 123 b §:ssä säädetyn suunnitteluvelvoitteen. Yleiskaavan katsottiin maankäyttö- ja rakennuslain 211 §:n nojalla täyttävän myös tuon lain 72 §:n 1 momentissa säädetyn suunnitteluvelvoitteen.  Yleiskaavaan sisältyvä rakentamisrajoitus katsottiin rakennuslain 31 §:n 1 momentin tarkoittamin tavoin ehdottomaksi, jolloin rajoitus oli maankäyttö- ja rakennuslain 211 §:n mukaisesti voimassa lain 43 §:n 2 momentissa tarkoitettuna ehdottomana rakentamisrajoituksena. Tällaisesta rajoituksesta oli tarpeen saada maankäyttö- ja rakennuslain 171 §:ssä säädetty poikkeus. Toimivalta poiketa  yleiskaavasta kuului kunnalle. Kun maankäyttö- ja rakennuslain 172 §:ssä säädettyjä oikeudellisia edellytyksiä poikkeuksen myöntämiseen ei ollut, valitus hakemukseen annetusta kielteisestä  ratkaisusta oli tullut hylätä.</p>
  </dcterms:abstract>
  <p>Maankäyttö- ja rakennuslaki 43 § 2 mom., 72 § 1 ja 2 mom., 171 § 1 mom., 172 § 1 mom. 1 k. ja 211 §</p>
  <p>Rakennuslain muuttamisesta 2.12.1996/1097 annetun lain 6 a § ja 123 b § 1 mom. sekä lain  voimaantulosäännöksen 2 mom.</p>
  <p>Ympäristöministeriön esite "Rannalle rakentaminen" (kesäkuu 2001) s. 6</p>
</finlex:document>
