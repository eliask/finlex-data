<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200302178</dcterms:identifier>
  <finlex:ecliIdentifier>ECLI:FI:KHO:2003:T2178</finlex:ecliIdentifier>
  <dcterms:title>16.09.2003/2178</dcterms:title>
  <dcterms:description>
    <p>
      <span>Ympäristölupa</span>
      <span>Toiminnan laajennus</span>
      <span>Kasvatuskanalatoiminta</span>
      <span>Kananuorikkokanala</span>
      <span>Ympäristöluvan myöntämisen edellytykset</span>
      <span>Sijoituspaikan valinta</span>
      <span>Pilaantuminen</span>
      <span>Yleisen viihtyisyyden vähentyminen</span>
      <span>Terveyshaitta</span>
      <span>Kohtuuton rasitus</span>
      <span>Immissio</span>
      <span>Hajuhaitta</span>
      <span>Kärpäshaitta</span>
    </p>
  </dcterms:description>
  <finlex:registerNumber>1793/3/01</finlex:registerNumber>
  <dcterms:issued>2003-09-16</dcterms:issued>
  <finlex:fileCopyNumber>2178</finlex:fileCopyNumber>
  <dcterms:abstract>
    <p><em> Ympäristölautakunta </em> oli myöntänyt hakijalle ympäristönsuojelulain mukaisen  ympäristöluvan laajentaa alueella entuudestaan harjoittamaansa kasvatuskanalatoimintaa, 3 800 kananuorikon kasvatuskanala 13 000 kananuorikon kasvatuskanalaksi ja 13 000 kananuorikon  kasvatuskanala 22 000 kananuorikon kasvatuskanalaksi.</p>
    <p><em> Hallinto-oikeus </em> hylkäsi lähiympäristön asukkaiden valituksessaan esittämät vaatimukset lupapäätöksen kumoamisesta erityisesti toiminnan laajennuksesta hajun ja kärpästen muodossa  aiheutuvan terveyshaitan ja eräistä naapuruussuhteista annetun lain 17 §:ssä aiheutuvan kohtuuttoman rasituksen takia.</p>
    <p>Lähiympäristön asukkaat vaativat korkeimmassa hallinto-oikeudessa hallinto-oikeuden ja  ympäristölautakunnan päätösten kumoamista ja laajennuslupahakemuksen hylkäämistä. Asukkaat olivat muun ohella vaatineet korkeinta hallinto-oikeutta selvittämään, mistä syystä se kanala, jota oli nyt haettu laajennettavaksi 22 000 kananuorikon kanalaksi, oli tällä hetkellä 13 000 kanan kanala, vaikka viimeksi mainitulle määrälle ei ollut voimassa olevaa ympäristölupaa.</p>
    <p>Vaikka asiassa saadun selvityksen mukaan laajennushankkeesta ei ennalta arvioiden aiheutunutkaan ympäristöön ympäristönsuojelulain 3 §:n 1 momentin 1 kohdan a)-alakohdassa ja saman lain 42 §:n 1 momentin 1 kohdassa tarkoitettua terveyshaittaa eikä myöskään ympäristönsuojelulain 42 §:n 1 momentin 5 kohdassa tarkoitettua eräistä naapuruussuhteista annetun lain 17 §:n mukaista kohtuutonta rasitusta lähinaapureille, <em> korkein  hallinto-oikeus </em> silti kumosi  hallinto-oikeuden ja ympäristölautakunnan päätökset sekä hylkäsi laajennuslupahakemuksen, koska hakemuksen mukainen sijoituspaikka ei täyttänyt ympäristönsuojelulain 6 §:ssä säädettyjä sijoituspaikan valintaa koskevia vaatimuksia eikä siten myöskään saman lain 42 §:n 2 momentissa säädettyjä ympäristöluvan  myöntämisen edellytyksiä.</p>
    <p>Korkein hallinto-oikeus lausui muun ohella, että kysymyksessä olevaan paikkaan sijoitettuna  kasvatuskanaloiden laajennushankkeesta aiheutuu hajun ja kärpästen muodossa ympäristönsuojelulain 3 §:n 1 momentin 1 kohdan d)-alakohdassa tarkoitettua sellaista ympäristön pilaantumisen vaaraa, jota ei voida riittävästi ehkäistä teknisiä torjuntatoimenpiteitä koskevin lautakunnan päätökseen sisältynein ja  hallinto-oikeuden päätöksessään eräiltä osin korjaamin lupamääräyksin. Kasvatuskanalatoimintaa on pilaantumisen vaaran torjumisen kannalta pidettävä näissä ympäristöolosuhteissa sellaisena toimintana, jossa pilaantumista on teknisiin lupamääräyksiin nähden ensisijaisesti torjuttava asianmukaisella sijoituspaikan valinnalla. Perustellessaan käsitystään siitä, että laajennushankkeesta aiheutuu ympäristön yleisen viihtyisyyden vähentymistä hajun ja kärpästen muodossa, korkein hallinto-oikeus viittasi kysymyksessä olevan laajennushankkeen laatuun  (kasvatuskanalatoiminta), sen erityisen suureen kokoon ja siihen seikkaan, että lähimmän naapurin asuinrakennus oli vain noin 15-20 metrin etäisyydellä hankkeesta, minkä lisäksi lähietäisyydellä oli useita muitakin kotitalouksia sekä koulukiinteistö, joka tosin tällä hetkellä oli muussa kuin koulukäytössä. Se, että hakijalla oli ennestään olennaisesti suppeampaa kanankasvatustoimintaa samoilla kiinteistöillä, ei sellaisenaan tehnyt sijoituspaikasta hyväksyttävää siitä riippumatta oliko tuota ennestään olevaa toimintaa pidettävä lainmukaisena vai ei.</p>
    <p>Korkein hallinto-oikeus lausui lisäksi, että tällä korkeimman hallinto-oikeuden päätöksellä ei ratkaistu kysymystä siitä, oliko hakijalla oikeus harjoittaa sitä suppeampaa kasvatuskanalatoimintaa, jota hän oli kysymyksessä olevalla paikalla harjoittanut pannessaan laajennuslupahakemuksensa  ympäristölautakunnassa vireille.</p>
  </dcterms:abstract>
  <p>Ympäristönsuojelulaki 3 § 1 mom. 1 kohta  d)-alakohta</p>
  <p>Ympäristönsuojelulaki 6 § ja 42 § 2 mom.</p>
  <p>Ympäristönsuojelulaki 3 § 1 mom. a)-alakohta ja 42 § 1 mom. 1 kohta ja 5 kohta</p>
  <p>Laki eräistä naapuruussuhteista 17 §</p>
</finlex:document>
