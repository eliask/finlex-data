<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200300007</dcterms:identifier>
  <finlex:ecliIdentifier>ECLI:FI:KHO:2003:T7</finlex:ecliIdentifier>
  <dcterms:title>08.01.2003/7</dcterms:title>
  <dcterms:description>
    <p>
      <span>Toiminimi</span>
      <span>Aputoiminimi</span>
      <span>Rekisteröinnin epääminen</span>
      <span>Sekoitettavuus</span>
      <span>Tavaramerkki</span>
      <span>Toimiala</span>
    </p>
  </dcterms:description>
  <finlex:registerNumber>1855/3/01</finlex:registerNumber>
  <dcterms:issued>2003-01-08</dcterms:issued>
  <finlex:fileCopyNumber>7</finlex:fileCopyNumber>
  <dcterms:abstract>
    <p>Patentti- ja rekisterihallitus oli toiminimilain 5 §:n 1 momentin ja 10 §:n 4 kohdan sekä  kaupparekisterilain 21 §:n 1 ja 3 momentin nojalla kieltäytynyt yhtiön ilmoittaman aputoiminimen merkitsemisestä kaupparekisteriin sillä perusteella, että aikaisemmin rekisteröity tavaramerkki muodosti esteen sen rekisteröimiselle. Valituslautakunta oli pysyttänyt Patentti- ja rekisterihallituksen päätöksen lopputuloksen viitaten tältä osin Patentti- ja rekisterihallituksen päätöksestä ilmeneviin perusteluihin ja lainkohtiin.</p>
    <p>Toiminimilain 5 §:n 1 momentin mukaan voidaan toiminimien sekoitettavuuteen vedota vain, jos niiden haltijat harjoittavat samaa tai samankaltaista toimintaa. Lainkohta ei sellaisenaan koske  tilanteita, joissa on kysymys toiminimilain 10 §:n 4 kohdassa tarkoitetusta toiminimen ja tavaramerkin välisestä sekoitettavuudesta. Viimeksimainitun lainkohdan hallituksen esityksestä toiminimilaiksi 238/1978 vp. ilmenevistä yksityiskohtaisista perusteluista kuitenkin ilmenee, että toiminimen ja tavaramerkin välinen vertailu tulee rajoittaa koskemaan vain niitä toimialoja, jotka ovat molemmille yhteiset. Vaikka toiminimilain 5 §:n 1 momenttia ei voida soveltaa suoraan toiminimen ja  tavaramerkin väliseen toimiala-/tavarayhteyden arviointiin, on siten kuitenkin kysymys asiallisesti analogisesta harkinnasta.</p>
    <p>Aputoiminimen rekisteröinnille ei ollut estettä sen jälkeen kun rekisteröinnin hakija oli rajoittanut aputoiminimen toimialan siten, että se luettiin eri luokkaan kuin esteenä ollut tavaramerkki.</p>
  </dcterms:abstract>
  <p>Toiminimilaki 5 § 1 mom. ja 10 § 4 k.</p>
  <p>Kaupparekisterilaki 21 § 1 ja 3 mom.</p>
</finlex:document>
