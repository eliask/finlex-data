<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200301852</dcterms:identifier>
  <finlex:ecliIdentifier>ECLI:FI:KHO:2003:T1852</finlex:ecliIdentifier>
  <dcterms:title>19.08.2003/1852</dcterms:title>
  <dcterms:description>
    <p>
      <span>Tavaramerkki</span>
      <span>Kuvio</span>
      <span>Erottamislausuma</span>
      <span>Erottamiskyky</span>
      <span>Vakiintumisnäyttö</span>
      <span>Epätietoisuus suojan laajuudesta</span>
    </p>
  </dcterms:description>
  <finlex:registerNumber>143/3/02</finlex:registerNumber>
  <dcterms:issued>2003-08-19</dcterms:issued>
  <finlex:fileCopyNumber>1852</finlex:fileCopyNumber>
  <dcterms:abstract>
    <p>Patentti- ja rekisterihallitus oli hylännyt kuviotavaramerkin TOFU ICE rekisteröintiä hakemuksessa manituille elintarvikkeille luokissa 29 ja 30 koskevan hakemuksen, koska tavaramerkiltä puuttui erottamiskyky eikä hakijayhtiö ollut hyväksynyt sanayhdistelmää TOFU ICE koskevaa  erottamislausumaa. Valituslautakunta oli pysyttänyt Patentti- ja rekisterihallituksen päätöksen  lopputuloksen perustellen päätöstään lisäksi sillä, ettei hakija ollut osoittanut haetun merkin tulleen myöskään käytön kautta erottamiskykyiseksi. Hakemuksen supistaminen koskemaan ainoastaan  soijapohjaisia jäätelöitä, joita esitetty näyttö koski, ei siten vaikuttanut asiaan.</p>
    <p>Korkein hallinto-oikeus pysytti valituslautakunnan päätöksen lopputuloksen todeten, että  rekisteröitäväksi haetun tavaramerkin teksti eli sanayhdistelmä TOFU ICE tarkoittaa soijajäätelöä, jota hakemus muun ohella koskee. Sanayhdistelmä on tältä osin suoraan kuvaileva ja siten vailla  erottamiskykyä. Yhtiön esittämästä vakiintumisnäytöstä huolimatta ei voida katsoa, että hakemuksen kohteena olevaa merkkiä olisi käytetty niin laajalti ja niin kauan, että se, sanaosuuden TOFU ICE voimakas deskriptiivisyys huomioon ottaen, olisi saavuttanut vakiinnuttamallakaan erottamiskyvyn.  TOFU ICE-sanayhdistelmän selvästi puuttuvan erottamiskyvyn perusteella olisi jopa ajateltavissa, ettei sen ja kuvion yhdistelmästä muodostuvan merkin rekisteröinti voisi aiheuttaa epätietoisuutta  yksinoikeuden laajuudesta. Sanayhdistelmällä on kuitenkin niin hallitseva asema  tavaramerkkikokonaisuudessa, että se tulee tavaramerkkilain 15 §:n 2 momentin nojalla erottaa  suojasta.</p>
    <p>Tavaramerkkilaki 13 ja 15 §</p>
  </dcterms:abstract>
</finlex:document>
