<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200301042</dcterms:identifier>
  <finlex:ecliIdentifier>ECLI:FI:KHO:2003:T1042</finlex:ecliIdentifier>
  <dcterms:title>25.04.2003/1042</dcterms:title>
  <dcterms:description>
    <p>
      <span>Arvonlisävero</span>
      <span>Palvelun myynti</span>
      <span>Rahoituspalvelu</span>
      <span>Arvopaperikauppa</span>
      <span>Selvitystoiminta</span>
      <span>Selvitysosapuoli</span>
      <span>Säilytysyhteisötoiminta</span>
      <span>Sijoitusrahastotoiminta</span>
    </p>
  </dcterms:description>
  <finlex:registerNumber>650/2/02</finlex:registerNumber>
  <dcterms:issued>2003-04-25</dcterms:issued>
  <finlex:fileCopyNumber>1042</finlex:fileCopyNumber>
  <dcterms:abstract>
    <p>B Oy:n verovelvollisuusryhmään kuuluvan A Oy:n tarkoituksena oli aloittaa selvityspalveluiden myynti kotimaisille arvopaperinvälittäjille ja hakea arvopaperimarkkinalain (495/1989) 4 a luvun 8 §:ssä tarkoitetut selvitysosapuolen oikeudet. Selvitystoiminnassa katsottiin olevan kokonaisuudessaan eli siis myös selvitysosapuolten hoitamien tehtävien osalta kysymys arvopaperikaupan  loppuunsaattamisesta ja näin ollen osasta arvopaperin omistusoikeuden siirtymistä, jonka seurauksena kaupan osapuolien oikeudellinen ja taloudellinen tilanne muuttui. Selvitysosapuolten hoitamat tehtävät muodostivat myös erillisen kokonaisuuden, joka oli erityinen ja olennainen osa verotonta  arvopaperikauppaa. Näistä syistä ja direktiivin tulkintavaikutus huomioon ottaen myös A Oy:n  arvopaperimarkkinalain mukaisena selvitysosapuolena suorittamat arvopaperikauppojen ja muiden luovutusten selvityspalvelut olivat arvonlisäverolain 41 §:n sekä 42 §:n 1 momentin 6 kohdan ja 3 momentin perusteella verottomia rahoituspalveluja, joista B Oy:n verovelvollisuusryhmän ei ollut suoritettava arvonlisäveroa.</p>
    <p>A Oy:n tarkoituksena oli myös toimia sijoitusrahastolain (48/1999) mukaisena säilytysyhteisönä, jolloin sen toiminta käsitti sijoitusrahastolain 31 §:n mukaiset säilytysyhteisön tehtävät. Toimiessaan sijoitusrahastolain mukaisena säilytysyhteisönä A Oy harjoitti merkittävää osaa sijoitusrahastojen toiminnasta. A Oy:n harjoittama säilytysyhteisötoiminta muodosti myös erillisen kokonaisuuden, joka oli erityinen ja olennainen osa sijoitusrahastojen verottomasta toiminnasta. Näistä syistä ja direktiivin tulkintavaikutus huomioon ottaen A Oy:n sijoitusrahastolain mukaisena säilytysyhteisönä harjoittaman säilytysyhteisötoiminnan katsottiin olevan arvonlisäverolain 41 §:n sekä 42 §:n 1 momentin 6 kohdan perusteella verotonta rahoituspalvelua, josta B Oy:n verovelvollisuusryhmän ei ollut suoritettava arvonlisäveroa. Ennakkoratkaisu ajaksi 12.12.2001-31.12.2002.</p>
  </dcterms:abstract>
  <p>Arvonlisäverolaki 41 § sekä 42 § 1 mom. 6 kohta ja 3 mom.</p>
  <p>Euroopan yhteisöjen neuvoston kuudes arvonlisäverodirektiivi (77/388/ETY) 13 artikla B kohta d alakohta 5 ja 6 alakohdat</p>
  <p>Euroopan yhteisöjen tuomioistuimen tuomio asiassa C-2/95 (Sparekassernes Datacenter)</p>
</finlex:document>
