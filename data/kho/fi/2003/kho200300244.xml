<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200300244</dcterms:identifier>
  <finlex:ecliIdentifier>ECLI:FI:KHO:2003:T244</finlex:ecliIdentifier>
  <dcterms:title>13.02.2003/244</dcterms:title>
  <dcterms:description>
    <p>
      <span>Hallintoriita</span>
      <span>Aravalainoitetun omaisuuden luovutusrajoitukset</span>
      <span>Oikeushenkilön samaistaminen</span>
      <span>Väliyhtiö</span>
      <span>Apportti</span>
      <span>Laajentava tulkinta</span>
    </p>
  </dcterms:description>
  <finlex:registerNumber>1495/1/01</finlex:registerNumber>
  <dcterms:issued>2003-02-13</dcterms:issued>
  <finlex:fileCopyNumber>244</finlex:fileCopyNumber>
  <dcterms:abstract>
    <p>Yhtiö (omistajayhtiö) oli luovuttanut omistamansa aravavuokrataloyhtiöiden osakkeet perustamalleen osakeyhtiölle (omistusyhtiö). Kaupunginhallitus oli nimennyt viimeksi mainitun yhtiön aravavuokra-asuntojen ja aravavuokratalojen käytöstä, luovutuksesta ja omaksilunastamisesta annetun lain (aravarajoituslaki 1190/1993) 8 §:n 1 momentin 3 kohdan mukaiseksi luovutuksensaajaksi ja vahvistanut osakkeiden mainitun lain 10 §:n mukaisen luovutuskorvauksen. Sen jälkeen omistusyhtiön osakkeet oli luovutettu apporttina valtakunnalliselle asuntotuotantoyhtiölle luovutettavalle omaisuudelle sovitusta luovutushinnasta. Valtion asuntorahasto ja Valtiokonttori olivat hallintoriitana vireille panemassaan hakemuksessa vaatineet, että omistajayhtiö velvoitetaan maksamaan luovutuskorvauksen ylittävän luovutushinnan osan aravarajoituslain 9 §:n 5 momentin nojalla valtiolle.</p>
    <p>Aravarajoituslain 8 §:n 1 momentissa tai laissa muutoinkaan omistusoikeuden siirtymisellä tai omaisuuden luovutuksella ei voitu katsoa tarkoitettavan siviilioikeudellisen omistusoikeuden siirtymisen ohella myös sellaista aravarajoitusten alaiseen omaisuuteen kohdistuvaa taloudellisen määräysvallan tosiasiallista siirtymistä subjektilta toiselle, joka toteutuu yhtiöoikeudellisen määräysvallan siirtymisen kautta. Omistusyhtiö oli luovutuksen tapahtuessa itsenäinen oikeushenkilö, joka omisti kysymyksessä olevan rajoitusten alaisen omaisuuden. Säädetyt luovutusrajoitukset sekä säännökset enimmäisluovutushinnasta koskevat edelleen omistusyhtiöltä tapahtuvia luovutuksia. Aravarajoituslain 8 §:n 2 momentin mukainen kunnan oikeus lunastaa rajoituksenalainen vuokratalo tai vuokrataloyhtiön osakkeet lain 9 §:ssä tarkoitetusta luovutushinnasta tulisi tutkittavaksi esimerkiksi siinä tilanteessa, että omistusyhtiö sulautettaisiin muuhun oikeushenkilöön. Luovutusrajoitussäännöstä ei ole aravalainsäädännön tavoitteiden toteutumisen turvaamiseksikaan perusteltua tulkita sen sanamuotoa laveammin niin, että rajoitukset koskisivat toteutettua vaiheittaista luovutustoimikokonaisuutta. Valtiokonttorin ja Valtion asuntorahaston hakemus oli siten hylättävä.</p>
  </dcterms:abstract>
  <p>Aravarajoituslaki (1190/1993) 1, 8 ja 9 §</p>
  <p>Aravalaki (1189/1993) 5 §</p>
</finlex:document>
