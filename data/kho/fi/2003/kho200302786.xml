<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200302786</dcterms:identifier>
  <finlex:ecliIdentifier>ECLI:FI:KHO:2003:T2786</finlex:ecliIdentifier>
  <dcterms:title>12.11.2003/2786</dcterms:title>
  <dcterms:description>
    <p>
      <span>Arvonlisävero</span>
      <span>Palvelun myynti</span>
      <span>Vakuutuspalvelu</span>
      <span>Ajoneuvojen vuokraus</span>
      <span>Kolari- ja varkausturva</span>
      <span>Liittymisperiaate</span>
    </p>
  </dcterms:description>
  <finlex:registerNumber>1581/2/02</finlex:registerNumber>
  <dcterms:issued>2003-11-12</dcterms:issued>
  <finlex:fileCopyNumber>2786</finlex:fileCopyNumber>
  <dcterms:abstract>
    <p>A Ky oli kansainväliseen autovuokraamoketjuun kuuluva yritys, joka vuokrasi ajoneuvoja yksityisille ja yrityksille. Vuokrauksen ja siihen liittyvän vastuunjaon osalta A Ky sovelsi Suomen Autovuokraamojen Liitto ry:n yleisiä vuokrausehtoja. Ehtojen mukaan vuokralleottaja voi vaikuttaa vastuuseensa erillisellä omavastuun pienennys-/poistomaksulla. Tähän liittyen A Ky myi ajoneuvojen vuokrauksen yhteydessä palvelua, jolla vuokralleottaja voi poistaa omavastuuosuutensa tai vähentää sitä kolari- ja varkaustapauksissa.</p>
    <p>A Ky ei harjoittanut vakuutustoimintaa. Yhtiön ajoneuvon vuokrauksen yhteydessä myymä palvelu, jolla ajoneuvon vuokralleottaja voi poistaa omavastuuosuutensa tai vähentää sitä kolari- ja varkaustapauksissa, ei myöskään liittynyt vakuutukseen, jolla vakuutuksenantaja oli vakuutusmaksua vastaan ottanut kannettavakseen riskin vahinkotapahtumasta. Riski vahinkotapahtumasta oli A Ky:llä ja/tai vuokralleottajalla heidän välisestään sopimuksesta riippuen. Yhtiön myymässä palvelussa ei näin ollen ollut kysymys arvonlisäverolain 44 §:ssä tarkoitetusta vakuutuspalvelun myynnistä tai välityksestä eikä direktiivi 13 artiklan B kohdan a alakohdassa tarkoitetusta vakuutustoiminnasta. Tämän suhteen ei ollut merkitystä sillä, että vuokralleottajan kannalta maksun maksamisella oli vastaavat oikeusvaikutukset kuin vakuutuksen ottamisella. Palvelusta oli sen vuoksi arvonlisäverolain yleisten sääntöjen mukaan suoritettava arvonlisäveroa. Euroopan yhteisöjen tuomioistuimen asiassa C-349/96 (Card Protection Plan Ltd) antamasta tuomiosta ilmenevillä tulkintaperiaatteilla niin sanottujen liittymis- ja jakamisperiaatteiden soveltamisesta ei tällaisessa tilanteessa ollut asiassa merkitystä. Palautuspäätökset kuukausilta 1/1998, 1/1999 ja 1/2000.</p>
  </dcterms:abstract>
  <p>Arvonlisäverolaki 1 § 1 mom. 1 kohta, 44 § ja 73 § 1 mom.</p>
  <p>Euroopan yhteisöjen neuvoston kuudes arvonlisäverodirektiivi (77/388/ETY) 2 artikla 1 kohta, 11 artikla A kohta 1 kohta a alakohta ja 2 kohta b alakohta ja 13 artikla B kohta a alakohta</p>
  <p>Euroopan yhteisöjen tuomioistuimen tuomio asiassa C-240/99 (Försäkringsaktiebolaget Skandia publ)</p>
  <p>Euroopan yhteisöjen tuomioistuimen tuomio asiassa C-349/96 (Card Protection Plan Ltd)</p>
</finlex:document>
