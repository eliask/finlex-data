<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200302656</dcterms:identifier>
  <finlex:ecliIdentifier>ECLI:FI:KHO:2003:T2656</finlex:ecliIdentifier>
  <dcterms:title>29.10.2003/2656</dcterms:title>
  <dcterms:description>
    <p>
      <span>Arvonlisävero</span>
      <span>Verollinen myynti</span>
      <span>Palvelun oma käyttö</span>
      <span>Vastikkeeton luovutus verovelvollisen liiketoimintaan kuuluvaan tarkoitukseen</span>
    </p>
  </dcterms:description>
  <finlex:registerNumber>2587/2/02</finlex:registerNumber>
  <dcterms:issued>2003-10-29</dcterms:issued>
  <finlex:fileCopyNumber>2656</finlex:fileCopyNumber>
  <dcterms:abstract>
    <p>Lentoyhtiö oli kehittänyt asiakkailleen järjestelmän, jossa järjestelmään kuuluva asiakas sai pisteitä lennoista ja järjestelmässä mukana olevien yhteistyökumppaneiden tietyistä palveluista. Kerättyään tietyn määrän pisteitä asiakkaalla oli oikeus erikseen määriteltyihin palkintoihin ja etuihin. Tarkoituksena oli saada asiakkaat keskittämään lentonsa yhtiön lennoille ja tätä kautta lisätä yhtiön myyntiä. Yhteistyökumppaneina oli muun muassa muita lentoyhtiöitä, hotelleja, matkatoimistoja ja autovuokraamoja. Yhtiö luovutti pisteitä vastaan ilmaislentoja ja yhteistyökumppanit luovuttivat sovittuja ilmaispalveluja. Yhteistyökumppanit lähettivät asiakkaan käyttämästä palvelusta arvonlisäverollisen laskun yhtiölle. Yhteistyökumppani maksoi yhtiölle myyntipalkkion.</p>
    <p>Kun yhtiö luovutti Plus-asiakkaalle kertyneitä pisteitä vastaan yhtiön lentoon kotimaassa oikeuttavan lipun veloituksetta, yhtiö otti palvelun arvonlisäverolain 22 §:ssä tarkoitetulla tavalla omaan käyttöön. Kun verovelvollinen luovutti palvelun vastikkeetta muutoin kuin omaan tai henkilökuntansa yksityiskäyttöön, kuudennen arvonlisäverodirektiivin 6 artiklan 2 kohdan ensimmäisen alakohdan b alakohdan mukaan oman käytön verotus tuli sovellettavaksi vain, jos luovutus tapahtui verovelvolliselle kuulumattomiin tarkoituksiin. Arvonlisäverolain 22 §:n säännös on direktiiviä yleisemmässä muodossa ja sen sanamuoto viittaa direktiiviä laajempaan oman käytön verotukseen. Euroopan yhteisöjen tuomioistuimen asiassa C-155/01, Cookies World ottaman kannan mukaan jäsenvaltiolla ei ole toimivaltaa säätää direktiiviä laajemmasta palvelujen oman käytön verotuksesta. Näin ollen ja ottaen huomioon, että arvonlisäverolakia tulkittaessa on valittava direktiivin Suomelle asettamien velvoitteiden mukainen tulkinta, korkein hallinto-oikeus tulkitsi arvonlisäverolain 22 §:ää siten, että yhtiön ei tullut suorittaa veroa palvelun vastikkeettomasta luovutuksesta, kun luovutus tapahtui luovuttajan liiketoimintaan kuuluvaan tarkoitukseen. Yhtiön ei ollut suoritettava arvonlisäveroa myöskään yhteistyökumppaneilta ostamiensa palvelujen vastikkeettomasta luovuttamisesta asiakkaille. Yhtiöllä oli oikeus vähentää yhteistyökumppanien laskun sisältämä Suomen arvonlisävero.</p>
  </dcterms:abstract>
  <p>Arvonlisäverolaki 22 §</p>
  <p>Euroopan yhteisöjen neuvoston kuudes arvonlisäverodirektiivi (77/388/ETY) 6 art. 2 kohdan ensimmäisen alakohdan b alakohta</p>
  <p>Euroopan yhteisöjen tuomioistuimen tuomio asiassa C-155/01, Cookies World</p>
</finlex:document>
