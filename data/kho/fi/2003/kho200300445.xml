<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200300445</dcterms:identifier>
  <finlex:ecliIdentifier>ECLI:FI:KHO:2003:T445</finlex:ecliIdentifier>
  <dcterms:title>28.02.2003/445</dcterms:title>
  <dcterms:description>
    <p>
      <span>Hallinto-oikeudessa ratkaistavat hallintoriidat</span>
      <span>Romuajoneuvo</span>
      <span>Romuajoneuvon poistamisvelvollisuus</span>
    </p>
  </dcterms:description>
  <finlex:registerNumber>2518/2/02</finlex:registerNumber>
  <dcterms:issued>2003-02-28</dcterms:issued>
  <finlex:fileCopyNumber>445</finlex:fileCopyNumber>
  <dcterms:abstract>
    <p>M:n kunnanhallitus oli hylännyt kiinteistönomistaja N:n ajoneuvojen siirtämisestä ja romuajoneuvojen hävittämisestä annettuun lakiin (RomuajoneuvoL, 151/1975) perustuneen vaatimuksen, että M:n kunta päättäisi siirtää pois N:n ja vaimonsa M:n kunnassa omistamalta asuinkiinteistöltä kaksi romuautoa, koska kunta ei ollut velvollinen mainitun lain säännösten mukaan huolehtimaan yksityistonteilla olevista romuajoneuvoista eikä puheena olevia kahta ajoneuvoa voitu edes pitää laissa tarkoitetuin tavoin hylättyinä, koska ajoneuvojen omistajat olivat jättäneet ne vuokralla hallitsemalleen kiinteistölle. Kiinteistönomistajan on jätelain mukaan huolehdittava kiinteistönsä jätehuollon järjestämisestä. - M:n kunnanhallitus oli hylännyt N:n kunnanhallituksen edellisestä päätöksestä tekemän oikaisuvaatimuksen, jossa hän oli vaatinut mainitun päätöksen kumoamista ja kunnanhallitusta ryhtymään toimenpiteisiin puheena olevien romuajoneuvojen poistamiseksi kiinteistöltä.</p>
    <p>Hallinto-oikeus on N:n valituksesta kumonnut M:n kunnanhallituksen asiassa tekemät päätökset ja palauttanut asian kunnanhallitukselle uudelleen käsiteltäväksi, koska RomuajoneuvoL:n 17 §:n 1 momentin mukaan kunta on velvollinen alueellaan huolehtimaan siitä, että romuajoneuvot poistetaan ympäristöstä. Yksityisten omistamia alueita ei ole laissa erotettu ympäristön käsitteestä. Kunnanhallituksella ei näin ollen ole ollut mainitsemillaan perusteilla oikeutta hylätä N:n hakemusta ja jättää asiassa soveltamatta RomuajoneuvoL:ia. Kunnanhallituksen päätökset olivat siten kuntalain 90 §:ssä tarkoitetuin tavoin lainvastaiset.</p>
    <p>M:n kunnanhallitus vaati korkeimmassa hallinto-oikeudessa hallinto-oikeuden päätöksen kumoamista ja N:n kunnanhallituksen oikaisupäätöksestä tekemän valituksen hylkäämistä, koska asia koski vuokranantajan ja vuokralaisen välistä siviilioikeudellista oikeussuhdetta, jossa kunta ei ollut asianosaisena.</p>
    <p>Korkein hallinto-oikeus kumosi ja poisti hallinto-oikeuden päätöksen ja jätti N:n valituksen kunnanhallituksen oikaisupäätöksestä tutkimatta, koska RomuajoneuvoL 13 §:n 2 momentista verrattuna saman pykälän 1 momenttiin ilmeni, että valituksen hallinto-oikeudelle sai tehdä ainoastaan siirtokustannusten korvausta koskevasta, vaan ei muusta RomuajoneuvoL:n mukaisesta hallintopäätöksestä. Tähän nähden kunnanhallituksen ei olisi tullut liittää oikaisupäätökseensä valitusosoitusta eikä hallinto-oikeuden tutkia N:n sinne toimittamaa valitukseksi tarkoitettua kirjoitusta valituksena kunnanhallituksen oikaisupäätöksestä. Koska siitä, missä järjestyksessä N:n tekemä kuntaan kohdistama romuajoneuvojen poistamisvaatimus on ratkaistava, ei ollut erikseen säädetty, oli asiassa näin ollen kysymys sellaisesta julkisoikeudellisesta oikeussuhteesta aiheutuvaa velvollisuutta koskevasta riidasta, jota hallintolainkäyttölain 69 §:n 1 momentissa tarkoitettiin. Tämän vuoksi N:n kirjoitus oli palautettava käsiteltäväksi hallinto-oikeudessa hallintolainkäyttölain 69 §:n 2 momentissa tarkoitettuna hallintoriitaa koskevana hakemuksena.</p>
  </dcterms:abstract>
  <p>Hallintolainkäyttölaki 69 § 1 ja 2 mom.</p>
  <p>Laki ajoneuvojen siirtämisestä ja romuajoneuvojen hävittämisestä 13 § 1 ja 2 mom. sekä 17 § 1 mom.</p>
</finlex:document>
