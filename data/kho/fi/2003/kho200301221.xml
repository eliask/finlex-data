<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200301221</dcterms:identifier>
  <finlex:ecliIdentifier>ECLI:FI:KHO:2003:T1221</finlex:ecliIdentifier>
  <dcterms:title>20.05.2003/1221</dcterms:title>
  <dcterms:description>
    <p>
      <span>Toimeentulotuki</span>
      <span>Tutkintavanki</span>
      <span>Käyttöraha</span>
    </p>
  </dcterms:description>
  <finlex:registerNumber>562/3/01</finlex:registerNumber>
  <dcterms:issued>2003-05-20</dcterms:issued>
  <finlex:fileCopyNumber>1221</finlex:fileCopyNumber>
  <dcterms:abstract>
    <p>Tutkintavankeudessa vankilassa olleen X:n hakemus saada toimeentulotukea käyttövaroihin tutkintavankeusaikana oli hylätty. Hallinto-oikeus päätöksellään kumosi sosiaali- ja terveyslautakunnan päätöksen ja palautti asian lautakunnalle uudellen käsiteltäväksi.</p>
    <p>Korkein hallinto-oikeus hylkäsi sosiaalilautakunnan ja terveyslautakunnan jaoston valituksen ja pysytti hallinto-oikeuden päätöksen lopputuloksen sekä lausui perusteluissaan muun ohella seuraavaa:</p>
    <p>Lääninvankilan sosiaalityöntekijän antaman todistuksen mukaan X ei ollut saanut lääninvankilalta käyttörahaa tutkintavankeusaikana eikä häntä ollut voitu työllistää eikä tarjota mitään kursseja. Sosiaali- ja terveysjaosto oli hylännyt X:n hakemuksen toimeentulotuen saamiseksi käyttövaroihin sillä perusteella, että vankeinhoitoviranomaiset vastaavat vangin toimeentulosta vankeusaikana.</p>
    <p>Vankilassa saatava ylläpito on vangin ensisijainen toimeentulojärjestelmä. Vankeja ei ole kuitenkaan suljettu pois toimeentulotuen piiristä. Vanki voi joutua toimeentulotuen tarpeeseen, jolloin hänellä on oikeus toimeentulotukeen samoin perustein kuin muillakin tuen tarpeessa olevilla. Tutkintavangilla ei ole tutkintavankeudesta annetun lain nojalla ehdotonta oikeutta saada vankilasta käyttörahaa. X:n hakemaa toimeentulotukea ei ole voitu evätä sosiaali- ja terveysjaoston mainitsemilla perusteilla. X:llä on siten ollut oikeus kattaa tarpeelliset käyttövarat toimeentulotuella, mikäli toimeentulotuen saamisen edellytykset ovat muutoin täyttyneet.</p>
  </dcterms:abstract>
  <p>Laki toimeentulotuesta 1 § 1 mom., 2 § 1 mom., 6 §</p>
  <p>Laki tutkintavankeudesta 11 § 4 mom. (129/1995)</p>
</finlex:document>
