<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200301698</dcterms:identifier>
  <finlex:ecliIdentifier>ECLI:FI:KHO:2003:T1698</finlex:ecliIdentifier>
  <dcterms:title>25.07.2003/1698</dcterms:title>
  <dcterms:description>
    <p>
      <span>Toimeentulotuki</span>
      <span>Asuntolainan korko</span>
      <span>Vuokratulosta tehtävä vähennys</span>
    </p>
  </dcterms:description>
  <finlex:registerNumber>525/3/01</finlex:registerNumber>
  <dcterms:issued>2003-07-25</dcterms:issued>
  <finlex:fileCopyNumber>1698</finlex:fileCopyNumber>
  <dcterms:abstract>
    <p>Sosiaali- ja terveyslautakunta hylkäsi X:n hakemuksen toimeentulotuen saamisesta heinäkuulle 2000, koska toimeentulotukilaskelma oli osoittanut 290,38 markan suuruista ylijäämää.  Toimeentulotukilaskelmassa oli tuloina otettu huomioon muun ohella 1 502 markkaa vuokratuloa.</p>
    <p>Hallinto-oikeus päätöksellään hyväksyi X:n valituksen ja velvoitti sosiaali- ja terveyslautakunnan antamaan X:lle 537 markkaa toimeentulotukea heinäkuulle 2000.</p>
    <p>Päätöksen perustelujen mukaan toimeentulotuen tarve arvioidaan toimeentulotuesta annetun lain ja asetuksen mukaisesti. Tuloina otetaan huomioon henkilön käytettävissä olevat tulot. X oli keväällä 2000 ostanut osakehuoneiston kokonaan velaksi. X oli saanut tuosta huoneistosta vuokratuloa, josta heinäkuun normilaskelmassa oli otettu tulona huomioon 1 502 markkaa. Määrä oli saatu siten, että vuokrasopimuksen mukaisesta huoneiston vuokrasta, joka käsitti vuokran 1 800 mk/kk ja vesimaksun 45 mk/kk, yhteensä 1 845 mk/kk, oli vähennetty yhtiövastike 343 markkaa. Laskelmalla tuloksi luetusta vuokrasta ei ollut vähennetty kyseiseen asuntoon kohdistuvan lainan korkomenoja, joita X:llä oli ollut 826,60 markkaa kuukaudessa.</p>
  </dcterms:abstract>
  <p>Kyseiset vuokratulot olivat X:n heinäkuussa kokonaan velkana olleesta osakehuoneistosta kertynyttä pääomatuloa. Tuon tulon hankkiminen korkomenoja suorittamatta ei olisi ollut mahdollista. Näissä olosuhteissa toimeentulotukea määrättäessä vuokratuloista oli vähennettävä myös sen hankkimisesta aiheutuneet korkomenot. Vuokratulot tuli näin ollen ottaa huomioon 675,40 markan suuruisena. Kun otettiin huomioon X:n toimeentulotukeen oikeuttavat menot 13 500,62 markkaa ja käytettävissä olleet tulot 12 964,40 markkaa, X oli heinäkuussa 2000 537 markan suuruisen toimeentulotuen tarpeessa.</p>
</finlex:document>
