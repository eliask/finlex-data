<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19951103">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199504480</dcterms:identifier>
  <finlex:ecliIdentifier>ECLI:FI:KHO:1995:T4480</finlex:ecliIdentifier>
  <dcterms:title>3.11.1995/4480</dcterms:title>
  <dcterms:description>
    <p>
      <span>Jälkiverotus</span>
      <span>Syy-yhteys</span>
      <span>Fuusio</span>
      <span>Vastaanottavan yhteisön verotus</span>
      <span>Fuusiotappio</span>
      <span>Osingonjako</span>
    </p>
  </dcterms:description>
  <finlex:registerNumber>6204/3/94</finlex:registerNumber>
  <dcterms:issued>1995-11-03</dcterms:issued>
  <finlex:fileCopyNumber>4480</finlex:fileCopyNumber>
  <sysluok>
    <snro>2.04.14.02.02</snro>
    <snro>2.14.06.05.01.02</snro>
  </sysluok>
  <dcterms:abstract>
    <p>A Oy:n, joka oli merkitty kaupparekisteriin 1.2.1989, lukuun oli 3.10.1988 ostettu B Oy:n koko osakekanta. Yhtiöiden tilikautena oli kalenterivuosi. B Oy oli sulautunut A Oy:öön tytäryhtiöfuusiossa, joka oli merkitty kaupparekisteriin 12.12.1990. Yhtiöiden vuodelta 1990 antamista veroilmoituksista ilmeni, että elinkeinotulon verottamisesta annetun lain 52 §:n 3 momentin mukainen vähennyskelpoinen fuusiotappio oli kirjanpitojen mukaan 2.164.862 markkaa, mistä määrästä A Oy teki verovuodelta 216.486 markan poiston. Verotarkastuksessa todettiin, että B Oy oli jakanut vuosilta 1985-1989 osinkoa 5.400 markkaa, 9.000 markkaa, 13.000 markkaa, 500.000 markkaa ja 90.000 markkaa. Mainittuina vuosina tilikauden voitto oli ollut 38.962 markkaa, 59.043 markkaa, 49.737 markkaa, 253.756 markkaa ja 72.958 markkaa sekä vapaa oma pääoma 161.896 markkaa, 235.273 markkaa, 282.611 markkaa, 523.368 markkaa ja 96.327 markkaa. Vuoden 1988 tulokseen oli vaikuttanut 147.000 markan toimintavarauksen purkaminen. B Oy:n osakepääoma oli 30.000 markkaa.</p>
    <p>Jälkiverotuksessa, sellaisena kuin se oli lääninoikeuden alentamana, osingonjaon katsottiin olevan tavanomaista suuremman siltä osin kuin se vuodelta 1988 ylitti 46.000 markkaa ja vuodelta 1989 13.000 markkaa. Vähennyskelpoisen fuusiotappion määrä oikaistiin vastaavasti 1.633.862 markaksi ja liiallinen poisto lisättiin yhtiön tuloon. Katsottiin, että yhteys poikkeuksellisen suurten voitonjakojen ja fuusiotappion välillä oli voitu havaita vasta verotarkastuksessa ja että jälkiverotuksen muodolliset edellytykset olivat olemassa. Jälkiverotus lääninoikeuden alentamana pysytettiin. Vähemmistö katsoi jälkiverotuksen muodollisten edellytysten puuttuneen.</p>
    <p>Äänestys 3-2.</p>
    <p>Verovuosi_1991</p>
  </dcterms:abstract>
  <p>ElinkVL 52 § 3 mom</p>
  <p>VerotusL 83 §</p>
</finlex:document>
