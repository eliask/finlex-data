<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19951227">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199505361</dcterms:identifier>
  <finlex:ecliIdentifier>ECLI:FI:KHO:1995:B582</finlex:ecliIdentifier>
  <dcterms:title>27.12.1995/5361 KHO:1995-B-582</dcterms:title>
  <dcterms:description>
    <p>
      <span>Leimavero</span>
      <span>Menettely leimaveroasioissa</span>
      <span>Hallintoriita</span>
      <span>Vuokraoikeuden siirto</span>
      <span>Vuokratontin luovutuskirjan leimavero</span>
    </p>
  </dcterms:description>
  <finlex:registerNumber>4757/6/93</finlex:registerNumber>
  <dcterms:issued>1995-12-27</dcterms:issued>
  <finlex:fileCopyNumber>5361</finlex:fileCopyNumber>
  <sysluok>
    <snro>2.27.05</snro>
  </sysluok>
  <dcterms:abstract>
    <p>Kaupunki oli tehnyt yhtiön A kanssa teollistamissopimuksen, jonka mukaan kaupunki rakensi yhtiön toimesta laadittavien suunnitelmien mukaisesti teollisuushallin asemakaavaehdotuksen mukaisen kaupunginosan korttelialueella olevalle määräalalle. Yhtiö A vuokrasi teollisuushallin tontteineen 11 vuodeksi ja sillä oli mahdollisuus lunastaa teollisuushalli. Sopimukseen myöhemmin tehdyn muutoksen mukaan yhtiöllä A oli mahdollisuus siirtää vuokrasopimus kolmannelle kaupunkia kuulematta, mutta siirto oli ollakseen pätevä ilmoitettava kaupunginhallitukselle. Vuokrasopimuksen voimassaoloaikana kaupunki myi teollisuushallin yhtiölle A. Yhtiön A mentyä konkurssiin, konkurssipesä myi tontilla olevat rakennukset ja teollistamissopimukseen kuuluvat oikeudet yhtiölle B. Katsottiin, että kaupungin ja yhtiön A välillä tehdyillä sopimuksilla oli syntynyt sellainen kaupungissa oleva vuokratontti, jonka siirtoa rakennuksineen koskevasta luovutuskirjasta oli suoritettava leimaverolain 26 §:ssä (135/55) tarkoitettu leimavero. Yhtiön B oli suoritettava leimavero siitä huolimatta, ettei se ollut ilmoittanut vuokrasopimuksen siirtoa kaupunginhallitukselle. Lääninoikeus hallintoriitana ratkaisemassaan asiassa verohallituksen vaatimuksesta velvoitti yhtiön B suorittamaan leimaveroa rakennuksien ja vuokraoikeuden siirtoa koskevasta luovutuskirjasta. Korkein hallinto-oikeus ei muuttanut lääninoikeuden päätöksen lopputulosta.</p>
  </dcterms:abstract>
  <p>LeimaveroL 26 § (135/55)</p>
</finlex:document>
