<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19950526">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199502321</dcterms:identifier>
  <finlex:ecliIdentifier>ECLI:FI:KHO:1995:A17</finlex:ecliIdentifier>
  <dcterms:title>26.5.1995/2321 KHO:1995-A-17</dcterms:title>
  <dcterms:description>
    <p>
      <span>Puolustusvoimat</span>
      <span>Opistoupseeri</span>
      <span>Palkkausmäärärahat</span>
      <span>Vähentyminen</span>
      <span>Mahdollisuus työn tarjoamiseen</span>
      <span>Lomauttaminen</span>
      <span>Päivittäinen työajan lyhentäminen</span>
      <span>Virkamieslautakunta</span>
    </p>
  </dcterms:description>
  <finlex:registerNumber>1236/4/95</finlex:registerNumber>
  <dcterms:issued>1995-05-26</dcterms:issued>
  <finlex:fileCopyNumber>2321</finlex:fileCopyNumber>
  <sysluok>
    <snro>1.01.03</snro>
    <snro>1.01.03.0.1.01.05.04</snro>
  </sysluok>
  <dcterms:abstract>
    <p>Talousarviossa puolustusvoimille myönnetyt palkkausmomentin määrärahat ovat vuonna 1993 olleet 10,9 prosenttia pienemmät kuin vuonna 1992. Pohjoisen Maanpuolustusalueen Esikunta on 10.6.1993 tekemällään päätöksellä lomauttanut muun ohella vääpeli X:n, joka ei ollut tehnyt sopimusta lomanmääräytymisvuoden 1.4.1992-31.3.1993 lomarahan vaihtamisesta vastaavaksi vapaaksi 12 päivän ajaksi. X:n tekemän oikaisuvaatimuksen johdosta vuoden 1994 valtion virkamieslaissa (750/94) tarkoitettu virkamieslautakunta, jonka käsiteltäväksi asian käsittely sanotun lain 78 §:n nojalla siirtyi, kumosi esikunnan lomautuspäätöksen siltä osalta kuin X:n lomautus toteutettiin yhden tunnin jaksoissa päivää kohden.</p>
    <p>Puolustusvoimien on tullut vuoden 1993 aikana toteutetuista henkilöstönsä lomautuksista huolimatta vastata sille kuuluvien tehtävien asianmukaisesta hoitamisesta. Virkamiehen lomauttamista koskevissa valtion virkamieslain 9 a luvun säännöksissä tai niiden perusteluissa ei ollut määritelty määräajaksi lomauttamista. Tähän nähden ja kun otettiin huomioon puolustusvoimien virkamiesten lomauttamisesta ja valitun lomauttamistavan perustumisesta toiminnallisiin syihin saatu selvitys, korkein hallinto-oikeus katsoi, että valtion virkamieslain väliaikaisesta muuttamisesta annetun lain (1237/92) 45 a §:ssä säädetyt edellytykset X:n lomauttamiselle osittain siten, että hänen päivittäistä työaikaansa on lyhennetty tunnilla, olivat olemassa. Esikunnan valituksesta korkein hallinto-oikeus kumosi virkamieslautakunnan päätöksen ja pysytti esikunnan päätöksen.</p>
  </dcterms:abstract>
  <p>Valtion virkamiesL 45 a § 1 mom</p>
  <p>Valtion virkamiesL 45 e § 1 mom (1137/92)</p>
</finlex:document>
