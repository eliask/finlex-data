<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19951024">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199504228</dcterms:identifier>
  <finlex:ecliIdentifier>ECLI:FI:KHO:1995:B521</finlex:ecliIdentifier>
  <dcterms:title>24.10.1995/4228 KHO:1995-B-521</dcterms:title>
  <dcterms:description>
    <p>
      <span>Henkilökohtaisen tulon verotus</span>
      <span>Verotusmenettely</span>
      <span>Yhtiövastike</span>
      <span>Rahoitusvastike</span>
      <span>Tulon hankkimisesta ja säilyttämisestä johtuneiden menojen vähentäminen osakehuoneiston vuokratulosta</span>
      <span>Verotuksen kiertäminen</span>
      <span>Osakkeiden hankintahinta</span>
      <span>Yhtiölainan lyhennys</span>
    </p>
  </dcterms:description>
  <finlex:registerNumber>6151/3/94</finlex:registerNumber>
  <dcterms:issued>1995-10-24</dcterms:issued>
  <finlex:fileCopyNumber>4228</finlex:fileCopyNumber>
  <sysluok>
    <snro>2.03.03.16.02</snro>
    <snro>2.14.04.04.02.01</snro>
  </sysluok>
  <dcterms:abstract>
    <p>A oli 31.10.1990 hankkinut 36,5 neliömetrin suuruisen liikehuoneiston hallintaan oikeuttavat Kiinteistö Oy B:n osakkeet 130.000 markalla. Osakkeisiin kohdistuva osuus Kiinteistö Oy B:n veloista oli 600.000 markkaa. A oli maksanut kiinteistöyhtiölle yhtiövelkaosuuden lyhennystä 7.12.1990 500.000 markkaa ja 2.1.1991 100.000 markkaa, jotka kiinteistöyhtiö oli tulouttanut pääomavastikkeina. A vähensi liikehuoneiston vuokratulosta myös kiinteistöyhtiölle maksamansa yhtiölainojen lyhennykset, jolloin vuokraus osoitti alijäämää vuonna 1990 509.133 markkaa ja vuonna 1991 33.605 markkaa. Lääninoikeus katsoi valtion- ja kunnanasiamiehen valitusten johdosta, että A:n omistamiin osakkeisiin kohdistunut yhtiövelkaosuus oli epätavallisen suuri verrattuna osakkeiden kauppahintaan. Yhtiövastikkeiden muodossa oli siten tosiasiallisesti maksettu osa osakkeiden hankintahinnasta. Koska toimenpiteeseen oli ryhdytty ilmeisesti verosta vapautumisen tarkoituksessa, rahoitusvastikkeita ei voitu vähentää A:n henkilökohtaisesta tulosta vuokraustoimintaan liittyvinä tulon hankkimisesta johtuneina menoina siltä osin kuin rahoitusvastikkeet ylittivät Kiinteistö Oy B:n korkokulujen ja muiden tavanomaisten rahoitusmenojen kattamiseen tarvittavan määrän. Lääninoikeus ei ottanut ensi asteena ratkaistavakseen, miten A:n verotuksia oli oikaistava, vaan kumosi A:n verotukset ja palautti asiat verotoimistoon uudelleen käsiteltäviksi. Korkein hallinto-oikeus katsoi A:n valituksen johdosta, että lääninoikeus oli voinut asiamiehen valituksesta kumota A:n verotuksen ja palauttaa asian sen seikan selvittämiseksi, mikä osa maksetuista pääomavastikkeista mahdollisesti oli vähennyskelvottomaan pääomansijoitukseen rinnastettava erä. Asioita uudelleen käsiteltäessä tuli ottaa huomioon, että A:lla oli lisäksi oikeus vähentää kiinteistöyhtiön osakeomistuksen nojalla hallitsemaansa huoneistoon kohdistuvalta osalta kumpanakin verovuonna suorittamistaan pääomavastikkeista vuokraustoimintaan liittyvinä tulon hankkimisesta ja säilyttämisestä johtuvina menoina se osa, jonka kiinteistöyhtiö oli pääomavastikkeiden kertymisvuodelta käyttänyt kiinteistöyhtiön käyttöomaisuudesta tekemiä säännönmukaisia poistoja vastaavien lainanlyhennysten suorittamiseen. Myös D:6152/3/94</p>
    <p>Äänestys 6-1.</p>
    <p>Verovuosi_1990 Verovuosi_1991</p>
  </dcterms:abstract>
  <p>TVL 81 § 1 mom (1240/88)</p>
  <p>VerotusL 56 §</p>
</finlex:document>
