<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19950517">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199502211</dcterms:identifier>
  <finlex:ecliIdentifier>ECLI:FI:KHO:1995:T2211</finlex:ecliIdentifier>
  <dcterms:title>17.5.1995/2211</dcterms:title>
  <dcterms:description>
    <p>
      <span>Elinkeinotulon verotus</span>
      <span>Osinkovähennys</span>
      <span>Osinkovähennyksen laskemistapa</span>
      <span>Säännönmukainen verotus</span>
      <span>Muuttuneen lainsäädännön merkitys</span>
      <span>Veroilmoituslomakkeen merkitys</span>
      <span>Verohallituksen ohjeen merkitys</span>
      <span>Vilpitön mieli</span>
      <span>Kysymys tulkinnan taannehtivuudesta</span>
    </p>
  </dcterms:description>
  <finlex:registerNumber>6443/3/94</finlex:registerNumber>
  <dcterms:issued>1995-05-17</dcterms:issued>
  <finlex:fileCopyNumber>2211</finlex:fileCopyNumber>
  <sysluok>
    <snro>2.04.12.02</snro>
  </sysluok>
  <dcterms:abstract>
    <p>Elinkeinotulon verottamisesta annetun lain 18 §:n 4 kohdan tultua kumotuksi oli verovuodesta 1990 lähtien osinkovähennys myönnetty ainoastaan uudelle osake- tai osuuspääomalle maksettavaksi päätetyn osingon perusteella elinkeinotulon verottamisesta annetun lain 61 §:n mukaisesti. Mainitun säännöksen 2 momentin mukaan osinkovähennyksen määrään ei lueta saatuja verovapaita osinkoja ja korkoja. A Oy oli laskenut osinkovähennyksen määrän verohallituksen vahvistaman veroilmoituslomakkeen laskentatavan mukaisesti, jolloin aikaisemmin voimassa olleen oikeuskäytännön mukaisesti verovapaat osingot oli kohdistettu myös vanhalle osakepääomalle suhteutettuna uuden ja vanhan osakepääoman määrään. Edellä mainitun lainmuutoksen johdosta lääninverolautakunta oli yhtiön säännönmukaista verotusta toimittaessaan vähennyskelpoisen osinkovähennyksen määrää vahvistaessaan vähentänyt kaikki yhtiön saamat verovapaat osingot uudelle osakepääomalle maksettavien osinkojen määrästä. Lääninoikeus hylkäsi yhtiön valituksen, jossa yhtiö oli vaatinut osinkovähennyksen vahvistettavaksi verohallituksen vuonna 1978 antaman ohjeen ja vahvistetun veroilmoituslomakkeen mukaisesti.</p>
    <p>KHO pysytti lääninoikeuden päätöksen. Asian ratkaisun kannalta ei ollut merkitystä vahvistetussa veroilmoituslomakkeessa olevalla virheellisellä laskentatavalla eikä sillä, että verohallitus oli antanut asiasta uuden ohjeen vasta elokuussa 1991. Verovuosi_1990</p>
  </dcterms:abstract>
  <p>ElinkVL 61 §</p>
  <p>Verohallituksen ohjekirjeet 19.6.1978 no 7651/41/78 ja 5.8.1991 Dnro 5431/1/35/91</p>
</finlex:document>
