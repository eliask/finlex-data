<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19950206">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199500341</dcterms:identifier>
  <finlex:ecliIdentifier>ECLI:FI:KHO:1995:B503</finlex:ecliIdentifier>
  <dcterms:title>6.2.1995/341 KHO:1995-B-503</dcterms:title>
  <dcterms:description>
    <p>
      <span>Elinkeinotulon verotus</span>
      <span>Menon vähennyskelpoisuus</span>
      <span>Luonnollinen vähennys</span>
      <span>Mainosmenot</span>
      <span>Edustusmenot</span>
      <span>Edustusmenojen kohtuullinen määrä</span>
      <span>Kenen menoa</span>
    </p>
  </dcterms:description>
  <finlex:registerNumber>1085/3/94</finlex:registerNumber>
  <dcterms:issued>1995-02-06</dcterms:issued>
  <finlex:fileCopyNumber>341</finlex:fileCopyNumber>
  <sysluok>
    <snro>2.04.02</snro>
    <snro>2.04.05.01.13</snro>
    <snro>2.04.05.01.16</snro>
  </sysluok>
  <dcterms:abstract>
    <p>A Oy:n toimialana oli markkinointipalvelu. Yhtiön liikevaihto tilikaudella 1.1.-31.12.1990 oli 39.116.303 mk. Liikevaihto oli muodostunut yhtiön ainoalta päämieheltään laskuttamista summista. A Oy harjoitti tämän ulkomaisen päämiehensä valmistamien farmaseuttisten erikoisvalmisteiden myynninedistämistoimintaa. A Oy:n ja päämiehen tekemän sopimuksen mukaan päämies korvasi A Oy:lle kaikki palveluiden suorittamisesta aiheutuneet kulut, minkä lisäksi päämies suoritti A Oy:lle palkkion, joka vastasi 7 prosenttia kaikista korvattavista kuluista. A Oy:n päämiehen liikevaihto Suomessa oli 124.800.000 mk. Tuloslaskelmassaan A Oy oli vähentänyt omia edustuskulujaan 55.536 mk. Päämiehelle suoritetuista markkinointipalveluista oli aiheutunut kuluja seuraavasti: symposiumit 1.072.712 mk, PR-toiminta 135.787 mk, koulutus ja kokoukset 775.095 mk, näyttelyt 344.922 mk ja tiedotustilaisuudet lääkäreille 1.454.701 mk. KHO katsoi, että edustuskuluja oli pidettävä verotuksessa sen yhtiön kuluina, joka edustuskulut oli ensi kädessä suorittanut. Näin ollen A Oy:n päämiehen markkinointipalvelujen suorittamisesta aiheutuneita kuluja oli verotuksessa pidettävä A Oy:n edustuskuluina riippumatta siitä, että yhtiön päämies oli korvannut yhtiölle kaikki palveluiden suorittamisesta aiheutuneet kulut. A Oy:n edustuskuluiksi oli siten katsottava paitsi yhtiön omat edustuskulut myös symposiumkulut, näyttelykulut sekä tiedotustilaisuuksista lääkäreille aiheutuneet kulut. Edustuskuluiksi oli katsottava myös PR-toiminnan kuluista 27.156 mk sekä koulutus- ja kokouskuluista 78.000 mk. Muilta osin PR-toiminnan kuluja sekä koulutus- ja kokouskuluja oli pidettävä elinkeinotulon verottamisesta annetun lain 8 §:n 5 kohdassa tarkoitettuina yhtiön vähennyskelpoisina mainos- ja markkinointimenoina. Vähennyskelpoisten edustuskulujen kohtuullista määrää laskettaessa oli muun ohessa otettava huomioon yhtiön päämiehen liikevaihdon määrä Suomessa.</p>
    <p>Samoin D:1233/3/94</p>
    <p>Äänestys 3-2.</p>
    <p>Verovuosi_1990</p>
  </dcterms:abstract>
  <p>ElinkVL 7 §</p>
  <p>ElinkVL 8 § 5 kohta</p>
  <p>ElinkVL 8 § 8 kohta</p>
  <p>Verohallituksen päätös edustusmenojen vähentämisestä 31.12.1971/6 v. 1972</p>
  <p>Verovuodelta 1991 yhtiö esitti valitusvaiheessa tarkemmin esitettyä selvitystä, joka osoitti symposium- ja näyttelykulujen sekä tiedotustilaisuuksista lääkäreille aiheutuneiden kulujen syntyneen muustakin kuin edustuksesta, lähinnä markkinoinnista ja mainonnasta. Korkein hallinto-oikeus palautti asian uuden selvityksen johdosta lääninverovirastolle, jolla ei ollut verotusta toimittaessaan ollut käytettävissään tuota selvitystä. Vähemmistö katsoi edustusmenoiksi edellä mainituista kuluista tarjoilusta johtuneet ja tarjoilun järjestämisestä muutoin aiheutuneet kulut sekä lisäksi symposiumeihin osallistuneiden lääkäreiden matkoista ja matkoista muutoinkin aiheutuneet kulut silloin kun matkassa on pääpaino vapaa-ajan ohjelmassa. Muutoin kulut olivat tulonhankkimismenoina kokonaan vähennyskelpoisia. Myös vähemmistö, ottamatta asiaa enemmälti ratkaistavaksi, palautti asian lääninverovirastolle. D:4426/3/95 Äänestys 5-3.</p>
</finlex:document>
