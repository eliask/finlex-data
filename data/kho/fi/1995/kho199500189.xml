<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19950123">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199500189</dcterms:identifier>
  <finlex:ecliIdentifier>ECLI:FI:KHO:1995:T189</finlex:ecliIdentifier>
  <dcterms:title>23.1.1995/189</dcterms:title>
  <dcterms:description>
    <p>
      <span>Terveydenhoitoasia</span>
      <span>Sijoituspaikkalupa</span>
      <span>Valtionrautatiet</span>
      <span>Ratapiha</span>
      <span>Tarkastussilta</span>
    </p>
  </dcterms:description>
  <finlex:registerNumber>6373/4/93</finlex:registerNumber>
  <dcterms:issued>1995-01-23</dcterms:issued>
  <finlex:fileCopyNumber>189</finlex:fileCopyNumber>
  <sysluok>
    <snro>1.04.05.01.01</snro>
  </sysluok>
  <dcterms:abstract>
    <p>Lappeenrannan ympäristölautakunta oli päättänyt, ettei Valtionrautateiden Vainikkalan rautatieasemalle ratapihalle raiteiden 124 ja 125 väliin suunnittelema Venäjältä saapuvien kemikaalivaunujen tarkastussilta tarvitse terveydenhoitolain 26 §:n 2 momentin mukaista sijoituspaikkalupaa ja katsonut, että toiminnasta aiheutuvat terveydelliset haitat eivät ole sellaisia, että niihin ei voisi puuttua terveydenhoitolain 82 §:n mukaisesti jälkivalvonnalla. Ympäristölautakunta on kuitenkin velvoittanut Valtionrautateitä selvittämään ratapihatoiminnan aiheuttamia terveydelle haitallisten hiilivetyjen pitoisuustasoja tarkastussiltaa lähimpien asuintalojen pihalla tai lähialueella, kun tarkastussilta on käytössä. Lääninoikeus on kumonnut ympäristölautakunnan päätöksen ja palauttanut asian Lappeenrannan ympäristölautakunnalle uudelleen käsiteltäväksi katsoen, että tarkastussilta vaatii sijoituspaikkaluvan.</p>
    <p>Korkein hallinto-oikeus katsoi, että kysymyksessä oleva tarkastussilta sijoitettuna ratapiha-alueella raiteiden väliin on katsottava ratapihan tekniseksi rakennelmaksi. Se kuuluu osana Valtionrautateiden hoitamaan radanpitoon eli radan ja siihen kuuluvien rakennusten ja laitteiden rakentamiseen ja ylläpitoon. Tarkastussillalla tapahtuva toiminta on rautatiekuljetukseen liittyvää tarkastusta. Kun otetaan huomioon Valtionrautateistä annetun lain 3 §, tarkastussillan sijoittaminen ei vaadi terveydenhoitolain 26 §:n 2 momentin mukaista sijoituspaikkalupaa. Tämän vuoksi korkein hallinto-oikeus kumosi lääninoikeuden päätöksen siltä osin kuin ympäristölautakunnan päätös oli kumottu ja asia palautettu ympäristölautakunnalle uudelleen käsiteltäväksi. Korkein hallinto-oikeus lausui vielä, että korkeimman hallinto-oikeuden antaman päätöksen estämättä voidaan terveydenhoitolain 82 §:n nojalla antaa määräyksiä, jotka ovat välttämättömiä terveydenvaaran tai ympäristölle aiheutuvan terveydellisen haitan poistamiseksi.</p>
    <p>Samoin D:6420/4/93</p>
  </dcterms:abstract>
</finlex:document>
