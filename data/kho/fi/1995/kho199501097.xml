<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19950324">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199501097</dcterms:identifier>
  <finlex:ecliIdentifier>ECLI:FI:KHO:1995:B532</finlex:ecliIdentifier>
  <dcterms:title>24.3.1995/1097 KHO:1995-B-532</dcterms:title>
  <dcterms:description>
    <p>
      <span>Veronkanto</span>
      <span>Yhtiöveron hyvitys</span>
      <span>Ennakonpalautuksen lykkääminen</span>
    </p>
  </dcterms:description>
  <finlex:registerNumber>3700/3/94</finlex:registerNumber>
  <dcterms:issued>1995-03-24</dcterms:issued>
  <finlex:fileCopyNumber>1097</finlex:fileCopyNumber>
  <sysluok>
    <snro>2.31.05</snro>
  </sysluok>
  <dcterms:abstract>
    <p>A Oy oli vuonna 1992 ostanut kolmen eri yhtiön osakekannat eri myyjiltä yhteensä 5.134.800 markan kauppahinnasta. Ostettujen yhtiöiden varallisuuteen kuului lähinnä rahoitusomaisuutta ja kauppahinnat pääosin lainattiin ostetuilta yhtiöiltä. A Oy sai kalenterivuonna 1992 osinkoa mainituilta yhtiöiltä, joiden tilikaudet päättyivät pian kauppojen jälkeen, yhteensä 3.838.000 markkaa. A Oy:n oma tilikausi päättyi 31.12.1992. A Oy:n hyväksi luettiin osinkojen perusteella yhtiöveron hyvityksenä yhteensä 2.642.625 markkaa, minkä johdosta A Oy:n ennakonpalautukseksi korotuksineen muodostui 2.112.472,10 markkaa. A Oy:lle osinkoa jakaneille yhtiöille määrättiin vuoden 1992 verotuksessa lopullista veroa kannossa maksettavaksi yhteensä 1.818.864,10 markkaa.</p>
    <p>Lääninverovirasto päätti yhtiöveron hyvityksestä annetun lain 12 §:n 3 momentin nojalla olla palauttamatta A Oy:n ennakonpalautusta vuodelta 1992 ja ettei se myöskään käytä palautusta A Oy:lle osinkoa jakaneiden yhtiöiden kannossa maksettavien määrien suoritukseksi ennen kuin oikeus palautuksen saamiseen on ratkaistu. Perusteluna lääninverovirasto esitti, että vireillä oli A Oy:n kirjanpidon ja ennakonpalautuksen vuodelta 1992 oikean määrän tarkastaminen. Verohallitus hylkäsi yhtiön lääninveroviraston päätöksestä tekemän valituksen.</p>
    <p>Yhtiö valitti KHO:lle ja lausui, ettei se ollut pystynyt lääninveroviraston menettelyn takia maksamaan velkojaan kysymyksessä oleville kolmelle yhtiölle, eivätkä ne taas sen vuoksi olleet pystyneet suorittamaan verojaan. Palautuksen jäädyttäminen saattoi johtaa siihen, että kaikki yhtiöt ajautuivat konkurssiin. Noilla perusteilla A Oy vaati, että yhtiölle määrätty ennakonpalautus suoritetaan sille tai käytetään osinkoa jakaneiden yhtiöiden jälkikannossa maksettavien verojen suorittamiseen A Oy:n antaman valtakirjan perusteella. KHO ei muuttanut verohallituksen päätöstä.</p>
    <p>Äänestys 3-2.</p>
    <p>Eri mieltä olleet jäsenet katsoivat, ettei ennakonpalautusta voida lykätä sen vuoksi, että turvattaisiin osingon saaneen yhtiön myöhemmän jälkiveron periminen. Kun A Oy oli ilmoittanut sitoutuvansa vastuuseen osinkoa jakaneilta yhtiöiltä menevistä veroista, verohallitus ja lääninverovirasto eivät olisi voineet katsoa yhtiöveron hyvityksestä annetun lain 12 §:n 3 momentissa säädettyjen edellytysten olevan edelleen olemassa antamatta lausuntoa sitoumuksen vaikutuksesta.</p>
  </dcterms:abstract>
  <p>L yhtiöveron hyvityksestä 12 §</p>
</finlex:document>
