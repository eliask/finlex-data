<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19950412">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199501631</dcterms:identifier>
  <finlex:ecliIdentifier>ECLI:FI:KHO:1995:A40</finlex:ecliIdentifier>
  <dcterms:title>12.4.1995/1631 KHO:1995-A-40</dcterms:title>
  <dcterms:description>
    <p>
      <span>Poikkeuslupa rakentamiseen</span>
      <span>Poikkeusluvan myöntämisedellytykset</span>
      <span>Rantakaavan laatimisvelvollisuudesta</span>
      <span>Rakennusjärjestyksen määräysten merkitys</span>
    </p>
  </dcterms:description>
  <finlex:registerNumber>3205/2/94</finlex:registerNumber>
  <dcterms:issued>1995-04-12</dcterms:issued>
  <finlex:fileCopyNumber>1631</finlex:fileCopyNumber>
  <sysluok>
    <snro>1.04.04.06.02.10</snro>
  </sysluok>
  <dcterms:abstract>
    <p>A oli hakenut lääninhallitukselta lupaa toisen lomarakennuksen rakentamiseen 5.950 neliömetrin suuruiselle tilalleen huolimatta siitä, ettei alueelle ollut vahvistettu rantakaavaa. Kunnan rakennusjärjestyksen 9 §:n mukaan rakennuspaikalle sai rakentaa enintään kaksi yksiasuntoista asuinrakennusta ja ranta-alueella rakennusten yhteenlaskettu kerrosala sai olla enintään 150 neliömetriä. Lääninhallitus oli suostunut hakemukseen ehdoilla, että tilan alueelle ei saanut muodostaa uusia tilan rajoja, vaan tila muodosti vain yhden rakennuspaikan ja että tilalle rakennettujen ja rakennettavien rakennusten yhteenlaskettu kerrosala sai olla enintään 150 neliömetriä. Ympäristöministeriö oli katsonut, että ottaen huomioon tilan pinta-alan, kunnan puoltavan lausunnon ja sen, että poikkeusluvalla myönnetty hanke oli asuinrakennusten lukumäärän ja rakennusten yhteenlasketun kerrosalan osalta rakennusjärjestyksen mukainen, myönnetty hanke ei vaarantanut maanomistajien tasapuolista kohtelua eikä tuottanut huomattavaa haittaa kaavoituksen toteuttamiselle ja asutuksen muullekaan järjestämiselle ja hylännyt naapurin valituksen myönnetystä poikkeusluvasta.</p>
    <p>KHO hyväksyi naapurin valituksen ja kumosi ympäristöministeriön ja lääninhallituksen päätökset sekä hylkäsi hakemuksen lausuen: Tila sijaitsee alueella, jolla rantakaavan laatiminen on rakennuslain 123 a §:ssä tarkoitetulla tavalla tarpeen. Näin ollen ja kun otetaan huomioon saman lain 123 b §, rakennusjärjestyksen määräyksetkin täyttävä rakentaminen tilalle rantakaavaa laatimatta on mahdollista vain saman lain 132 §:n 1 momentissa tarkoitetulla poikkeusluvalla. Lääninhallitus on myöntänyt poikkeusluvan siten, että hanke on rakennusjärjestyksen asuinrakennusten lukumäärää ja rakennusten yhteenlaskettua kerrosalaa koskevien määräysten mukainen. Kun kuitenkin otetaan huomioon tilan pinta-ala, tilan rantaviivan pituus, tilalla jo olevat rakennukset ja niiden sijainti sekä maasto-olosuhteet tilalla sekä maanomistajien yhdenvertaisen kohtelun vaatimus rakennusoikeuden ja rakentamisesta vapaiden alueiden osoittamisessa rantakaavoituksessa, toisen lomarakennuksen rakentaminen tilalle tuottaa rakennuslain 132 §:n 1 momentissa tarkoitettua huomattavaa haittaa kaavoituksen toteuttamiselle ja asutuksen muullekin järjestämiselle.</p>
  </dcterms:abstract>
  <p>RakennusL 123 a §</p>
  <p>RakennusL 123 b §</p>
  <p>RakennusL 132 § 1 mom</p>
</finlex:document>
