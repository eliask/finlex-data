<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19950907">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199503457</dcterms:identifier>
  <finlex:ecliIdentifier>ECLI:FI:KHO:1995:A24</finlex:ecliIdentifier>
  <dcterms:title>7.9.1995/3457 KHO:1995-A-24</dcterms:title>
  <dcterms:description>
    <p>
      <span>Kunnallisasia</span>
      <span>Kuntayhtymä</span>
      <span>Perussopimus</span>
      <span>Toimielimen valinta</span>
      <span>Edustavuus</span>
    </p>
  </dcterms:description>
  <finlex:registerNumber>678/1/95</finlex:registerNumber>
  <dcterms:issued>1995-09-07</dcterms:issued>
  <finlex:fileCopyNumber>3457</finlex:fileCopyNumber>
  <sysluok>
    <snro>1.02.09.03.05</snro>
  </sysluok>
  <dcterms:abstract>
    <p>Padasjoen kunnanvaltuusto oli hyväksynyt kuntayhtymän perussopimuksen. Sen mukaan kuntayhtymän hallitusta valittaessa noudatettiin kunnallisvaalilain suhteellisuusperiaatetta ottaen huomioon jäsenkuntien valtuustoissa edustettuina olevien eri ryhmien kunnallisvaaleissa saamat äänimäärät.</p>
    <p>Päätöksestä tehdyssä valituksessa katsottiin, että aikaisempi KHO:n ratkaisukin huomioon ottaen kuntayhtymän luottamuselimiin perussopimusta sovellettaessa voitiin valita vain puolueiden jäseniä ja että perussopimuksen edustavuusmääräykset loukkasivat yhdenvertaisuutta ja Suomea sitovia kansainvälisiä sopimuksia.</p>
    <p>Lääninoikeus hylkäsi valituksen katsoen muun ohella sen seikan, voidaanko puolueen edustajaksi asianomaisiin toimielimiin valita sellainenkin henkilö, joka ei ole asianomaisen puolueen jäsen, tulevan ratkaistavaksi erikseen sopimusten soveltamistilanteessa. Tämän vuoksi päätös perussopimuksen hyväksymisestä ei loukannut kuntalaisten yhdenvertaisuutta.</p>
    <p>KHO katsoi, että kuntayhtymän perussopimuksessa on kunnallislain (muutettuna 6.11.1992/979) 106 §:n 3 momentin 4 kohdan mukaisesti sovittava jäsenkuntien valtuustoissa edustettuina olevien eri ryhmien edustavuudesta valittaessa yhtymän toimielimiä. Tästä lainkohdasta tai muutoinkaan lain mukaan ei voitu johtaa sellaista vaatimusta, että eri ryhmien edustavuutta ratkaistaessa olisi valittavilta henkilöiltä edellytettävä puolueen jäsenyyttä. Kun hyväksytty perussopimus ei edellyttänyt, että valtuustoryhmää edustavaksi jäseneksi kuntayhtymän hallitukseen voitaisiin valita vain puolueen jäsen, valtuuston päätös ei ollut lainvastainen eikä loukannut yhdenvertaisuusperiaatetta. KHO hylkäsi valituksen ja jätti näillä perusteilla lääninoikeuden päätöksen lopputuloksen pysyväksi. Asiassa ei puututtu KHO:n aikaisempaan, valituksessa mainittuun päätökseen.</p>
    <p>Vrt. toisin KHO:1991-A-46</p>
  </dcterms:abstract>
</finlex:document>
