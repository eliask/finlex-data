<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19950921">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199503738</dcterms:identifier>
  <finlex:ecliIdentifier>ECLI:FI:KHO:1995:A38</finlex:ecliIdentifier>
  <dcterms:title>21.9.1995/3738 KHO:1995-A-38</dcterms:title>
  <dcterms:description>
    <p>
      <span>Alistusasia</span>
      <span>Toimivallan ylitys</span>
      <span>Asemakaavan vahvistaminen</span>
      <span>Valitusoikeus</span>
    </p>
  </dcterms:description>
  <finlex:registerNumber>4939/2/94, 4969/2/94 ja 4986/2/94</finlex:registerNumber>
  <dcterms:issued>1995-09-21</dcterms:issued>
  <finlex:fileCopyNumber>3738</finlex:fileCopyNumber>
  <dcterms:abstract>
    <p>Ympäristöministeriö oli 13.9.1994 jättänyt asemakaavan ja asemakaavan muutosta koskevan kaupunginvaltuuston päätöksen osittain vahvistamatta  katsoen, ettei asemakaava erityisesti Pääskyvuoren lakialueelle osoitetun AK-korttelin 84 osalta riittävästi turvannut yleisen virkistyksen tarpeita. Muilta osin ministeriö vahvisti kaavan. AK-kortteli 84 sijaitsi kaava-alueen korkeimmalla kohdalla siten, että laen ympärille oli tähtimäisesti ryhmitelty kuusi IV-kerroksista asuinkerrostalon rakennusalaa, joissa oli rakennusoikeutta yhteensä 10.200 kerrosneliömetriä ja yli neljännes kaavan kokonaisrakennusoikeudesta. Kysymyksessä oleva kaava-alue oli kooltaan 40,97 hehtaaria. Siitä oli asuntotarkoitukseen osoitettujen kortteleiden osuus 13,61 hehtaaria, yleisten rakennusten korttelialueiden osuus 2,60 hehtaaria, liikerakennusten korttelialueen osuus 0,12 hehtaaria ja virkistysalueiden osuus 22,02 hehtaaria. Asemakaava ja asemakaavan muutos käsitti kaikkiaan yksitoista korttelia ja siinä oli osoitettu asuinrakennusten rakennusoikeutta yhteensä 36.910 kerrosneliömetriä, josta asuinkerrostaloissa 10.200 kerrosneliömetriä, kerros- tai rivitaloissa 5.400 kerrosneliömetriä, rivitaloissa 15.850 kerrosneliömetriä ja omakotitaloissa 5.440 kerrosneliömetriä. Lisäksi kaavassa oli liikerakennusten kerrosalaa 100 neliömetriä ja yleisten rakennusten kerrosalaa 7.680 neliömetriä. Kaava oli mitoitettu kaikkiaan noin 1050 asukkaalle, josta AK-korttelin 84 osuus oli noin 290.</p>
    <p>Kaavaselostuksen mukaan kaavan tavoitteena on pien- ja kerrostaloja käsittävän asuntoalueen muodostaminen. Asuntoalue oli suunniteltu siten, että korkeampien IV-kerroksisten kerrostalojen ryhmä ympäröi Pääskyvuoren huippua alueen eteläpäässä ja matalampien II-kerroksisten kerros- ja rivitalojen ryhmät reunustavat tätä aluetta ja I-kerroksisten rivitalojen ja omakotitalojen ryhmät kauempana pohjoisessa.</p>
    <p>KHO katsoi, että koska AK-kortteli 84 on sijoitettu Pääskyvuoren maisemallisesti merkittävälle ja kasvillisuuden kannalta aralle lakialueelle, ei AK-korttelin 84 aluetta voitu osoittaa valtuuston päätöksessä hyväksytyllä tavalla rakentamiseen ja kaava oli korttelin 84 osalta rakennuslain 34 §:n vastainen siitä huolimatta, että puistoalueiden osuus kaava-alueella kasvoi verrattuna aikaisempaan tilanteeseen. Kun kuitenkin otettiin huomioon asiakirjoista saatava selvitys kaupungin alueen kaavoituksen lähtökohdaksi ottamista perusteista, erityisesti asutuksen sijoittamisessa silmällä pitäen alueen palvelujen saatavuus ja kunnallistekniikan taloudellisuus, ympäristöministeriön menettely jättää kaava AK-korttelin 84 osalta vahvistamatta merkitsi sellaista poikkeamista kaavan toiminnalliselta kannalta keskeisistä suunnitteluperiaatteista, että ympäristöministeriön päätöstä ei voitu pitää rakennuslain 127 §:n 3 momentissa tarkoitettuna osittaisena vahvistamatta jättämisenä, vaan kaavan muuttamisena, johon ympäristöministeriöllä ei ollut toimivaltaa. KHO kumosi kaavassa vahvistamatta jääneen alueen maanomistajan sekä kaupunginhallituksen valituksesta ympäristöministeriön päätöksen sekä vahvistetulta että vahvistamattomalta osalta ja palautti asian mpäristöministeriölle, jonka tuli varattuaan kaupunginhallitukselle tilaisuus tulla kuulluksi, ottaa asia uudelleen käsiteltäväksi. Kun ministeriön päätös merkitsi kaupunginvaltuuston päätöksen muuttamista, oli vahvistamatta jätetyn alueen omistajalla valitusoikeus ministeriön päätöksestä.</p>
  </dcterms:abstract>
  <p>KunL_137_§_3 mom</p>
  <p>RakennusL_34_§</p>
  <p>RakennusL_127_§_3_mom</p>
</finlex:document>
