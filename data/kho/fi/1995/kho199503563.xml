<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19950912">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199503563</dcterms:identifier>
  <finlex:ecliIdentifier>ECLI:FI:KHO:1995:B576</finlex:ecliIdentifier>
  <dcterms:title>12.9.1995/3563 KHO:1995-B-576</dcterms:title>
  <dcterms:description>
    <p>
      <span>Lainhuudatusleimavero</span>
      <span>Kunnan etuosto-oikeus</span>
      <span>Apportti</span>
      <span>Perustettava yhtiö</span>
      <span>Etuosto-oikeus</span>
    </p>
  </dcterms:description>
  <finlex:registerNumber>3382/6/93</finlex:registerNumber>
  <dcterms:issued>1995-09-12</dcterms:issued>
  <finlex:fileCopyNumber>3563</finlex:fileCopyNumber>
  <sysluok>
    <snro>1.06.03.02.03</snro>
  </sysluok>
  <dcterms:abstract>
    <p>Osuuskunta oli perustamiskirjalla 6.3.1991 perustanut osakeyhtiön. Perustamiskirjalla osuuskunta oli luovuttanut apporttiomaisuutta yhtiölle ja saanut sitä vastaan yhtiön koko osakekannan. Apporttiomaisuuteen sisältyi muun muassa kaupungissa sijaitseva tontti rakennuksineen ja rakennelmineen. Perustamiskirjan mukaan omistus- ja hallintaoikeus perustettavalle yhtiölle luovutettuun kiinteistöön siirtyi perustamiskirjan allekirjoituksella. Kaupungille etuostooikeuden käyttämiselle varatun ajan päättymisen jälkeen yhtiö haki saannolleen lainhuutoa. Kiinteistötuomari määräsi tontista suoritettaviksi paitsi leimaveroa myös leimaveron korotusta hakemuksen myöhästymisen johdosta. Yhtiö haki muutosta lääninoikeudelta ja vaati leimaveron korotuksen poistamista, koska kaupungilla oli etuosto-oikeus tonttiin ja lainhuudattamisaika alkoi vasta etuostoajan umpeenkuluttua. Lainhuutoa oli haettu sanotun ajan umpeenkuluttua säädetyssä ajassa eikä edellytyksiä leimaveron korottamiselle niin ollen ollut. Lääninoikeus hylkäsi yhtiön valituksen, koska perustamiskirjan ei voitu katsoa sisältävän sellaista etuostolaissa tarkoitettua vastikkeellista luovutusta, jonka perusteella kunnalla olisi ollut asiassa etuosto-oikeus. KHO katsoi, että kysymyksessä oli etuostolaissa tarkoitettu kiinteistön kauppa ja että kaupungilla oli etuosto-oikeus tonttiin, jota etuosto-oikeutta se ei kuitenkaan ollut käyttänyt. Kun lainhuutoa oli haettu säädetyssä ajassa, ei edellytyksiä leimaveron korotukseen ollut. Tämän vuoksi KHO kumosi lääninoikeuden ja käräjätuomarin päätökset leimaveron korotuksen osalta.</p>
  </dcterms:abstract>
  <p>EtuostoL 1 §</p>
  <p>EtuostoL 2 §</p>
  <p>EtuostoL 19 §</p>
  <p>LeimaveroL 16 §</p>
  <p>LainhuudatusL 2 §</p>
  <p>LainhuudatusL 4 a §</p>
</finlex:document>
