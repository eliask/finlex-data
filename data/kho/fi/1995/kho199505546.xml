<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19951229">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199505546</dcterms:identifier>
  <finlex:ecliIdentifier>ECLI:FI:KHO:1995:A10</finlex:ecliIdentifier>
  <dcterms:title>29.12.1995/5546 KHO:1995-A-10</dcterms:title>
  <dcterms:description>
    <p>
      <span>Asiakirjajulkisuus</span>
      <span>Vaaliluettelo</span>
      <span>Massaluovutus</span>
      <span>Tekninen tallenne</span>
      <span>Nähtävilläpito</span>
    </p>
  </dcterms:description>
  <finlex:registerNumber>2779/1/95</finlex:registerNumber>
  <dcterms:issued>1995-12-29</dcterms:issued>
  <finlex:fileCopyNumber>5546</finlex:fileCopyNumber>
  <sysluok>
    <snro>1.01.02.07.02.01.01</snro>
    <snro>1.01.02.07.03</snro>
  </sysluok>
  <dcterms:abstract>
    <p>Saamelaisvaltuuskunta oli hylännyt pyynnön saada jäljennös nähtävilläpidetystä saamelaisvaltuuskunnan vaaleja varten pidetystä vaaliluettelosta. KHO katsoi, että saamelaisvaltuuskunta oli, kun otettiin huomioon saamelaisvaltuuskunnasta 16.11.1990 annetun asetuksen (988/90) 18 §:n säännös, pysyvä komitea ja siten yleisten asiakirjain julkisuudesta annetun lain (AsiakJulkL) 2 §:n 3 momentissa tarkoitettu viranomainen. Sanotun asetuksen 11 §:n mukaan vaalilautakunta oli laatinut vaalivuonna äänioikeutetuista henkilöistä vaaliluettelon postiosoitteineen ja asettanut vaaliluettelon nähtäville vaaliohjesäännössä mainittuihin paikkoihin 14 päivän ajaksi asetuksesta tarkemmin ilmenevänä aikana. Näin ollen edellä mainitut tiedot sisältävä vaaliluettelo, jota asiakirjoista saatavan selvityksen mukaan pidetään automaattisen tietojen käsittelyn avulla, oli AsiakJulkL 2 §:n 2 momentissa tarkoitettu tekninen tallenne, jota koskee, mitä tässä laissa säädetään yleisestä asiakirjasta ja josta jokaisella on näin ollen oikeus saada sanotun lain 6 §:n mukaisesti tietoja siten kuin lain 7 §:ssä on säädetty. A oli saamelaisvaltuuskunnalle toimittamassaan hakemuksessa pyytänyt saada jäljennöksen vaaliluettelosta henkilötunnuksia lukuun ottamatta eli siihen sisältyvät henkilötiedot HenkilörekisteriL 2 §:n 8 kohdassa tarkoitettuna massaluovutuksena. Automaattisen tietojen käsittelyn avulla ylläpidetty vaaliluettelo oli henkilörekisterilain 2 §:ssä tarkoitettu henkilörekisteri. AsiakJulkL 2 §:n 2 momentissa tarkoitetusta teknisestä tallenteesta, joka muodostaa henkilörekisterilaissa tarkoitetun henkilörekisterin, saa luovuttaa henkilötietoja AsiakJulkL 18 a §:n 1 momentin mukaan henkilörekisterilaissa tarkoitettuna massaluovutuksena vain, jos rekisteröity on antanut siihen suostumuksensa tai tietosuojalautakunta luvan taikka jos tietojen tällainen luovuttaminen tapahtuu muun lain tai asetuksen mukaisesti. Valituksenalaisen päätöksen tekohetkellä voimassa olleessa saamelaisvaltuuskunnasta annetussa asetuksessa ei ollut säännelty vaaliluetteloon sisältyvien henkilötietojen massaluovutusta.</p>
    <p>Asiakirjoista saatavan selvityksen mukaan AsiakJulkL 18 a §:ssä säädetyt edellytykset hakemuksessa tarkoitettujen henkilötietojen massaluovutukseen eivät näin ollen täyttyneet. Tämän vuoksi KHO hylkäsi saamelaisvaltuuskunnan päätöksestä tehdyn valituksen.</p>
  </dcterms:abstract>
</finlex:document>
