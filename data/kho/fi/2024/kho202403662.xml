<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>202403662</dcterms:identifier>
  <finlex:ecliIdentifier>ECLI:FI:KHO:2024:134</finlex:ecliIdentifier>
  <dcterms:title>23.12.2024/3662 KHO:2024:134</dcterms:title>
  <dcterms:description>
    <p>
      <span>Ahvenanmaa  —  Asiavirheen korjaaminen  — Luonnonsuojelualueen perustamista koskevan päätöksen poistaminen  —  Muutoksenhaun kohteena oleva päätös  —  Valitusoikeus  —  Asianosaisuus  —  Ympäristöyhdistys</span>
    </p>
  </dcterms:description>
  <finlex:registerNumber>100/2024</finlex:registerNumber>
  <dcterms:issued>2024-12-23</dcterms:issued>
  <finlex:fileCopyNumber>3662</finlex:fileCopyNumber>
  <ecli>ECLI:FI:KHO:2024:134</ecli>
  <dcterms:abstract>
    <p>Ahvenanmaan maakunnan hallitus oli 7.12.2023 tekemällään päätöksellä perustanut luonnonsuojelualueen yleiselle vesialueelle. Maakunnan hallitus oli sen jälkeen 11.12.2023 tekemällään päätöksellä poistanut mainitun päätöksen Ahvenanmaan hallintolain asiavirheen korjaamista koskevan säännöksen nojalla. Päätöksen mukaan asiassa annettaisiin uusi Ahvenanmaan luonnonsuojelulain nojalla tehtävä päätös, kun asian jatkovalmistelu oli saatettu loppuun.</p>
    <p>Ympäristöyhdistys oli korkeimmalle hallinto-oikeudelle tekemässään valituksessa vaatinut, että viimeksi mainittu päätös, jolla luonnonsuojelualueen perustamista koskenut päätös oli poistettu, oli kumottava.</p>
    <p>Korkein hallinto-oikeus totesi, että muutoksenhaun kohteena ollutta päätöstä oli pidettävä pelkästään maakunnan hallintolain nojalla tehtynä asiavirheen korjaamista koskevana päätöksenä. Päätöksessä ei siten ollut kysymys yhdistyksen valituksessa tarkoitetusta maakunnan luonnonsuojelulaissa tarkoitetusta rauhoitusalueen lakkauttamista koskevasta päätöksestä.</p>
    <p><br/> Valitusoikeus maakunnan hallintolain nojalla tehdystä asiavirheen korjaamispäätöksestä määräytyi oikeudenkäynnistä hallintoasioissa annetun lain mukaisesti. Mainitun lain muutoksenhakusäännöksen mukaan valitusoikeus oli ainoastaan taholla, johon päätös oli kohdistettu tai jonka oikeuteen, velvollisuuteen tai etuun päätös välittömästi vaikutti.</p>
    <p>Korkein hallinto-oikeus katsoi, ettei muutoksenhaun kohteena ollut asiavirheen korjaamista koskenut päätös välittömästi vaikuttanut yhdistyksen oikeuteen, velvollisuuteen tai etuun. Yhdistys ei siten ollut asiassa asianosainen eikä sillä ollut oikeutta valittaa päätöksestä. Yhdistyksen valitus jätettiin tutkimatta.</p>
    <p>Ahvenanmaan itsehallintolaki 25 § ja 27 §</p>
    <p><br/> Ahvenanmaan maakunnan hallintolaki 8 §, 28 §, 45 § 1 momentti ja 48 § 1 momentti</p>
    <p><br/> Laki oikeudenkäynnistä hallintoasioissa 7 § 1 momentti</p>
    <p>Asian ovat ratkaisseet oikeusneuvokset Riitta Mutikainen, Eija Siitari, Mika Seppälä, Kari Tornikoski ja Jaakko Autio. Asian esittelijä Satu Sundberg.</p>
    <p><br/> Ks. Muu päätös 3663/2024</p>
    <p>
      <strong>Seloste on kokonaisuudessaan ruotsinkielisellä päätössivustolla.</strong>
    </p>
    <p>‍</p>
  </dcterms:abstract>
</finlex:document>
