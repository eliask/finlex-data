<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200202462</dcterms:identifier>
  <finlex:ecliIdentifier>ECLI:FI:KHO:2002:T2462</finlex:ecliIdentifier>
  <dcterms:title>09.10.2002/2462</dcterms:title>
  <dcterms:description>
    <p>
      <span>Toimeentulotuki</span>
      <span>Käytettävissä olevat tulot</span>
      <span>Työttömyysturva</span>
      <span>Tulojen jakaminen</span>
    </p>
  </dcterms:description>
  <finlex:registerNumber>2134/3/00</finlex:registerNumber>
  <dcterms:issued>2002-10-09</dcterms:issued>
  <finlex:fileCopyNumber>2462</finlex:fileCopyNumber>
  <dcterms:abstract>
    <p>T:n hakemus toimeentulotuen saamisesta syyskuulle 1999 on hylätty, koska toimeentulolaskelma on ollut ylijäämäinen 234,21 markkaa. Syyskuuta koskevassa laskelmassa on  tuloina otettu huomioon T:lle 18.8.1999 maksettu työmarkkinatukierä 1 016 markkaa, jota ei ollut otettu huomioon elokuuta koskevassa  normilaskelmassa.</p>
    <p>Toimeentulotuesta annetun lain (1412/1997) 11 §:n mukaan tuloina otetaan huomioon henkilön ja perheenjäsenten käytettävissä olevat tulot. Saman lain 15 §:n mukaan  toimeentulotuki määrätään kuukaudelta. Mainitun lainkohdan mukaan toimeentulotuen perusteena olevat menot sekä tulot ja varat otetaan huomioon siltä ajanjaksolta, jota koskevana  toimeentulotuki määrätään. Tulo voidaan kuitenkin lainkohdan mukaan jakaa eriin otettavana huomioon useampana toimeentulotuen määräytymisen ajanjaksona, jos se tulon kertaluonteisuus taikka  saamisen peruste tai käyttötarkoitus huomioon ottaen on kohtuullista.</p>
    <p>Heinäkuussa 1999 T on saanut 20 päivän peruspäivärahan, joka on otettu huomioon toimeentulotukilaskelmassa tulona jaksotettuna 21,5 päivän mukaan. Elokuuta koskevassa normilaskelmassa on otettu  huomioon tulona 3.8.1999 maksussa ollut 18 päivän työmarkkinatuki määrältään 1 959 markkaa ja asumistuki. Elokuun normivajaus on ollut 854,79 markkaa  ja siten ollut keskimääräistä suurempi. Elokuun päätöstä tehtäessä ei ole ollut tiedossa, että 18.8.1999 on maksuun tullut vielä 10 päivän työmarkkinatuki 1 016 markkaa  ajalta 31.7.-13.8.1999. Mainittua summaa 1 016 markkaa ei ole otettu huomioon elokuun laskelmassa. Se on otettu huomioon syyskuun  laskelmaa tehtäessä. Lisäksi syyskuun tuloina on otettu huomioon 15.9.1999 maksussa ollut ensimmäinen 20 päivän työmarkkinatuki todellisen mukaisena  2 032 markkaa ja asumistuki 915 markkaa. Menoina on otettu huomioon perusosa sekä asumiskulut. Syyskuun tulot ovat siten olleet 234,21 markkaa menoja  suuremmat.</p>
    <p>T:n tulot syyskuussa 1999 ovat aikaisempiin kuukausiin verrattuna vaihdelleet. Tämän johdosta hänen tulonsa on syyskuun normilaskelmassa tullut määritellä tosiasiallisesti maksetun  suuruisena. T:lle 18.8.1999 maksettu 1 016 markan määräisen työmarkkinatuen huomioon ottaminen syyskuussa on ollut toimeentulotuesta annetun lain 15 §:n 2 momentissa  tarkoitetulla tavalla kohtuullista.</p>
    <p>Laki toimeentulotuesta 11 ja 15 §</p>
  </dcterms:abstract>
</finlex:document>
