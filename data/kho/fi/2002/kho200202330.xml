<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200202330</dcterms:identifier>
  <finlex:ecliIdentifier>ECLI:FI:KHO:2002:T2330</finlex:ecliIdentifier>
  <dcterms:title>30.09.2002/2330</dcterms:title>
  <dcterms:description>
    <p>
      <span>Terveydensuojeluasia</span>
      <span>Toimenpiteet terveydellisten epäkohtien ehkäisemiseksi</span>
      <span>Velvoitteen kohdistaminen</span>
      <span>Home</span>
    </p>
  </dcterms:description>
  <finlex:registerNumber>1584/3/00</finlex:registerNumber>
  <dcterms:issued>2002-09-30</dcterms:issued>
  <finlex:fileCopyNumber>2330</finlex:fileCopyNumber>
  <dcterms:abstract>
    <p>Kerrostalon asuinhuoneiston WC/suihkutilan rakenteissa oli todettu kosteusvaurioita, joista saattoi aiheutua terveydensuojelulaissa tarkoitettua terveyshaittaa huoneistossa oleskeleville. Tarkastuksissa oli todettu, että ilman laatu WC/pesuhuoneessa oli tunkkainen, mikä johtui osaksi asunnon edellisen omistajan toimesta aikanaan tehdyn remontin yhteydessä pesuhuoneeseen asennetun, käyttöveteen liitetyn lattialämmityksen aiheuttamasta lämmönnoususta ja osaltaan puutteellisesta ilmanvaihdosta. Ovesta tai oven alapuolelta korvausilman saanti oli estynyt mainitun remontin yhteydessä tehdyn pesuhuoneen lattian korotuksen johdosta. Pesuhuoneen lattia oli 9,5 cm korkeammalla kuin eteisen lattia. Myös olo- ja makuuhuoneessa korvausilman saanti oli puutteellista. Pesuhuoneen lattiasta oli irronnut laattoja ja laattojen saumaukset olivat rikkoutuneet. Suihkuseinän alaosan kosteustaso oli normaalia korkeampi. Suihkuseinän laattojen saumoista otetuissa näytteissä todettiin  homesienikasvustoa. Pesuhuoneen lattian alkuperäisen muovimaton tilalle oli vaihdettu vesieristys ja laatoitus ja seinät oli laatoitettu uudelleen. Laatoituksen alla oleva vesieriste, bitumimatto, ei ollut riittävän kiinteässä muodossa lattialämmityksen aiheuttaman korkean lattialämpötilan johdosta, mikä osaltaan aiheutti ongelmia laattojen liimauksen tarttumisena vedeneristysmattoon. Bitumimaton päälle oli sivelty kalvoa muodostavia nestettä ja sen päälle oli vedetty tasoitekerros. Lattialaatat olivat irti sekä kiinnityslaastista että vedeneristysmatosta. Kun laatoitus ei ollut tiiviisti kiinni alustassaan, rikkoutuvat laattasaumat ja rikkinäisten ja huonokuntoisten saumojen kautta laatoituksen alle pääsee vettä, joka vesieristeen huonokuntoisuuden vuoksi voi tunkeutui myös syvemmälle rakenteeseen.</p>
    <p>Vaurioituneiden rakenteiden korjaaminen kuului asunto-osakeyhtiölain 78 § huomioon ottaen  asunto-osakeyhtiölle rakennuksen omistajana. Näin ollen yhtiö oli voitu velvoittaa ryhtymään asiassa toimenpiteisiin terveyshaitan poistamiseksi. Velvoitteen kohdistamisen kannalta ei ollut merkitystä sillä, oliko vaurioiden aiheutuminen luettavissa yhtiön, asunnon nykyisten tai edellisten omistajien syyksi. Mahdollisen korvausvastuun osalta asia voitiin saattaa ratkaistavaksi käräjäoikeuteen. Koska kysymyksessä olevassa asunnossa oli kuitenkin saadun selvityksen mukaan sittemmin tehty  toimenpiteitä kysymyksessä olleiden kosteusvaurioiden ja niihin liittyneiden homekasvuston  poistamiseksi ja puutteellisen ilmanvaihdon korjaamiseksi ja ympäristölautakunta oli katsonut, että mainitut toimenpiteet olivat riittävät lautakunnan päätöksessä todetun terveyshaitan poistamiseksi, enemmän lausunnon antaminen asiassa raukesi. (Äänestys 4-1).</p>
    <p>Terveydensuojelulaki 26 §, 27 § ja 53 §</p>
  </dcterms:abstract>
</finlex:document>
