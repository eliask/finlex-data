<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200202433</dcterms:identifier>
  <finlex:ecliIdentifier>ECLI:FI:KHO:2002:T2433</finlex:ecliIdentifier>
  <dcterms:title>08.10.2002/2433</dcterms:title>
  <dcterms:description>
    <p>
      <span>Virkamiesasia</span>
      <span>Viranhaltija</span>
      <span>Sivutoimi</span>
      <span>Veroasiamies</span>
    </p>
  </dcterms:description>
  <finlex:registerNumber>423/1/02</finlex:registerNumber>
  <dcterms:issued>2002-10-08</dcterms:issued>
  <finlex:fileCopyNumber>2433</finlex:fileCopyNumber>
  <dcterms:abstract>
    <p>A oli 7.5.1989 nimitetty lääninveroviraston tarkastusosaston  osastopäällikön virkaan, josta tehtävästä oli viraston nimen ja  virkanimikkeen muututtua tullut veroviraston tarkastusjohtajan virka,  tehtävänään verotarkastusyksikön johtaminen ja työskentely viraston  johtoryhmän jäsenenä. B:n kaupungin vero- ja perintöverolautakunnan  valtionasiamiehen tehtäviä hän oli hoitanut ajalla 1.4.1985-31.12.1994  veroviraston määräyksestä. B:n kaupungin kunnanasiamiehen ja  sittemmin veroasiamiehen tehtäviä hän oli hoitanut 1.4.1985 lukien.  Kaupungin veroasiamiehen työt hän oli ilmoittanut tekevänsä  vapaa-ajallaan.</p>
    <p>A:n johtaman veroviraston tarkastusyksikön virkamiesten tehtävänä on  verotarkastusten suorittaminen, joiden pohjalta verotuspäätökset tehdään.  Veroviraston tehtäviin ei kuulu veronsaajien oikeuden valvonta vaan  sanotun valvonnan järjestäminen.</p>
    <p>B:n kaupungin sivutoimisena veroasiamiehenä A toimi kaupungin  edustajana verotuksessa ja valvoi asianosaisena kaupungin oikeutta myös  verotusta koskevassa muutoksenhaussa. Kysymys oli siten veronsaajan  oikeuden valvonnasta. Kun otettiin huomioon, että verotusmenettelyssä ja  muissa verotukseen liittyvissä toimissa veronsaajien ja verovelvollisen  edut tulee ottaa huomioon tasapuolisesti, A:n toimiminen samanaikaisesti  veroviraston tarkastusyksikön tarkastusjohtajana ja toisaalta B:n  kaupungin sivutoimisena veroasiamiehenä voi vaarantaa luottamusta  tasapuolisuuteen virkatehtävien hoidossa valtion virkamieslain 18 §:n 2  momentissa tarkoitetulla tavalla. Tämän vuoksi veroviraston  alueverojohtaja oli voinut kieltää A:ta toimimasta B:n kaupungin  määräämänä veroasiamiehenä. Näillä perusteilla korkein hallinto-oikeus  katsoi, ettei ollut syytä muuttaa hallinto-oikeuden päätöksen lopputulosta,  jolla A:n valitus alueverojohtajan päätöksestä oli hylätty.</p>
  </dcterms:abstract>
  <p>Valtion virkamieslaki 18 §</p>
  <p>Verohallintolaki 2 § 1 mom. ja 5 §</p>
  <p>Verohallintoasetus 18 §</p>
</finlex:document>
