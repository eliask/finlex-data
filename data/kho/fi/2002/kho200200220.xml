<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200200220</dcterms:identifier>
  <finlex:ecliIdentifier>ECLI:FI:KHO:2002:T220</finlex:ecliIdentifier>
  <dcterms:title>01.02.2002/220</dcterms:title>
  <dcterms:description>
    <p>
      <span>Arvonlisävero</span>
      <span>Vähennettävä vero</span>
      <span>Yleinen vähennysoikeus</span>
      <span>Vähennysoikeuden rajoitukset</span>
      <span>Työmatka</span>
      <span>Asunnon ja työpaikan väliset kuljetukset</span>
      <span>Asennustoiminta</span>
    </p>
  </dcterms:description>
  <finlex:registerNumber>3445/2/00</finlex:registerNumber>
  <dcterms:issued>2002-02-01</dcterms:issued>
  <finlex:fileCopyNumber>220</finlex:fileCopyNumber>
  <dcterms:abstract>
    <p>Asennustoimintaa harjoittavan yhtiön toimisto sijaitsi Helsingissä ja asennuskohteet, joissa yhtiön palveluksessa olevat asentajat kävivät yhtiön pakettiautoilla, pääkaupunkiseudulla. Pakettiautoja käytettiin yhtiön asennustoiminnassa muun ohella siten, että työviikon alkaessa asentaja tuli omalla autollaan yhtiön toimistolle, josta hän lähti asennuskohteeseen yhtiön pakettiautolla. Työviikon aikana asentaja ajoi pakettiautolla asennuskohteesta suoraan asunnolleen työpäivän päätyttyä ja lähti  seuraavana aamuna asunnoltaan suoraan asennuskohteeseen. Viikonlopuksi asentaja ajoi pakettiautolla asennuskohteesta asunnolleen vain siinä tapauksessa, että hän meni maanantaiaamuna suoraan asennuskohteeseen käymättä toimistolla. Autoja ei käytetty asentajan asunnon ja yhtiön toimiston välisiin matkoihin.</p>
    <p>Yhtiön pakettiautolla ajettavat asentajan asunnon ja asennuskohteen väliset matkat ovat  tuloverotuksessa työntekijän työmatkoja eivätkä työntekijän asunnon ja varsinaisen työpaikan välisiä matkoja. Tuloverolaissa ja arvonlisäverolaissa käytettyjen sanontojen ja niiden tarkoituksen  yhdenmukaisuudesta johtuen arvonlisäverotuksessa oli perusteltua noudattaa vastaavanlaista asunnon ja työpaikan välisen matkan sekä työmatkan käsitteiden tulkintaa kuin tuloverotuksessa. Tämän vuoksi asentajien asunnon ja asennuskohteen välisiä matkoja ei pidetty myöskään arvonlisäverotuksessa työntekijän asunnon ja varsinaisen työpaikan välisinä vähennyskelvottomina matkoina vaan  työntekijän työmatkoina, joista aiheutuneet kustannukset olivat yhtiölle arvonlisäverolain 102 §:n 1 momentin 1 kohdan nojalla vähennyskelpoisia. Ennakkoratkaisu ajaksi 1.6.2000-31.12.2001.</p>
  </dcterms:abstract>
  <p>Arvonlisäverolaki 102 § 1 mom. 1 kohta ja 114 § 1 mom. 2 kohta</p>
  <p>Tuloverolaki 72 § ja 93 §</p>
</finlex:document>
