<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200203549</dcterms:identifier>
  <finlex:ecliIdentifier>ECLI:FI:KHO:2002:T3549</finlex:ecliIdentifier>
  <dcterms:title>31.12.2002/3549</dcterms:title>
  <dcterms:description>
    <p>
      <span>Toimeentulotuki</span>
      <span>Muuttokustannukset</span>
      <span>Järjestämisvastuussa oleva kunta</span>
    </p>
  </dcterms:description>
  <finlex:registerNumber>57/3/01</finlex:registerNumber>
  <dcterms:issued>2002-12-31</dcterms:issued>
  <finlex:fileCopyNumber>3549</finlex:fileCopyNumber>
  <dcterms:abstract>
    <p>X asui aiemmin Oulussa. Hän muutti lokakuussa 1999 Oulusta Helsinkiin. Hän asui Helsingissä  huhtikuuhun 2000 asti alivuokralaisasunnossa. Saatuaan huhtikuussa 2000 asunnon Helsingistä hän kävi hakemassa Oulusta siellä olleet tavaransa. X haki Oulun sosiaali- ja terveyslautakunnalta 13.4.2000 kirjallisella hakemuksella toimeentulotukea 5.4.2000 maksamiinsa muuttokustannuksiin 3 660 markkaa. Oulun  sosiaali- ja terveyslautakunta hylkäsi hakemuksen, koska X on pystynyt omilla varoillaan maksamaan muuttonsa.</p>
    <p>Hallinto-oikeus hylkäsi X:n sosiaali- ja terveyslautakunnan päätöksestä tekemän valituksen.</p>
    <p>Hallinto-oikeus on päätöksensä perusteluissa viitannut toimeentulotuesta annetun lain 14 §:n 1 momenttiin, jonka mukaan toimeentulotuen myöntää hakemuksesta sen kunnan toimielin, jonka alueella henkilö tai perhe vakinaisesti oleskelee. Koska X on huhtikuussa 2000 vakinaisesti oleskellut Helsingissä, Oulun sosiaali- ja terveyslautakunnan sosiaali- ja terveysjaosto ei edellä mainittu säädös huomioon ottaen ole velvollinen myöntämään toimeentulotukea hänen huhtikuussa maksamiinsa muuttokustannuksiin. Näin ollen sosiaali- ja terveysjaoston päätöksen lopputulosta ei ole syytä  valituksen johdosta muuttaa.</p>
    <p>Korkein hallinto-oikeus hylkäsi X:n  hallinto-oikeuden päätöksestä tekemän valituksen ja pysytti hallinto-oikeuden päätöksen.</p>
    <p>Laki toimeentulotuesta 14 § 1 mom.</p>
  </dcterms:abstract>
</finlex:document>
