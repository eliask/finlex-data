<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200200166</dcterms:identifier>
  <finlex:ecliIdentifier>ECLI:FI:KHO:2002:T166</finlex:ecliIdentifier>
  <dcterms:title>23.01.2002/166</dcterms:title>
  <dcterms:description>
    <p>
      <span>Elinkeinotulon verotus</span>
      <span>Menon jaksottaminen</span>
      <span>Tuotantosuunnan muutos</span>
      <span>Purkamiskulut</span>
      <span>Tuotantotilojen muutostyöt</span>
      <span>Vuosikulu</span>
    </p>
  </dcterms:description>
  <finlex:registerNumber>1276/2/01</finlex:registerNumber>
  <dcterms:issued>2002-01-23</dcterms:issued>
  <finlex:fileCopyNumber>166</finlex:fileCopyNumber>
  <dcterms:abstract>
    <p>Nautojen ja sikojen teurastamista harjoittanut A Oy oli suunnitellut tuotantotilojensa  perusparantamista. Suomen liityttyä vuoden 1995 alussa EU:n jäseneksi yhtiö päätti  luopua nautojen teurastamisesta kokonaan ja keskittyä sikojen teurastamiseen. Tuotantotilojen muutos- ja uudistyöt  käsittivät muun muassa sikateurastuslinjan uusimisen kokonaan, ruhovarastojen ratajärjestelmän koneellistamisen,  jäähdytyslaitoksen ja laatikonpesulinjan uusimisen sekä muita saneerauksia. Lisäksi oli  rakennettu uudistilaa. Ennen muutos- ja uudistöitä oli purettu vesikatto, laatikkopesula,  väliseiniä ja alakattoja sekä poistettu vanhat sähköjohtoverkostot ja käyttökelvottomiksi  käyneet kylmälaitteet. A Oy oli kirjannut vuosikuluiksi purkutöistä aiheutuneina arvioituina  kuluina noin seitsemän prosenttia koko urakkasummasta.</p>
    <p>Jälkiverotuksessa katsottiin, että nuo purkukulut olivat rakennuksen hankintamenoa ja  vähennettävissä verotuksessa poistoina siitä verovuodesta alkaen, jolloin rakennus oli otettu käyttöön. Hallinto-oikeus hylkäsi  yhtiön valituksen. Korkein hallinto-oikeus lausui, että puheena olevien muutos- ja uudistustöiden kohteena oli ollut  yhtiön elinkeinotoiminnassa käytetty tuotantorakennus. Yhtiö oli vuonna 1996  lopettanut rakennuksessa harjoittamansa nautojen teurastuksen kokonaan, ja siihen tarvitut tilat olivat käyneet tarpeettomiksi.  Muutos- ja uudistustyöt olivat kohdistuneet sikateurastamon saneeraamiseen. Yhtiön mukaan rakennuskustannuksista vuosikuluksi  kirjattu osuus oli koostunut pelkästään vanhan sikateurastamon ja siihen liittyvän jäähdyttämön  rakenteiden purkamisesta ja romuttamisesta. Asiassa voitiin katsoa saatetun ilmeiseksi, että kysymyksessä  olevat, vuosina 1996 ja 1997 syntyneet menot olivat ainakin pääosin aiheutuneet yhtiön elinkeinotoiminnassa pitkään käytetyn mutta  liiketaloudellisesti ja teknisesti tarkoitukseensa kannattamattomaksi käyneen omaisuuden purkamisesta ja romuttamisesta.  Menot olivat siltä osin kohdistuneet elinkeinotoiminnan yhtiölle aikaisempina vuosina tuottaman tulon hankintaan. Siihen nähden yhtiöllä oli  oikeus vähentää ne vuosina 1996 ja 1997 asianmukaisiin määriin. Siltä osin kuin kysymys oli muista kuin tämänkaltaisten  purkutöiden menoista, ne oli luettava rakennuksen hankintamenoon.</p>
    <p>Laki elinkeinotulon verottamisesta 7 ja 22 §</p>
    <p>Ks. myös KHO 17.9.1973 T 3558 (KHO 1973-B-II-517).</p>
  </dcterms:abstract>
</finlex:document>
