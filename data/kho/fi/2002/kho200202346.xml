<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200202346</dcterms:identifier>
  <finlex:ecliIdentifier>ECLI:FI:KHO:2002:T2346</finlex:ecliIdentifier>
  <dcterms:title>02.10.2002/2346</dcterms:title>
  <dcterms:description>
    <p>
      <span>Henkilökohtainen tulo</span>
      <span>Tulon veronalaisuus</span>
      <span>Vahingonkorvaus</span>
      <span>Tilitoimiston virhe</span>
      <span>Vastuuvakuutus</span>
      <span>Ansiotulo</span>
      <span>Pääomatulo</span>
    </p>
  </dcterms:description>
  <finlex:registerNumber>2832/2/01</finlex:registerNumber>
  <dcterms:issued>2002-10-02</dcterms:issued>
  <finlex:fileCopyNumber>2346</finlex:fileCopyNumber>
  <dcterms:abstract>
    <p>Osakeyhtiön vuoden 1993 tilinpäätöstä laadittaessa yhtiön käyttämässä tilitoimistossa laskettiin, että yhtiön koko osakekannan omistava A saattoi nostaa vuonna 1994 yhtiöstä osinkoa  340 000 markkaa siten, että se tuli verotetuksi kokonaan pääomatulona. Kun pääomatulon laskennassa oli virheellisesti käytetty yhtiöllä vuoden 1992 päättyessä  ollutta nettovarallisuutta vuoden 1993 päättyessä olleen nettovarallisuuden asemesta ja kun vuoden 1993 nettovarallisuus oli huomattavasti pienempi kuin vuoden 1992 nettovarallisuus,  nostetusta 340 000 markan osingosta huomattava osa oli tullut verotetuksi ansiotulona ja siten pääomatulon tuloveroprosenttia korkeamman veroprosentin mukaan. Tämän vuoksi  A oli saanut tilitoimiston vastuuvakuutuksen perusteella vakuutusyhtiöltä virheen aiheuttaman veron lisääntymisen vuoksi vahingonkorvausta 56 952 markkaa. Verotuksen oikaisulautakunta A:n oikaisuvaatimuksen  enemmälti hyläten katsoi, että korvaus oli ansiotulon sijasta verotettava A:n pääomatulona. A:n valituksesta hallinto-oikeus katsoi kysymyksessä olevan tuloverolain 78 §:n  mukainen verovapaa vahingonkorvaus. Veroasiamiehen valituksesta korkein hallinto-oikeus katsoi, ettei korvausta voitu pitää mainitun lainkohdan nojalla  tai muullakaan perusteella verovapaana vahingonkorvauksena, ja saattoi verotuksen oikaisulautakunnan päätöksen voimaan. Verovuosi 1996.</p>
    <p>Tuloverolaki 78 §</p>
  </dcterms:abstract>
</finlex:document>
