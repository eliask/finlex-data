<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200202463</dcterms:identifier>
  <finlex:ecliIdentifier>ECLI:FI:KHO:2002:T2463</finlex:ecliIdentifier>
  <dcterms:title>09.10.2002/2463</dcterms:title>
  <dcterms:description>
    <p>
      <span>Toimeentulotuki</span>
      <span>Tarpeelliset asumismenot</span>
      <span>Kahden asunnon vuokra</span>
      <span>Asian selvittäminen</span>
    </p>
  </dcterms:description>
  <finlex:registerNumber>2929/3/00</finlex:registerNumber>
  <dcterms:issued>2002-10-09</dcterms:issued>
  <finlex:fileCopyNumber>2463</finlex:fileCopyNumber>
  <dcterms:abstract>
    <p>S:n sosiaali- ja terveyslautakunta pysytti alaisensa viranhaltijan päätöksen, jolla R:n hakemus toimeentulotuen saamisesta toukokuulle 2000 oli hylätty 1 923,55 markan  tuloylijäämän vuoksi. Lautakunta oli hakemuksen osalta lausunut, että R:n perhe oli muuttanut toukokuun alussa uuteen vuokra-asuntoon, jonka isännöinnistä oli vastannut YH-isännöintitoimisto.  Mainitun vuokranantajan kanssa oli muuttoajankohdasta voitu usein sopia siten, että kahta vuokraa ei tarvinnut maksaa päällekkäin. Näin lautakunta ei ottanut menoina huomioon  entisen asunnon irtisanomisajan vuokraa toukokuulta.</p>
    <p>Hallinto-oikeus otti menoina huomioon myös entisen asunnon toukokuun vuokran ja päätöksellään määräsi, että R:n perheelle oli tuloalijäämän vuoksi  myönnettävä toimeentulotukea vuoden 2000 toukokuulle 401,45 markkaa. Hallinto-oikeus perusteli päätöstään muun ohella sillä, että asiassa ei väitettykään, että  R:n perheellä olisi paikkakunnan asuntotilanne huomioon ottaen ollut mahdollisuutta saada perheelleen sopiva asunto kohtuullisen ajan kuluessa myöhempänä ajankohtana. Kysymyksessä  olevat vuokra-asunnot oli vuokrattu yksityisiltä vuokranantajilta, jolloin vuokra-ajankohtien sopiminen vuokranantajien kanssa siten,  että samalle kuukaudelle ei olisi tullut maksettavaksi kahden asunnon vuokraa, oli voinut olla käytännössä mahdotonta.</p>
    <p>Korkein hallinto-oikeus myönsi valitusluvan. Hallinto-oikeuden päätös kumottiin ja sosiaali- ja terveyslautakunnan päätös saatettiin voimaan. Saadun selvityksen mukaan R:n perhe  oli muuttanut toukokuussa 2000 S:n kunnan omistamaan vuokrarivitaloon. S:n kunnassa oli ollut pitkään lukuisia kunnan omistamia tyhjillään olevia asuntoja. S:n kunnassa on ollut  tarjolla po. perheelle sopivia asuntoja ja tarjolla on ollut erityisesti kunnankin omistamia vapaita asuntoja. Hallinto-oikeuden päätös oli näiltä osin perustunut puutteelliseen  selvitykseen. Asiassa ei myöskään ollut ilmennyt, että asunnon kiireelliseen vaihtamiseen toukokuun alusta 2000 olisi ollut aikaisempaan asuntoon liittyviä tai  muita erityisiä tarpeita. R:n perheen olisi siten ollut mahdollista järjestää asunnon vaihtonsa niin, että he olisivat olleet velvollisia maksamaan  vuokraa ainoastaan yhdestä asunnosta. Kahden asunnon asumismenoja ei siten pidetty R:n toimeentulotuesta annetun lain 7 §:ssä  tarkoitettuina tarpeellisina toukokuun asumismenoina.</p>
  </dcterms:abstract>
  <p>Laki toimentulotuesta 1 ja 7 §</p>
  <p>Hallintolainkäyttölaki 23 ja 33 §</p>
</finlex:document>
