<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200203008</dcterms:identifier>
  <finlex:ecliIdentifier>ECLI:FI:KHO:2002:T3008</finlex:ecliIdentifier>
  <dcterms:title>19.11.2002/3008</dcterms:title>
  <dcterms:description>
    <p>
      <span>Toimeentulotuki</span>
      <span>Asumismenot</span>
      <span>Asunnon vuokrakulut</span>
      <span>Varusmiespalvelu</span>
    </p>
  </dcterms:description>
  <finlex:registerNumber>3423/3/00</finlex:registerNumber>
  <dcterms:issued>2002-11-19</dcterms:issued>
  <finlex:fileCopyNumber>3008</finlex:fileCopyNumber>
  <dcterms:abstract>
    <p>R on asunut asevelvollisuutensa suorittamiseen asti äitinsä luona äidin omistamassa asunnossa. R on aloittanut asevelvollisuutensa suorittamiseen 4.1.1999. Hän on vuokrannut itselleen asunnon 1.1.1999 alkaen. Kansaneläkelaitos on 10.2.1999 antamallaan päätöksellä hylännyt R:n hakemuksen saada sotilasavustuslain mukaista asumisavustusta asumismenoihinsa, koska asiassa ei ollut esitetty erityistä syytä, minkä vuoksi asevelvollinen on hankkinut asunnon ennen palvelukseen astumista. Sosiaalivakuutuslautakunta on 7.6.1999 antamallaan päätöksellä hylännyt R:n kansaneläkelaitoksen päätöksestä tekemän valituksen. R:n vuokranantaja on 1.9.1999 päivätyllä ilmoituksella irtisanonut hänen vuokrasopimuksensa maaliskuusta 1999 lukien maksamatta olleiden vuokrien johdosta, koska ei ollut esitetty erityistä syytä sotilasavustuksen maksamiseen.</p>
    <p>R on hakenut toimeentulotukea takautuvasti varusmiespalveluaikaisen asunnon vuokraan 1.1.1999 lukien. Kuitenkin R:n asuminen on tullut järjestää asevelvollisuuslain 50 b §:ssä tarkoitetulla tavalla hänen varusmiespalveluaikanaan 4.1.- 31.12.1999 varusmiespalvelukseen liittyen. Majoitus on ollut maksutonta. Asiassa ei ole ilmennyt sellaisia erityisiä perusteita, että R:n varusmiespalveluksen aikana vuokralla pitämästään asunnosta aiheutuneet kulut olisi katsottava toimeentulotuesta annetun lain 7 §:n 3 momentissa tarkoitetuiksi tarpeenmukaisiksi asumismenoiksi. Siten R:n toimeentulotukihakemus on voitu hylätä.</p>
    <p>Kunnalla ei ole ollut myöskään velvollisuutta myöntää R:lle toimeentulotukilain 13 §:ssä tarkoitettua ehkäisevää toimeentulotukea.</p>
    <p>Korkein hallinto-oikeus pysytti hallinto-oikeuden päätöksen lopputuloksen.</p>
  </dcterms:abstract>
  <p>Laki toimeentulotuesta 1, 2, 7, 8 ja 13 §</p>
  <p>Asevelvollisuuslaki 50 b §</p>
  <p>Sotilasavustuslaki 1 § ja 3 § 2 kohta</p>
</finlex:document>
