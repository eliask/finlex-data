<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200202698</dcterms:identifier>
  <finlex:ecliIdentifier>ECLI:FI:KHO:2002:T2698</finlex:ecliIdentifier>
  <dcterms:title>25.10.2002/2698</dcterms:title>
  <dcterms:description>
    <p>
      <span>Arvonlisävero</span>
      <span>Verollinen myynti</span>
      <span>Verokanta</span>
      <span>Liikuntapalvelu</span>
      <span>Hiihtokoulu</span>
    </p>
  </dcterms:description>
  <finlex:registerNumber>3191/2/01</finlex:registerNumber>
  <dcterms:issued>2002-10-25</dcterms:issued>
  <finlex:fileCopyNumber>2698</finlex:fileCopyNumber>
  <dcterms:abstract>
    <p>Yhtiö harjoitti hiihtokoulutoimintaa, johon sisältyi laskettelun ja lumilautailun opettamista. Opetusta järjestettiin yksityisopetuksena yksittäisille henkilöille, jolloin opetus käsitti yhden 50 minuutin oppitunnin. Ryhmätunteja pidettiin useammalle henkilölle, jolloin opetus käsitti kaksi 50 minuutin oppituntia. Lapsille järjestettävä hiihtokoulu kesti kolme viikkoa ja sisälsi kaksi opetuskertaa viikossa. Lisäksi yrityksille ja kouluille järjestettiin kolmen tunnin hiihtokouluja.</p>
    <p>Harjoittaessaan hiihtokoulutoimintaa yhtiö tarjosi koulutusta, jossa samalla annettiin mahdollisuus liikunnan harjoittamiseen. Tämän kaltaisessa tilanteessa palvelun verokohtelua ei voitu jakaa, vaan se määräytyi yhtenäisesti sen mukaan, oliko pääpaino opetuksella vai liikunnalla. Korkein hallinto-oikeus katsoi, että myytävässä palvelussa, laskettelun ja lumilautailun opetuksessa, oli pääasiallisena  tarkoituksena näiden liikuntamuotojen teknisten valmiuksien antaminen ja asiakkaiden kannalta opetuksella oli oleellinen merkitys. Tämän vuoksi yhtiön oli suoritettava hiihtokoulupalveluista  arvonlisäveroa 22 prosenttia veron perusteesta. Ennakkoratkaisu ajaksi 1.1.2001-31.12.2002.</p>
    <p>Arvonlisäverolaki 84 § ja 85 a § 1 mom. 3 k.</p>
  </dcterms:abstract>
</finlex:document>
