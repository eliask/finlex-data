<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200200194</dcterms:identifier>
  <finlex:ecliIdentifier>ECLI:FI:KHO:2002:T194</finlex:ecliIdentifier>
  <dcterms:title>29.01.2002/194</dcterms:title>
  <dcterms:description>
    <p>
      <span>Elatustuki</span>
      <span>Takaisinperintä</span>
      <span>Elatusvelvollinen</span>
      <span>Oikeuden elatustukeen päättyminen</span>
    </p>
  </dcterms:description>
  <finlex:registerNumber>1342/3/00</finlex:registerNumber>
  <dcterms:issued>2002-01-29</dcterms:issued>
  <finlex:fileCopyNumber>194</finlex:fileCopyNumber>
  <dcterms:abstract>
    <p>Sosiaali- ja terveyslautakunnan alainen viranhaltija oli päättänyt periä K:lta hänen alaikäisille lapsilleen ajalta  22.1. - 31.1.1999 virheellisesti maksetun elatustuen takaisin, kun elatusvelvollinen oli kuollut 21.1.1999. Sosiaali- ja terveyslautakunta oli  hylännyt K:n oikaisuvaatimuksen. Hallinto-oikeus hylkäsi valituksen ja totesi perusteluissaan muun muassa, että elatusturvalain  6 §:n 1 momentin 2 kohdan mukaan elatustukea ei makseta, jos elatusvelvollinen on kuollut. Saman lain 8 §:n 4 momentin mukaan  siltä kalenterikuukaudelta, jonka aikana oikeus elatustukeen päättyy, tukea maksetaan vain oikeuden  päättymispäivää ja sitä edeltäneitä kalenterikuukauden päiviä vastaava osa  täysimääräisestä elatustuesta. Elatusturvalain 8 §:n 4 momentin säännöksessä ei ole eritelty niitä  syitä, joiden vuoksi tuen maksaminen päättyy. Lainkohtaa on tämän vuoksi tulkittava suppeasti siten, että riippumatta  tuen maksamisen lakkaamiseen johtaneesta syystä, elatustukea on oikeus saada vain oikeuden päättymispäivään saakka.  Näin ollen K:n lasten oikeus elatusapuun ja sitä kautta elatustukeen oli päättynyt elatusvelvollisen  kuolinpäivänä ja K oli velvollinen palauttamaan kuolinpäivän jälkeiseltä ajalta maksetut elatustuet.  Palautusvelvollisuuden kohtuullisuutta voitiin arvostella ainoastaan takaisinperinnästä vapauttamista koskevan hakemuksen käsittelyn  yhteydessä. Korkein hallinto-oikeus hylkäsi K:n valituksen. Hallinto-oikeuden päätöstä ei ollut  syytä muuttaa.</p>
    <p>Ks. myös aikaisemman lainsäädännön (Laki lapsen elatuksen turvaamisesta 122/1977) perusteella tehty  KHO:n ratkaisu 2.9.1999 T 2250.</p>
  </dcterms:abstract>
</finlex:document>
