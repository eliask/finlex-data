<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200202799</dcterms:identifier>
  <finlex:ecliIdentifier>ECLI:FI:KHO:2002:T2799</finlex:ecliIdentifier>
  <dcterms:title>01.11.2002/2799</dcterms:title>
  <dcterms:description>
    <p>
      <span>Arvonlisävero</span>
      <span>Verovelvollisuus</span>
      <span>Konkurssipesä</span>
      <span>Osamaksukaupan tilitys</span>
    </p>
  </dcterms:description>
  <finlex:registerNumber>2374/2/01</finlex:registerNumber>
  <dcterms:issued>2002-11-01</dcterms:issued>
  <finlex:fileCopyNumber>2799</finlex:fileCopyNumber>
  <dcterms:abstract>
    <p>A Oy oli ostanut B Oy:ltä liiketoimintaansa varten osamaksulla ajoneuvoja. Osamaksusopimusten mukaan B Oy oli pidättänyt itselleen omistusoikeuden myymiinsä ajoneuvoihin siihen saakka, kunnes kauppahinta oli kokonaisuudessaan maksettu. A Oy oli asetettu konkurssiin 10.3.1999. Konkurssiin asettamisen jälkeen A Oy:n konkurssipesä oli itsenäisesti jatkanut A Oy:n liiketoimintaa ollen siitä 11.3.1999 lukien erikseen verovelvollinen. B Oy oli 11.3.1999 lukien vuokrannut kyseiset ajoneuvot A Oy:n konkurssipesälle tämän liiketoimintaa varten. A Oy:n ja B Oy:n välillä 30.4.1999 suoritetuilla vapaaehtoisilla osamaksutilityksillä B Oy oli ottanut kyseiset ajoneuvot A Oy:n konkurssin johdosta takaisin.</p>
    <p>Koska A Oy:n konkurssipesä oli A Oy:n konkurssiin asettamisen jälkeen itsenäisesti jatkanut A Oy:n liiketoimintaa, A Oy:n verovelvollisuus oli päättynyt konkurssiin asettamishetkellä 10.3.1999 ja A Oy:n konkurssipesä oli ollut itsenäisesti harjoittamastaan liiketoiminnasta erikseen verovelvollinen 11.3.1999 lukien. A Oy:n konkurssipesä oli hallinnut kysymyksessä olevia ajoneuvoja 11.3.1999 lukien vuokrasopimuksen perusteella. Tämän vuoksi ja kun A Oy ja A Oy:n konkurssipesä olivat olleet eri verovelvollisia, A Oy:n konkurssipesä ei ollut velvollinen suorittamaan arvonlisäveroa A Oy:n ja B Oy:n välillä 30.4.1999 suoritetuista kysymyksessä olevia ajoneuvoja koskevista vapaaehtoisista osamaksutilityksistä. Maksuunpano huhtikuulta 1999.</p>
    <p>Arvonlisäverolaki 14 § ja 174 § 1 mom.</p>
  </dcterms:abstract>
</finlex:document>
