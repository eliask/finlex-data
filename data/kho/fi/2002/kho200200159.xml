<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200200159</dcterms:identifier>
  <finlex:ecliIdentifier>ECLI:FI:KHO:2002:T159</finlex:ecliIdentifier>
  <dcterms:title>22.01.2002/159</dcterms:title>
  <dcterms:description>
    <p>
      <span>Muutoksenhaku</span>
      <span>Valitus</span>
      <span>Valituskelpoisuus</span>
      <span>Hallintopäätös</span>
      <span>Normipäätös</span>
      <span>Ministeriön päätös</span>
      <span>Metsästys</span>
      <span>Riistaeläin</span>
      <span>Halli</span>
      <span>Harmaahylje</span>
      <span>Riistanhoito</span>
      <span>Pyyntilupa</span>
      <span>Metsästyksen rajoittaminen</span>
      <span>Kiintiö</span>
    </p>
  </dcterms:description>
  <finlex:registerNumber>2217/3/01</finlex:registerNumber>
  <dcterms:issued>2002-01-22</dcterms:issued>
  <finlex:fileCopyNumber>159</finlex:fileCopyNumber>
  <dcterms:abstract>
    <p>Maa- ja metsätalousministeriö oli metsästysasetuksen 2 §:n 3 momentin (869/1998) ja 5 §:n (869/1998) nojalla antanut määräyksiä pyyntilupien nojalla tai alueellisen kiintiön puitteissa sallittavan metsästyksen rajoittamisesta,  pyyntiluvan myöntämisen edellytyksistä, pyyntiluvan myöntämisessä noudatettavasta menettelystä sekä sallittua metsästystä koskevasta  selvityksestä. Määräys oli voimassa 1.8.2001 - 31.7.2002. Ministeriön päätöksestä tehdyssä valituksessa oli vaadittu päätöksen kumoamista ja asian palauttamista  ministeriölle uudelleen valmisteltavaksi, koska harmaahylkeen eli hallin pyyntilupakiintiö oli päätöksessä vahvistettu liian suureksi.</p>
    <p>Korkein hallinto-oikeus totesi päätöksessään, että ministeriön päätös sisälsi rajoitetun ajan voimassa olevan määräyksen muun muassa siitä kuinka monen  hallin pyyntiin riistanhoitopiiri saa alueellaan vuosittain enintään myöntää luvan. Päätöksellä ei ollut ratkaistu,  onko ja minkä määrän halleja pyyntiin luvat riistanhoitopiireittäin myönnettävä, vaan luvan myöntämisestä päättäminen  kuuluu metsästysasetuksen 1 §:n 3 momentin mukaisesti kunkin riistanhoitopiirin yksinomaiseen päätösvaltaan.</p>
    <p>Maa- ja metsätalousministeriön kysymyksessä oleva päätös oli yleisluonteisia määräyksiä sisältävä niin  sanottu normipäätös. Ministeriön päätös ei ollut hallintolainkäyttölain 1 §:n 2 momentissa ja 4 §:ssä tarkoitettu hallintoasiassa  annettu päätös eivätkä sen määräykset sisältäneet saman lain 5 §:n 1 momentissa tarkoitettua toimenpidettä, jolla  asia oli ratkaistu. Ministeriön päätöksestä ei näin ollen saanut valittaa. Tämän vuoksi ja ottaen huomioon hallintolainkäyttölain 51 §:n 2 momentin säännökset päätöksestä  tehty valitus oli jätettävä tutkimatta.</p>
  </dcterms:abstract>
</finlex:document>
