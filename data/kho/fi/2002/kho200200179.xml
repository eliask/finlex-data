<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200200179</dcterms:identifier>
  <finlex:ecliIdentifier>ECLI:FI:KHO:2002:T179</finlex:ecliIdentifier>
  <dcterms:title>25.01.2002/179</dcterms:title>
  <dcterms:description>
    <p>
      <span>Hengityshalvauspotilas</span>
      <span>Ylläpito</span>
      <span>Kotihoito</span>
      <span>Hallintoriita</span>
    </p>
  </dcterms:description>
  <finlex:registerNumber>1093/3/00</finlex:registerNumber>
  <dcterms:issued>2002-01-25</dcterms:issued>
  <finlex:fileCopyNumber>179</finlex:fileCopyNumber>
  <dcterms:abstract>
    <p>Hengityshalvauspotilas oli hakenut sairaanhoitopiirin kuntayhtymältä avohoidossa aiheutuneiden ylläpitomenojen korvausta jo saadun korvauksen lisäksi esittämällä laskun noista menoista. Hakemus oli hylätty, koska lasku ei kuntayhtymän käsityksen mukaan ollut perustunut todellisiin kuluihin. Hallinto-oikeus oli käsitellyt asian hallintoriita-asiana, pyytänyt sosiaali- ja terveysministeriön  lausunnon ja velvoittanut kuntayhtymän maksamaan lisää korvausta tarkempien säännösten puuttuessa kohtuulliseksi harkitsemansa summan. Päätöksensä perusteluina hallinto-oikeus oli todennut  seuraavaa: Sosiaali- ja terveydenhuollon asiakasmaksuista annetun lain 5 §:n 3 kohdan mukaan hengityshalvauspotilaalle annettava hoito ja ylläpito sekä hoitoon liittyvät kuljetukset ovat  maksuttomia siten kuin asetuksella tarkemmin säädetään.</p>
    <p>Sosiaali- ja terveydenhuollon asiakasmaksuista annetun asetuksen 22 §:n 1 momentin mukaan  hengityshalvauspotilaalle järjestetty kunnallinen hoito ja hoitoon liittyvät kuljetukset ovat  maksuttomia. Hoito tulee järjestää sairaalassa tai sairaalan kirjoista poistamatta kotihoidossa.</p>
    <p>Hengityshalvauspotilaan ollessa kotihoidossa on kysymys kotona annettavasta laitoshoidosta ja potilas on tämän perusteella oikeutettu saamaan laitoshoitoon liittyvät etuudet. Hoidosta vastuussa olevan sairaalan tulee siten maksaa potilaan hoito sekä hoitoon liittyvät kuljetukset ja lääkkeet.  Asiakasmaksulain mukaan myös hengityshalvauspotilaan ylläpito on maksutonta. Maksuttomuus merkitsee potilaan kotihoidossa ollessa sitä, että sairaalan tulee maksaa potilaalle korvausta saamatta jääneestä ylläpidosta.</p>
    <p>Kuntayhtymä valitti päätöksestä ja katsoi, että hallinto-oikeuden päätös oli kumottava lakiin  perustumattomana. Asiakkailta perittävistä maksuista annetussa lainsäädännössä ei ole säännöksiä siitä, että niin sanotusta saamatta jääneestä hoidosta maksettaisiin rahakorvauksia. Kunnallinen  sosiaali- ja terveydenhuolto ei maksa asiakkaille korvauksia saamatta jääneistä palveluista.  Asiakasmaksulainsäädännön nojalla säädetään asiakkailta perittävistä maksuista. Asiakkaille  maksettavista korvauksista ei ole säännöksiä asiakasmaksulainsäädännössä. Asiakasmaksulaissa on tyhjentävästi lueteltu ne tilanteet, joissa palvelut, hoidot tai matkat ovat asiakkaalle maksuttomia.</p>
    <p>Korkein hallinto-oikeus hylkäsi kuntayhtymän valituksen hallinto-oikeuden päätöksessä mainituin perusteluin.</p>
  </dcterms:abstract>
  <p>Laki sosiaali- ja terveyshuollon asiakasmaksuista 5 §</p>
  <p>Asetus sosiaali- ja terveyshuollon asiakasmaksuista 22 §</p>
  <p>Hallintolainkäyttölaki 69 §</p>
</finlex:document>
