<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200201289</dcterms:identifier>
  <finlex:ecliIdentifier>ECLI:FI:KHO:2002:T1289</finlex:ecliIdentifier>
  <dcterms:title>28.05.2002/1289</dcterms:title>
  <dcterms:description>
    <p>
      <span>Varainsiirtovero</span>
      <span>Kiinteistön luovutus</span>
      <span>Veron laskentaperuste</span>
      <span>Vastike</span>
      <span>Kunnallistekniset työt</span>
      <span>Maankäyttösopimus</span>
    </p>
  </dcterms:description>
  <finlex:registerNumber>490/2/01</finlex:registerNumber>
  <dcterms:issued>2002-05-28</dcterms:issued>
  <finlex:fileCopyNumber>1289</finlex:fileCopyNumber>
  <dcterms:abstract>
    <p>Määräalan myyjän ja kaupungin välillä 27.8.1997 solmitun maankäyttösopimuksen mukaan kaupunki rakentaa kustannuksellaan määräämänään aikana alueen yleisen kunnallistekniikan (kadut, viemärit, vesijohdot), yleiset sähkö- ja puhelinjohdot sekä katuvalaistuksen. Näiden rakentamisesta kaupunki saa kiinteistönomistajalta vastineeksi maankäyttösopimuksessa tarkoitetun sopimuskorvauksen, joka erääntyy sen vuoden lopussa, jolloin kiinteistöstä muodostettavalle tontille on merkitty ensimmäinen uudisrakennuspaikka, kuitenkin viimeistään 9 vuoden kuluttua maankäyttösopimuksen  allekirjoittamisesta. X, joka oli ostanut määräalan 28.10.1998, oli ottanut vastatakseen myös määräalaa koskevasta sopimuskorvauksesta. X:n mukaan sopimuskorvaus koskee vain kaupungin omistukseen jääviä laitteita. Kysymys ei ole X:n omistukseen tulevista laitteista eikä tonttikohtaisista korvauksista, joista kaupunki perii maankäyttösopimuksen mukaan tontin omistajilta normaalit taksojen mukaiset kunnallisteknisten verkostojen liittymis- ja käyttömaksut. Korkein hallinto-oikeus katsoi, ettei maankäyttösopimuksen mukaisen yleisestä kunnallistekniikasta suoritettavan sopimuskorvauksen voida katsoa olevan osa määräalan kauppahintaa eikä siirtyneen kiinteistön arvoon kaupantekohetkellä.</p>
    <p>Varainsiirtoverolaki 4 § 1 mom. ja 6 § 1 mom.</p>
  </dcterms:abstract>
</finlex:document>
