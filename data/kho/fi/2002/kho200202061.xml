<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200202061</dcterms:identifier>
  <finlex:ecliIdentifier>ECLI:FI:KHO:2002:T2061</finlex:ecliIdentifier>
  <dcterms:title>04.09.2002/2061</dcterms:title>
  <dcterms:description>
    <p>
      <span>Menettely hallintoprosessissa</span>
      <span>Valitusaika</span>
      <span>Menetetyn määräajan palauttamisen edellytykset</span>
      <span>EYT:n tuomion vaikutus</span>
      <span>Oikeuskäytännön muutoksen vaikutus</span>
      <span>Ns. F-tulli</span>
    </p>
  </dcterms:description>
  <finlex:registerNumber>3043/2/00</finlex:registerNumber>
  <dcterms:issued>2002-09-04</dcterms:issued>
  <finlex:fileCopyNumber>2061</finlex:fileCopyNumber>
  <dcterms:abstract>
    <p>Euroopan yhteisöjen tuomioistuimen 3.12.1998 asiassa C-233/97 (KappAhl) antaman tuomion mukaan eräistä väliaikaisista tulleista annetun lain (1255/1994) mukaisen niin sanotun F-tullin  kantaminen oli tuomiossa tarkoitetussa tapauksessa yhteisön oikeuden vastaista. A:n hakiessa 23.9.1999 vireille tulleella valituksella muutosta vuonna 1995 tehtyihin tullauspäätöksiin, joiden perusteella A:lta oli kannettu F-tullia, hallinto-oikeus jätti A:n valituksen myöhään tehtynä tutkimatta, koska valitus olisi tullut päätöksessä lausutuin perustein ja tullilain 37 §:n 3 momentin mukaisesti panna vireille viimeistään 31.12.1998. Päätöksen perustelujen mukaan Euroopan yhteisö ei ole antanut säännöksiä perusteettomasti kannettujen kansallisten verojen ja maksujen palauttamisesta, vaan oikeussuojakeinot määräytyvät kunkin jäsenvaltion sisäisen oikeusjärjestyksen mukaan. Tullilain mukainen kolmen vuoden määräaika hakea muutosta tullin määräämistä koskevaan päätökseen, joka lisäksi vastaa yhteisön tullikoodeksista annetun neuvoston asetuksen (ETY) N:o 2913/92 236  artiklassa tullinpalautuksen ja -peruutuksen hakemisen osalta säädettyä määräaikaa, ei ole yhteisön oikeudessa sovellettavan vastaavuusperiaatteen tai tehokkuusperiaatteen vastainen. Korkein  hallinto-oikeus ei muuttanut A:n valituksesta hallinto-oikeuden päätöstä.</p>
    <p>Korkein hallinto-oikeus hylkäsi hallintolainkäyttölain 61 §:n 2 kohdan ja 63 §:n 3 momentin nojalla myös A:n hakemuksen menetetyn määräajan palauttamiseksi hakea muutosta piiritullikamarin tullauspäätöksiin.</p>
  </dcterms:abstract>
  <p>Tullilaki 37 §:n 3 mom.</p>
  <p>Hallintolainkäyttölaki 61 § ja 62 § 3 mom.</p>
  <p>Neuvoston asetus (ETY) N:o 2913/92 yhteisön tullikoodeksista 236 artikla</p>
  <p>Euroopan yhteisöjen tuomioistuimen tuomio C-233/97 (KappAhl)</p>
  <p>Euroopan yhteisöjen tuomioistuimen tuomio C-343/96 (Dilexport Srl)</p>
  <p/>
  <p>Ks. myös KHO 4.9.2002 T 2062.</p>
</finlex:document>
