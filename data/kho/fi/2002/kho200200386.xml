<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200200386</dcterms:identifier>
  <finlex:ecliIdentifier>ECLI:FI:KHO:2002:T386</finlex:ecliIdentifier>
  <dcterms:title>21.02.2002/386</dcterms:title>
  <dcterms:description>
    <p>
      <span>Maataloustuki</span>
      <span>Käynnistystuki</span>
      <span>Nuori viljelijä</span>
      <span>Ikä</span>
      <span>Hakuaika</span>
      <span>Vireillepano</span>
    </p>
  </dcterms:description>
  <finlex:registerNumber>3222/2/00</finlex:registerNumber>
  <dcterms:issued>2002-02-21</dcterms:issued>
  <finlex:fileCopyNumber>386</finlex:fileCopyNumber>
  <dcterms:abstract>
    <p>S oli 22.3.1999 allekirjoitetulla sopimuksella vuokrannut maatilan ja jätti 25.3.1999 työvoima- ja elinkeinokeskukselle nuorille viljelijöille myönnettävää käynnistystukea koskevan hakemuksensa kaksi päivää ennen kun hän täytti 40 vuotta. Hakemus oli puutteellinen, mutta se täydennettiin  vaaditulla tavalla, asetetussa määräajassa. TE-keskus hylkäsi 13.12.1999 tekemällään päätöksellä S:n hakemuksen. Perustelujen mukaan S oli 27.3.1999 täyttänyt 40 vuotta. Neuvoston asetuksen (EY) N:o 950/97 10 artiklan mukaan tuki voidaan myöntää vain alle 40-vuotiaalle tilanpidon aloittajalle. Muutoin päätöksessä todettiin S:n täyttävän tuen saamisen edellytykset.</p>
    <p>Maaseutuelinkeinojen valituslautakunta hylkäsi S:n valituksen ja katsoi, että hakija on vastuussa siitä, että maatilan siirtäminen ja hakemuksen jättäminen tapahtuu niin aikaisin, että päätös voidaan tehdä ennen kuin hakija täyttää 40 vuotta. Lisäksi päätöksessä todettiin, että S oli vasta 29.3.1999  allekirjoitetulla kauppakirjalla hankkinut koneita, joita varten hän myös haki tukea. Valituslautakunta perusteli päätöstään myös edellä mainitun neuvoston asetuksen korvanneen neuvoston asetuksen (EY) N:o 1257/1999 sekä sitä täydentävän komission asetuksen (EY) N:o 1750/1999 säännösten sanamuodolla.</p>
    <p>Korkeimman hallinto-oikeuden mukaan tuen edellytysten täyttyminen ratkaistaan hakemusta tehtäessä voimassa olleiden säännösten mukaan. Ne eivät edellyttäneet päätöksen tekemistä ennenkuin hakija on täyttänyt 40 vuotta. Hakemus perustui 22.3.1999 tehtyyn vuokrasopimukseen, jonka mukaan tila oli siirtynyt S:lle ennen kuin hän oli täyttänyt 40 vuotta. S:n hakemusta ei siten ollut voitu hylätä  päätöksissä mainituilla perusteilla. Työvoima- ja elinkeinokeskuksen sekä valituslautakunnan  päätökset kumottiin ja asia palautettiin työvoima- ja elinkeinokeskukselle uudelleen käsiteltäväksi.</p>
    <p/>
  </dcterms:abstract>
  <p>Neuvoston asetus (EY) N:o 950/97 maatalouden rakenteiden tehokkuuden parantamisesta 10 artikla</p>
  <p>Laki maa- ja metsätalouden rakennepoliittisista toimenpiteistä (1303/1994) 4, 5 ja 52 §</p>
  <p>Valtioneuvoston päätös nuorille viljelijöille myönnettävästä käynnistystuesta (1366/1995) 2, 4, 5, 7, 8 ja 22 §</p>
  <p/>
  <p>Vrt. KHO 30.4.1999 T 500. Kuolinpesän osakkaana yli kolmasosan tilasta omistanut maatalouden harjoittaja ei ollut oikeutettu saamaan käynnistystukea hankkiessa tilan pellot ja rakennukset kokonaan omistukseensa.</p>
  <p>Ks. KHO 13.4.2000 T 735. Hakija oli viljellyt vuonna 1987 hankkimaansa 8 hehtaarin suuruista maatilaa, johon hän oli vuokrannut lisää peltoa. Hakemusta ei voitu hylätä sillä perusteella, että  tilanpito oli aloitettu vuonna 1987. Hakijan katsottiin aloittaneen tilanpidon päätoimisena viljelijänä hankittuaan pääosan maatilasta vuokraamalla peltoa 26 hehtaaria vuonna 1995.</p>
</finlex:document>
