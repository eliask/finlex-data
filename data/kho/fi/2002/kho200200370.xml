<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200200370</dcterms:identifier>
  <finlex:ecliIdentifier>ECLI:FI:KHO:2002:T370</finlex:ecliIdentifier>
  <dcterms:title>20.02.2002/370</dcterms:title>
  <dcterms:description>
    <p>
      <span>Elatustuki</span>
      <span>Takaisinperintä</span>
      <span>Kohtuullisuus</span>
      <span>Takaisinperinnästä luopuminen</span>
      <span>Kohtuullistamismenettely</span>
      <span>Toimivalta</span>
    </p>
  </dcterms:description>
  <finlex:registerNumber>2776/3/00</finlex:registerNumber>
  <dcterms:issued>2002-02-20</dcterms:issued>
  <finlex:fileCopyNumber>370</finlex:fileCopyNumber>
  <dcterms:abstract>
    <p>Sosiaali- ja terveyslautakunnan alainen viranhaltija oli päättänyt periä K:lta takaisin hänelle ajalta 1.3. - 30.9.1999 poikansa elatusta varten maksetun elatustuen,  koska oli ilmennyt, että hänen poikansa oli 1.2.1999 aloittanut työvoimapoliittisen työharjoittelun ja pystyi elättämään itsensä saamallaan  työmarkkinatuella. Sosiaali- ja terveyslautakunnan aluejaosto oli hylännyt K:n oikaisuvaatimuksen. Hallinto-oikeus hylkäsi K:n valituksen ajalta 1.3.-31.8.1999  maksetun elatustuen osalta.</p>
    <p>K:n valituksessaan korkeimmassa hallinto-oikeudessa vaadittua, että takaisinperinnästä luovutaan, korkein hallinto-oikeus  kumosi hallinto-oikeuden ja sosiaali- ja terveyslautakunnan aluejaoston päätökset, poisti hallinto-oikeuden päätöksen perusteluissa olevan lausuman takaisinperinnästä  luopumisesta ja palautti asian sosiaali- ja terveyslautakunnalle käsiteltäväksi takaisinperintää ja siitä luopumista koskevana asiana.  <em> Perustelut: </em> Elatusturvalain 23 §:n mukaan takaisinperinnästä voidaan luopua kokonaan tai osaksi, jos takaisinperintä on tuen nostajan olosuhteet huomioon ottaen kohtuutonta eikä aiheeton maksaminen  ole johtunut nostajan tai hänen edustajansa vilpillisestä menettelystä tai jos aiheettomasti maksettu määrä on vähäinen. Toimielin päättää takaisinperinnästä luopumisesta  nostajan hakemuksesta tai omasta aloitteestaan. Toimielimen päätöksestä saadaan valittaa hallinto-oikeudelle. Hallinto-oikeuden päätöksen perusteluissa oli  muun ohella lausuttu takaisinperinnästä luopumisesta ja todettu, että vaikka otetaan huomioon tuen virheelliseen maksuun johtaneet  syyt, K:n taloudellisista edellytyksistä saadun selvityksen perusteella tuen takaisin perintää ei voitu pitää kohtuuttomana. Elatusturvalain  3 §:ssä tarkoitetun toimielimen toimivaltaan kuuluu elatusturvalain 23 §:n mukaan  päättää takaisinperinnästä luopumisesta nostajan hakemuksesta tai omasta aloitteestaan. K oli esittänyt vaatimuksen  takaisinperinnästä luopumisesta jo sosiaali- ja terveyslautakunnan aluejaostolle, jonka olisi tullut antaa vaatimuksesta  ratkaisu. Kun se ei kuitenkaan ollut antanut vaatimuksesta ratkaisua, hallinto-oikeuden ei ollut tullut ensi asteena  lausua takaisinperinnästä luopumisesta. Tämän vuoksi hallinto-oikeuden päätös oli sanotun lausuman osalta poistettava.  Kun vaatimus takaisinperinnästä luopumisesta oli esitetty jo toimivaltaiselle toimielimelle, asian käsittelyä ei  tullut jakaa takaisinperintää ja siitä luopumista koskeviksi eri asioiksi, vaan korkein hallinto-oikeus harkitsi  oikeaksi tässä tilanteessa palauttaa koko asian sosiaali- ja terveyslautakunnan käsiteltäväksi.</p>
  </dcterms:abstract>
</finlex:document>
