<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200200270</dcterms:identifier>
  <finlex:ecliIdentifier>ECLI:FI:KHO:2002:T270</finlex:ecliIdentifier>
  <dcterms:title>07.02.2002/270</dcterms:title>
  <dcterms:description>
    <p>
      <span>Vammaispalvelu</span>
      <span>Korvaus auton hankintaan</span>
      <span>Korvaus auton lisälaitteisiin</span>
      <span>Kohtuullinen hinta</span>
      <span>Välineiden kuljetus</span>
      <span>Päivittäiset toiminnot</span>
    </p>
  </dcterms:description>
  <finlex:registerNumber>1251/3/00</finlex:registerNumber>
  <dcterms:issued>2002-02-07</dcterms:issued>
  <finlex:fileCopyNumber>270</finlex:fileCopyNumber>
  <dcterms:abstract>
    <p>Korvausta auton hankintaan lisälaitteineen hakeneella oli vuonna 1988 syntynyt lapsi. Lapsella oli vaikea CP-vamma, joka oli aiheuttanut hänelle liikuntavamman. Hän käytti pyörätuolia ja hänelle oli syksyllä 1997 hankittu sähköpyörätuoli. Hän käytti myös kävelytelinettä. CP-vamman johdosta hän kommunikoi symbolikielellä käyttäen apunaan muun muassa tietokonetta. Lapsi kävi kotoa koulua Ruskeasuon koulussa ja vanhemmat kuljettivat häntä kouluun. Lääkärinlausunnon mukaan lapsi tarvitsi usein mukanaan sähköpyörätuolin lisäksi tavallisen pyörätuolin ja kävelytelineen.</p>
    <p>Perusturvalautakunnan alainen viranhaltija ja perusturvalautakunta olivat päätöksissään hyväksyneet lapsen kuljettamista varten auton, jonka kohtuulliseksi hinnaksi oli arvioitu 217 400 markkaa. Auton hintaan oli sisällytetty lisävarusteet sekä myös toiset renkaat ja luistonestojärjestelmä. Hallinto-oikeus oli kumonnut perusturvalautakunnan päätöksen ja palauttanut asian perusturvalautakunnalle uudelleen käsiteltäväksi.</p>
    <p>Kun otettiin huomioon lapsen vammaisuuden perusteella järjestettävistä palveluista ja tukitoimista annetun lain 9 §:n 1 momentissa tarkoitettu päivittäisistä toiminnoista suoriutumisessa tarvittava kuljettaminen, hänen kuljettamisensa oli mahdollista järjestää perusturvalautakunnan päätöksessä tarkoitetulla, kohtuuhintaiseksi määritellyllä, 217 400 markan hintaisella autolla, jonka  hankintahintaan oli sisällytetty kysymyksessä olevat auton lisävarusteet eli siis talvirenkaat ja  luistonestojärjestelmä. Näillä perusteilla korkein hallinto-oikeus kumosi hallinto-oikeuden päätöksen ja saattoi voimaan perusturvalautakunnan päätöksen.</p>
  </dcterms:abstract>
  <p>Laki vammaisuuden perusteella järjestettävistä palveluista ja tukitoimista 9 § 1 mom.</p>
  <p>Asetus vammaisuuden perusteella järjestettävistä palveluista ja tukitoimista 17 § 1 ja 2 mom.</p>
</finlex:document>
