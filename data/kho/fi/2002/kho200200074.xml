<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200200074</dcterms:identifier>
  <finlex:ecliIdentifier>ECLI:FI:KHO:2002:T74</finlex:ecliIdentifier>
  <dcterms:title>14.01.2002/74</dcterms:title>
  <dcterms:description>
    <p>
      <span>Toimeentulotuki</span>
      <span>Käytettävissä olevat tulot</span>
      <span>Tulojen jaksottaminen</span>
    </p>
  </dcterms:description>
  <finlex:registerNumber>3528/3/99</finlex:registerNumber>
  <dcterms:issued>2002-01-14</dcterms:issued>
  <finlex:fileCopyNumber>74</finlex:fileCopyNumber>
  <dcterms:abstract>
    <p>X:n hakemus toimeentulotuen saamisesta tammikuulle 1999 oli hylätty, koska joulukuulta tammikuulle  siirtyvät tulot ylittivät tammikuun kohtuulliset menot 2 835 markalla. Tammikuun toimeentulotukilaskelmassa  tuloina oli otettu huomioon joulukuulta saatujen palkkatulojen ohella marraskuulta siirettyä tuloylijäämää ja joulukuun toimeentulotukilaskelmassa  marraskuulta siirrettyä tuloylijäämää.</p>
    <p>Lääninoikeus kumosi perusturvalautakunnan päätöksen ja palautti asian lautakunnalle uudelleen  käsiteltäväksi. Perustelujen mukaan tavanomainen palkkatulo ei ollut sellainen tulo, joka olisi kohtuullista jaksottaa otettavaksi huomioon useampana  kuukautena.</p>
    <p>Korkein hallinto-oikeus hylkäsi perusturvalautakunnan valituksen ja pysytti  lääninoikeuden päätöksen lopputuloksen seuraavin perusteluin:</p>
    <p>X:n toimeentulotuesta annetun lain 7 ja 11 §:ssä tarkoitettujen menojen ja tulojen perusteella  laaditun toimeentulotukilaskelman osoittama tuloylijäämä oli ollut vuoden 1998  marraskuussa 3 200 markkaa ja joulukuussa 2 348,87 markkaa.  X:n joulukuun tuloina oli ollut 11.12.1998 maksettu palkka  2 691,26 markkaa ja 21.12.1998 maksettu palkka 2 601,78 markkaa  eli yhteensä 5 298,04 markkaa.</p>
    <p>X:n palkanmaksu oli tapahtunut kahden viikon välein. Hänen 21.12.1998 saamansa palkka oli näin ollen ollut  tarkoitettu riittämään osittain myös tammikuulle 1999.</p>
    <p>X oli lomautettu 22.12.1998 alkaen. Hän oli jättänyt työttömyyspäivärahahakemuksen eikä hänellä ollut ollut odotettavissa  21.12.1998 jälkeen mitään tuloja ennen päivärahatulojen saamista. Hän ei ollut hakenut toimeentulotukea marras- tai joulukuussa  1998. Näissä oloissa ei ollut ollut kohtuullista, että X:n marraskuun tai joulukuun  1998 tuloja oli jaettu enää osaksikaan tuloksi tammikuulle 1999.</p>
    <p>Laki toimeentulotuesta 2, 6, 11 ja 15 §</p>
  </dcterms:abstract>
</finlex:document>
