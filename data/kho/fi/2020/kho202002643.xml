<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>202002643</dcterms:identifier>
  <finlex:ecliIdentifier>ECLI:FI:KHO:2020:76</finlex:ecliIdentifier>
  <dcterms:title>17.6.2020/2643 KHO:2020:76</dcterms:title>
  <dcterms:description>
    <p>
      <span>Ahvenanmaan muinaismuistolaki</span>
      <span>Kajoamislupa</span>
      <span>Arkeologiset tutkimukset</span>
      <span>Kustannusten korvaaminen</span>
      <span>Kohtuullisuusarviointi</span>
      <span>Suurehko yksityinen työhanke</span>
    </p>
  </dcterms:description>
  <finlex:registerNumber>326/1/19</finlex:registerNumber>
  <dcterms:issued>2020-06-17</dcterms:issued>
  <finlex:fileCopyNumber>2643</finlex:fileCopyNumber>
  <ecli>ECLI:FI:KHO:2020:76</ecli>
  <dcterms:abstract>
    <p>Hakija oli Ahvenanmaan muinaismuistolain 11 §:n nojalla hakenut lupaa kajota kiinteään muinaisjäännökseen, jotta alueelta voitaisiin ottaa maa-aineksia. Ahvenanmaan maakunnan hallitus oli päätöksessään todennut, että kajoamislupa voidaan myöntää sen jälkeen, kun alueella on tehty arkeologisia tutkimuksia ja päättänyt, että hakijan on kustannettava tutkimukset. Maakunnan hallitus oli viitannut Ahvenanmaan muinaismuistolain 15 §:ään ja toimittanut hakijalle arvion arkeologisten tutkimusten kustannuksista.</p>
    <p>Korkein hallinto-oikeus katsoi, että kajoamislupa oli maakunnan hallituksen päätöksellä myönnetty ehdollisena. Päätöksestä ei ilmennyt muita perusteluja kustannusvastuulle kuin viittaus maakunnan hallituksen suuntaa antavaan säännöstöön. Ahvenanmaan muinaismuistolaissa ja sen esitöissä painotettiin, että hankkeen toteuttajan voitiin edellyttää korvaavan kustannukset vain, jos sitä olosuhteet huomioon ottaen ei ollut pidettävä kohtuuttomana. Päätöksestä ei ilmennyt, että maakunnan hallitus olisi ottanut huomioon tapauksen olosuhteet ja arvioinut kustannusvastuun kohtuullisuutta.</p>
    <p>Korkein hallinto-oikeus katsoi, että kajoamislupa oli myönnetty lainvastaisin ehdoin, koska päätöksestä ei käynyt ilmi miten hakijan tulisi toimia, jotta asia etenisi, eikä määräaikaa, mihin mennessä edellytetyt arkeologiset tutkimukset tuli suorittaa. Päätös ei myöskään sisältänyt arviota kustannusvastuun kohtuullisuudesta. Lisäksi käsittely maakunnan hallituksessa ei ollut ollut Ahvenanmaan itsehallintolain ja hallintolain mukaista, koska maakunnan hallitus ei ollut varannut hakijalle tilaisuutta lausua kulttuuriviraston raportista ja alustavasta tutkimussuunnitelmasta, eikä maakunnan hallitus ollut pyytänyt asiassa lausuntoa Museovirastolta.</p>
    <p>Korkein hallinto-oikeus kumosi maakunnan hallituksen päätöksen ja palautti asian uudelleen käsiteltäväksi ohjein, että asiaa uudelleen käsiteltäessä tulee huomioida, mitä tässä yhteydessä tarkoitetaan suurehkolla yksityisellä työhankkeella.</p>
    <p>Suomen perustuslaki 21 § 1 momentti</p>
    <p>Ahvenanmaan itsehallintolaki 18 § 11 kohta ja 23 § 3 kohta</p>
    <p>Ahvenanmaan muinaismuistolaki 11 § ja 15 §</p>
    <p>Asian ovat ratkaisseet oikeusneuvokset Mika Seppälä, Tuomas Kuokkanen, Taina Pyysaari, Monica Gullans ja Juha Lavapuro. Asian esittelijä Tuire Taina.</p>
    <p>Seloste on kokonaisuudessaan ruotsinkielisellä päätössivustolla.</p>
  </dcterms:abstract>
</finlex:document>
