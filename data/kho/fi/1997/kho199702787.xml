<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19971031">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199702787</dcterms:identifier>
  <finlex:ecliIdentifier>ECLI:FI:KHO:1997:120</finlex:ecliIdentifier>
  <dcterms:title>31.10.1997/2787 KHO:1997:120</dcterms:title>
  <dcterms:description>
    <p>
      <span>Kunnallisvaalit</span>
      <span>Säätiö</span>
      <span>Kunnan määräämisvalta</span>
      <span>Talousjohtaja</span>
      <span>Toiminnanjohtaja</span>
      <span>Asunnonvuokraus</span>
      <span>Lautakunnan tehtäväalue</span>
      <span>Johtava tehtävä</span>
      <span>Vastuullinen tehtävä</span>
    </p>
  </dcterms:description>
  <finlex:registerNumber>602/1/97</finlex:registerNumber>
  <dcterms:issued>1997-10-31</dcterms:issued>
  <finlex:fileCopyNumber>2787</finlex:fileCopyNumber>
  <sysluok>
    <snro>1.02.03.01</snro>
    <snro>1.02.03.01.02</snro>
    <snro>1.02.10.03.02</snro>
    <snro>1.02.10.06</snro>
    <snro>1.02.10.07</snro>
  </sysluok>
  <dcterms:abstract>
    <p>Tampereen kaupungin asuntotoimen yksikön hallinnassa oli noin 1900 kaupungin omistamaa tai vuokraamaa asuntoa, joiden vuokratulot olivat vuonna 1996 noin 22.665.000 markkaa. Kaupungin määräysvallassa olevan sosiaalista vuokraustoimintaa harjoittavan Tampereen Vuokratalosäätiön hallinnassa oli vuonna 1996 noin 5.160 asuntoa, vuokratulot 31.1.1996 päättyneellä tilikaudella 108.695.136 markkaa. Kaupungin määräysvallassa olevan vanhusten asunnonvuokrausta harjoittavan Kotilinnasäätiön hallinnassa puolestaan oli vuonna 1995 noin 1.500 asuntoa ja vuoden 1997 alussa noin 1.200 asuntoa ja vuokratulot vuonna 1995 14.877.863 markkaa. Näiden säätiöiden ohella kaupunki on ainoana tai pääosakkaana useissa vuokra-asuntoyhteisöissä ja osallistuu lisäksi asunnonvuokraustoiminnan hallinnointiin Tampereen seudun opiskelija-asuntosäätiön toimielimissä. Kaupunki oli siten hajauttanut asunnonvuokraustoimintansa paitsi sanottuihin kahteen säätiöön myös kaupungin oman asuntotoimen sekä useiden muiden vuokra-asuntoyhteisöjen kesken. Tampereen Vuokratalosäätiön tehtävät eivätkä Kotilinnasäätiön tehtävät muodostaneet niin merkittävää osaa kaupungin koko asuntotoimen alasta, että niistä kumpikaan muodostaisi kunnanhallituksen tai lautakunnan tehtäväaluetta tai sellaiseen kuuluvaa tehtäväkokonaisuutta. Tampereen Vuokratalosäätiön talouspäällikköä ja Kotilinnasäätiön toiminnanjohtajaa ei siten voitu myöskään asemaltaan rinnastaa kunnan palveluksessa olevaan henkilöön, joka toimii kunnanhallituksen tai lautakunnan tehtäväalueen johtavassa tehtävässä tai sellaiseen rinnastettavassa vastuullisessa tehtävässä ja on sen vuoksi vaalikelvoton valtuustoon. Talouspäällikkö ja toiminnanjohtaja olivat vaalikelpoisia valtuustoon.</p>
    <p>Samoin D:725/1/97 ja D:833/1/97</p>
  </dcterms:abstract>
  <p>KuntaL 34 § 1 mom 3 kohta</p>
  <p>KunVaaliL 91 §</p>
  <p>KunVaaliL 91 b §</p>
  <p>Vrt. KHO D:724/1/97</p>
</finlex:document>
