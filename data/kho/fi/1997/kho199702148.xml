<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19970908">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199702148</dcterms:identifier>
  <finlex:ecliIdentifier>ECLI:FI:KHO:1997:86</finlex:ecliIdentifier>
  <dcterms:title>8.9.1997/2148 KHO:1997:86</dcterms:title>
  <dcterms:description>
    <p>
      <span>Ympäristölupa</span>
      <span>Ilmansuojelu</span>
      <span>Erityiset ilmansuojelumääräykset</span>
      <span>Haihtuvien orgaanisten yhdisteiden (VOC) päästö</span>
      <span>Valtioneuvoston päätöksen soveltaminen ympäristölupa-asiassa</span>
      <span>Tavoitearvo</span>
      <span>Bensiini</span>
    </p>
  </dcterms:description>
  <finlex:registerNumber>3384/3/96</finlex:registerNumber>
  <dcterms:issued>1997-09-08</dcterms:issued>
  <finlex:fileCopyNumber>2148</finlex:fileCopyNumber>
  <sysluok>
    <snro>1.04.05.06.01.01</snro>
  </sysluok>
  <dcterms:abstract>
    <p>Yhtiön bensiinivarastoalue sijaitsi asutuksen lähellä Tahkoluodossa, jossa eri toiminnanharjoittajien polttonesteiden varastoinnista aiheutuvat haihtuvien orgaanisten yhdisteiden (VOC) päästöt olivat jo ennestään suuret. Asiakirjoista saatava selvitys osoitti nuo päästöt terveydelle haitallisiksi pieninäkin pitoisuuksina eikä niiden kaikkia terveydelle haitallisia ominaisuuksia vielä tarkoin tiedetty. Näillä perusteilla, ja ottaen huomioon asiakirjoista edelleen saatavissa olevan selvityksen VOC-päästöjen yhteydestä Suomessa varsin korkeisiin alailmakehän otsonipitoisuuksiin ja otsonin ihmisen terveydelle ja kasvillisuudelle aiheuttamiin haittoihin, VOC-päästöjen vähentäminen oli tarpeellista päästöille tapahtuvan altistuksen vähentämiseksi yhtiön bensiinivarastoalueella ja sen ympäristössä. Korkein hallinto-oikeus katsoi, että alueellinen ympäristökeskus oli voinut ilmansuojelulain 15 §:n 1 momentin ja 9 §:n nojalla, rajoittaessaan yhtiön bensiinivaraston varastosäiliöiden ja kuljetussäiliöiden VOC-päästöjä, käyttää soveltamansa bensiinin varastoinnista ja jakelusta aiheutuvien VOC-päästöjen rajoittamisesta annetun valtioneuvoston päätöksen (468/96) mukaisia bensiinin varastosäiliöiden ja kuljetettavien säiliöiden bensiinin vuotuista kokonaishävikkiä koskevia tavoitearvoja myös sitovina päästömääräyksinä yhtiölle myöntämänsä ympäristöluvan lupamääräyksissä. Yhtiön valitus, jossa oli vaadittu lupamääräysten sisältämien puheena olevien päästömääräysten muuttamista ainoastaan valtioneuvoston päätöksen mukaisiksi tavoitearvoiksi, hylättiin.</p>
    <p>Yllä mainittujen lainkohtien lisäksi myös ilmansuojelulain 7 §, 11 § ja ilmansuojeluasetuksen 7 a §:n 1 momentti (92/815) sekä bensiinin varastoinnista ja jakelusta aiheutuvien haihtuvien orgaanisten yhdisteiden päästöjen rajoittamisesta annetun valtionevoston päätöksen (468/96) 2 §:n 12 kohta, 4 ja 5 §. Valtioneuvoston päätös on osa Euroopan parlamentin ja neuvoston direktiivin 94/63/EY kansallista toimeenpanoa.</p>
  </dcterms:abstract>
  <p>Ks. siihen liittyen myös KtMp bensiinin käsittelystä ja varastoinnista (471/96).</p>
  <p>Ks. myös KHO:n ratkaisuja vastaavantyyppisissä asioissa D:5141/4/94, D:801/4/95 ja D:186/4/96</p>
</finlex:document>
