<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19970526">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199701354</dcterms:identifier>
  <finlex:ecliIdentifier>ECLI:FI:KHO:1997:42</finlex:ecliIdentifier>
  <dcterms:title>26.5.1997/1354 KHO:1997:42</dcterms:title>
  <dcterms:description>
    <p>
      <span>Henkilökohtaisen tulon verotus</span>
      <span>Kommandiittiyhtiö</span>
      <span>Äänetön yhtiömies</span>
      <span>Voitto-osuus</span>
      <span>Puolitettava yhtiö</span>
      <span>Elinkeinoyhtymä</span>
      <span>Yhtiösopimus</span>
      <span>Saamatta jäänyt tulo</span>
    </p>
  </dcterms:description>
  <finlex:registerNumber>2726/3/96</finlex:registerNumber>
  <dcterms:issued>1997-05-26</dcterms:issued>
  <finlex:fileCopyNumber>1354</finlex:fileCopyNumber>
  <sysluok>
    <snro>2.03.03.12.01</snro>
  </sysluok>
  <dcterms:abstract>
    <p>A oli äänetön yhtiömies kommandiittiyhtiössä, jonka vastuunalainen yhtiömies kuoli 3.4.1992. Yhtiösopimuksen mukaan voitonjako tapahtui siten, että äänetön yhtiömies sai 25 % yhtiön voitosta muun osan mennessä vastuunalaiselle yhtiömiehelle. Verotuksessa yhtiön tilikauden 1.3.1991-29.2.1992 verotettavan tulon puolikkaasta jaettiin verotettavaksi A:n tulona 142.543 mk ja yhtiön tilikauden 1.3.1992-28.2.1993 elinkeinotoiminnan tuloksesta 95.897 mk. A vaati tuloonsa voitto-osuuksina lisättyjen määrien poistamista sen vuoksi, että hän ei ollut niitä saanut, eikä maksukyvyttömän yhtiön toiminnan lakattua tullut niitä myöhemminkäään saamaan. A:lle oli jäänyt yhtiöstä saamatta yhtiösopimuksen mukaisia voitto-osuuksia yhteensä 308.523,15 mk, johon sisältyivät 29.2.1992 ja 28.2.1993 päättyneiden tilikausien voitto-osuudet kokonaisuudessaan.</p>
    <p>Lääninoikeus, jonka päätöksen korkein hallinto-oikeus pysytti, hylkäsi A:n valitukset ja lausui ratkaisussaan, että verovuodelta 1992 kommandiittiyhtiölle vahvistettu verotettava tulo oli 1.140.347 mk ja sen kirjanpidollinen voitto 782.111 mk. Yhtiön elinkeinotoiminnan tulos verovuodelta 1993 oli 383.591 mk ja kirjanpidollinen voitto tuolta vuodelta 413.934 mk. Kun otettiin huomioon, että äänettömän yhtiömiehen voitto-osuus oli sovittu määräytyväksi samalla tavalla kuin vastuunalaisen yhtiömiehen voitto-osuus, A:ta, joka ei ollut väittänytkään luopuneensa äänettömän yhtiömiehen osuudestaan, oli tulo-osuutta määrättäessä käsiteltävä kuten vastuunalaisen yhtiömiehen asemassa olevaa. Sillä seikalla, että yhtiö ei ollut jakanut A:lle hänelle verovuoden aikana kertynyttä tuloa, ei ollut verotuksessa merkitystä. A:lle verovuodelta 1992 määrättävä tulo-osuus oli sovitun voitto-osuuden määräytymistavan vuoksi ollut laskettava yhtiön verotettavan tulon perusteella, eikä kirjanpidollista voittoa laskuperusteena käyttäen. ja Verovuosi_1992 Verovuosi_1993</p>
  </dcterms:abstract>
  <p>TVL 5 § 1 mom 1 kohta</p>
  <p>TVL 35 § 1 mom</p>
  <p>TVL 35 § 2 mom</p>
  <p>TuloveroL 4 § 1 mom 1 kohta</p>
  <p>TuloveroL 16 § 1 mom</p>
  <p>TuloveroL 40 § 1 mom</p>
  <p>Ks. Maria Rehbinder: Personbolag i beskattningen (1995), s. 211-222</p>
  <p>Vrt. Lapin LO A:2.12.1992 T:1235</p>
</finlex:document>
