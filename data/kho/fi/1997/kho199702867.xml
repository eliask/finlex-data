<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19971112">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199702867</dcterms:identifier>
  <finlex:ecliIdentifier>ECLI:FI:KHO:1997:126</finlex:ecliIdentifier>
  <dcterms:title>12.11.1997/2867 KHO:1997:126</dcterms:title>
  <dcterms:description>
    <p>
      <span>Kunnallisasia</span>
      <span>Julkinen hankinta</span>
      <span>Arvoltaan vähäinen hankinta</span>
      <span>Tarjoajien tasapuolinen ja syrjimätön kohtelu</span>
    </p>
  </dcterms:description>
  <finlex:registerNumber>3340/1/96</finlex:registerNumber>
  <dcterms:issued>1997-11-12</dcterms:issued>
  <finlex:fileCopyNumber>2867</finlex:fileCopyNumber>
  <sysluok>
    <snro>1.06.02.04.04</snro>
  </sysluok>
  <dcterms:abstract>
    <p>Lastenkodin johtaja oli tarjouskilpailun jälkeen hankkinut kaksi X-merkkistä televisiota. Halvemman, Y-merkkistä televisiota koskeneen tarjouksen tehnyt yrittäjä haki muutosta hankintapäätökseen. Lastenkodin johtaja ilmoitti valinnan perustuneen lastenkodin huonoihin kokemuksiin Y-merkkisistä televisioista sekä tarjottujen X-merkkisten televisioiden eräisiin parempiin teknisiin ominaisuuksiin, erityisesti tekstitv:n selailumuistin laajuuteen.</p>
    <p>KHO totesi, ettei valintamenettely täyttänyt objektiivisuuden vaatimusta siltä osin kuin valintaa oli perusteltu lastenkodin huonoilla kokemuksilla Y-merkkisistä televisioista. Asiassa ei ollut myöskään osoitettu, että tarjotuilla televisiomalleilla olisi ollut olennaisia teknisiä eroavaisuuksia lukuunottamatta tekstitv:n selailumuistin laajuutta.</p>
    <p>Julkisista hankinnoista annetun lain 1 §:ssä ilmaistu tarjoajien tasapuolisen ja syrjimättömän kohtelun vaatimus edellyttää, että tarjouspyynnön perusteella laaditut tarjoukset ovat keskenään vertailukelpoisia. Tämän vuoksi voidaan valintaperusteina käyttää vain sellaisia seikkoja, jotka tarjouksen tekijät ovat voineet ottaa tarjousta tehdessään huomioon. Jos yksittäiselle tekniselle ominaisuudelle halutaan valinnassa antaa erityinen merkitys, tulee se ilmaista tarjouspyynnössä. Kun otettiin huomioon kysymyksessä olevan hankinnan vähäinen taloudellinen arvo, tarjoajien tasapuolisen kohtelun ei voitu tässä tapauksessa katsoa edellyttäneen tarkkoja yksityiskohtaisia vaatimuksia tarjouspyynnön sisällölle ja erityisesti teknisten yksityiskohtien ilmaisemiselle siinä. Valittajayhtiön tarjouksesta kävi ilmi, että yhtiö oli huolimatta tarjouspyynnössä ilmoitettujen tietojen suppeudesta ymmärtänyt tarjouskilpailun luonteen. Näissä oloissa tasapuolisuuden ja avoimuuden vaatimuksia ei voitu katsoa loukatun, vaikka tarjouspyynnössä ei ollut nimenomaisesti mainittu kaikkia niitä teknisiä ominaisuuksia, joille tarjouksia vertailtaessa oli annettu merkitystä. Kun edellä olevan lisäksi otettiin huomioon, että valittajayhtiön tarjoukseen ei ollut liitetty kuvausta tarjouksessa mainittujen televisiovastaanottimien ominaisuuksista, ei lastenkodin johtajan päätös hyväksyä toinen, lastenkodin tarpeita vastaava tarjous merkinnyt yhtiön syrjimistä julkisista hankinnoista annetussa laissa kielletyllä tavalla.</p>
  </dcterms:abstract>
  <p>L julkisista hankinnoista 1 §</p>
  <p>L julkisista hankinnoista 7 §</p>
</finlex:document>
