<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19971031">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199702782</dcterms:identifier>
  <finlex:ecliIdentifier>ECLI:FI:KHO:1997:115</finlex:ecliIdentifier>
  <dcterms:title>31.10.1997/2782 KHO:1997:115</dcterms:title>
  <dcterms:description>
    <p>
      <span>Kunnallisvaalit</span>
      <span>Vaalikelpoisuus valtuustoon</span>
      <span>Valtion virkamies</span>
      <span>Lääninlääkäri</span>
      <span>Asemakaava-arkkitehti</span>
      <span>Toimistoinsinööri</span>
      <span>Kunnossapitopäällikkö</span>
      <span>Säätiö</span>
      <span>Toimitusjohtaja</span>
      <span>Tulosyksikkö</span>
    </p>
  </dcterms:description>
  <finlex:registerNumber>601/1/97</finlex:registerNumber>
  <dcterms:issued>1997-10-31</dcterms:issued>
  <finlex:fileCopyNumber>2782</finlex:fileCopyNumber>
  <sysluok>
    <snro>1.02.10</snro>
    <snro>1.02.10.03.01</snro>
    <snro>1.02.10.03.02</snro>
    <snro>1.02.10.05</snro>
    <snro>1.02.10.06</snro>
  </sysluok>
  <dcterms:abstract>
    <p>Kaupungin kiinteistö- ja rakennustoimen kaavoitusosaston apulaisasemakaava-arkkitehti toimii osastopäällikkönä olevan kaavoitusarkkitehdin alaisena ja tämä puolestaan kiinteistö- ja rakennustoimen johtajan alaisena. Apulaisasemakaava-arkkitehti, joka on kiinteistö- ja rakennustoimen lautakunnan päätöksellä määritelty johtavassa asemassa olevaksi henkilöksi lautakunnan alaisessa organisaatiossa, on määrätty yleiskaavoitusta ja lähiöiden perusparantamista käsittelevään projektiryhmään. Apulaisasemakaava-arkkitehti ei toimi lautakunnan esittelijänä, hänellä ei ole käytössään määrärahoja eikä hänellä ole tulojen keräämistavoitetta. Apulaisasemakaava-arkkitehti on vaalikelpoinen Turun kaupunginvaltuustoon. Ehdokaslistojen yhdistelmää laadittaessa ja vaalien tulosta vahvistettaessa kaupungin nettobudjetoidun liikelaitoksen, vesilaitoksen, pääasiassa muille kaupungin laitoksille tilaustöitä suorittavan tilaustyöyksikön päällikkönä toimiva toimistoinsinööri hoiti oman virkansa ohella kiinteistö- ja rakennustoimen talotoimen avoinna olevaa kunnossapitopäällikön virkaa. Tilaustyöt-tulosyksikössä oli toimistoinsinöörin lisäksi yksi viranhaltija ja 42 työntekijää ja tulosyksikön menojen loppusumma vuonna 1996 oli noin 20,3 miljoonaa markkaa. Vesilaitoksen toimitusjohtaja tai hänen määräämänsä henkilö esitteli asiat vesilaitoksen johtokunnalle, jona toimi kiinteistö- ja rakennustoimen lautakunta. Kiinteistö- ja rakennustoimen talotoimen kiinteistöjen hoito -tulosyksikkö huolehtii kaupungin talonrakennus- ja kiinteistötoiminnassa tarvittavien kiinteistönhoitopalvelujen tuottamisesta. Tulosyksikön päällikkönä on kunnossapitopäällikkö, joka esittelee omaa yksikköään koskevat asiat lautakunnassa. Tulosyksikössä toimii erillisenä nettobudjetoituna yksikkönä siivouspäällikön johtama siivousyksikkö. Kiinteistöjen hoito -tulosyksikön palveluksessa on 42 henkilöä, joista 14 on sivutoimisia, ja menot vuonna 1996 ovat noin 16,9 miljoonaa markkaa. Siivousyksikön palveluksessa on vakinaisesti 265 henkilöä, sijaisia on noin 40, ja menot vuonna 1996 ovat noin 36 miljoonaa markkaa.</p>
    <p>Turun kaupungin palveluksessa on vakinaisesti lähes 13.000 henkilöä ja vuoden 1996 menojen loppusumma on noin 4,4 miljardia markkaa. Kun otetaan huomioon toimistoinsinöörin/kunnossapitopäällikön asema lautakunnan alaisessa organisaatiossa sekä hänen johtamiensa tulosyksiköiden tehtävien luonne ja merkitys kaupungin koko hallinnon ja talouden kannalta, hän on vaalikelpoinen valtuustoon. Kaupungin määräämisvallassa olevan säätiön tarkoituksena on huolehtia peruskoulun jälkeisissä oppilaitoksissa opiskelevien ja opintojaan jatkavien vuokra-asuntojen saannista. Lisäksi säätiön tehtävänä on huolehtia valmistuneiden ja muiden nuorten sekä ulkomaisten opiskelijoiden ja tutkijoiden vuokra-asuntojen ja asumisoikeusasuntojen saannista. Säätiön ylläpitämien laitosten esimiehenä toimii säätiön toimitusjohtaja. Säätiöllä oli vuonna 1995 3.760 huoneistoa ja sen liikevaihto oli 65,6 miljoonaa markkaa. Säätiön pitkäaikaisista lainoista noin 17 % oli kaupungilta. Säätiön palveluksessa oli 39 henkilöä. Säätiön hoitama tehtäväkokonaisuus ei vastaa lautakunnan hoitamaa tehtäväkokonaisuutta, kun otetaan huomioon säätiön toiminnan luonne ja laajuus sekä kaupungin yksin hallitseman vuokra-asuntotoiminnan laajuus. Säätiön toimitusjohtaja on vaalikelpoinen valtuustoon.</p>
    <p>Lääninlääkäri kuuluu lääninhallituksen kuntaosaston sosiaali- ja terveyspalvelujen toimintayksikköön, jonka tehtävät ovat lakisääteisiä ja perustuvat keskushallinnon kanssa tehtäviin tulossopimuksiin. Lääninhallituksen yksikkönä se ohjaa ja valvoo kuntien toimintaa niille muun ohessa kansanterveyslain, erikoissairaanhoitolain, tartuntatautilain, työterveyshuoltolain ja raittiustyölain mukaan kuuluvien tehtävien hoitamisessa. Ehdokaslistojen yhdistelmää laadittaessa voimassa olleen lääninhallituksen työjärjestyksen mukaan lääninlääkäri ratkaisi muun ohessa edellä mainittujen lakien mukaisia valvontatehtäviä koskevia asioita sekä valmisteli ja esitteli kuntien toimintaa terveydenhuollon alalla koskevia kanteluasioita. Lääninlääkäri, hoitaessaan valtion virkamiehenä välittömästi kunnallishallintoa koskevia valvontatehtäviä, ei ole vaalikelpoinen valtuustoon. Myös D:680/1/97 ja D:696/1/97</p>
    <p>Äänestys 3-2.</p>
  </dcterms:abstract>
  <p>KuntaL 34 §</p>
  <p>KunVaaliL 78 §</p>
  <p>KunVaaliL 91 §</p>
  <p>KunVaaliL 91 b §</p>
  <p>Ks. myös KHO A:29.9.1997 T:<viite tyyppi="kho" kohde="199702400">2400</viite> Vrt. KHO A:21.5.1997 T:<viite tyyppi="kho" kohde="199701279">1279</viite> ja A:6.6.1997 T:<viite tyyppi="kho" kohde="199701457">1457</viite></p>
</finlex:document>
