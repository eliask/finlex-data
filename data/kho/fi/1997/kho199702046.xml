<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19970829">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199702046</dcterms:identifier>
  <finlex:ecliIdentifier>ECLI:FI:KHO:1997:T2046</finlex:ecliIdentifier>
  <dcterms:title>29.8.1997/2046</dcterms:title>
  <dcterms:description>
    <p>
      <span>Kiireellinen asia</span>
      <span>Asian kiireellisyys</span>
      <span>Valtuusto</span>
      <span>Kaupunginhallitus</span>
      <span>Luottamuslause</span>
      <span>Kuntalaisaloite</span>
      <span>Valtuustoaloite</span>
      <span>Virheellinen menettely</span>
      <span>Kokouskutsu</span>
    </p>
  </dcterms:description>
  <finlex:registerNumber>3451/1/96</finlex:registerNumber>
  <dcterms:issued>1997-08-29</dcterms:issued>
  <finlex:fileCopyNumber>2046</finlex:fileCopyNumber>
  <sysluok>
    <snro>1.02.05.01.02</snro>
    <snro>1.02.03.04</snro>
    <snro>1.02.04.03</snro>
    <snro>1.02.04.04.03</snro>
  </sysluok>
  <dcterms:abstract>
    <p>Kaupunginhallitus oli 18.12.1995 päättänyt ehdottaa kaupunginvaltuustolle, että se ottaa kiireellisenä käsiteltäväkseen ja päätettäväkseen kysymyksen kaupunginhallituksen luottamuksesta. Kaupunginvaltuusto päätti yksimielisesti samana päivänä ottaa asian kiireellisenä käsiteltäväkseen. Valtuuston puheenjohtaja esitti valtuuston hyväksyttäväksi selostuksen keskustelun kuluessa tehdyistä ehdotuksista ja totesi, että tehty kansalaisaloite raukeaa, mikäli valtuusto antaa luottamuslauseen kaupunginhallitukselle, koska kysymys oli samasta asiasta. Valtuusto päätti äänin 20-9, 3 tyhjää, antaa kaupunginhallitukselle luottamuslauseen. Kansalaisaloite oli puheenjohtajan toteamus huomioon ottaen tullut samalla käsitellyksi. Valtuuston lääninoikeudelle tehdyn valituksen johdosta antaman selityksen mukaan asia oli kiireellinen, koska julkisuuteen saatetut yli 150 kuntalaisen sekä Perussuomalaisen puolueen valtuustoryhmän aloitteet kaupunginhallituksen erottamisesta olisivat suuresti vahingoittaneet ja haitanneet kaupunkia luottamustilanteen ollessa pitkään ratkaisematta.</p>
    <p>Lääninoikeus katsoi, ettei kaupunginhallituksen luottamuksesta ja kanslaisaloitteesta päättämistä voida valtuuston selityksessä esitetyillä perusteilla pitää sellaisena kiireellisenä asiana, joka on voitu ottaa käsiteltäväksi, vaikka sitä ei ole mainittu kokouskutsussa. Lääninoikeus kumosi kaupunginvaltuuston päätöksen virheellisessä järjestyksessä syntyneenä ja palautti asian kaupunginvaltuustolle uudelleen käsiteltäväksi. Korkein hallinto-oikeus ei muuttanut lääninoikeuden päätöstä. Vähemmistö katsoi, että kaupunginhallituksen luottamuksesta päättäminen on valtuuston selityksessä esitetyt seikat ja valtuuston yksimielisyys huomioon ottaen sellainen kiireellinen asia, joka on voitu ottaa käsiteltäväksi, vaikka sitä ei ole mainittu kokouskutsussa.</p>
    <p>Äänestys 4-1.</p>
  </dcterms:abstract>
  <p>KuntaL 55 §</p>
  <p>Vrt. KHO D:3015/1/96</p>
</finlex:document>
