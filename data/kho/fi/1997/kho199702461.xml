<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19971003">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199702461</dcterms:identifier>
  <finlex:ecliIdentifier>ECLI:FI:KHO:1997:T2461</finlex:ecliIdentifier>
  <dcterms:title>3.10.1997/2461</dcterms:title>
  <dcterms:description>
    <p>
      <span>Verotusmenettely</span>
      <span>Veron kiertäminen</span>
      <span>Taseyhtiökauppa</span>
      <span>Myyjä</span>
      <span>Kommandiittiyhtiö</span>
      <span>Määrän alentaminen</span>
    </p>
  </dcterms:description>
  <finlex:registerNumber>199/3/96</finlex:registerNumber>
  <dcterms:issued>1997-10-03</dcterms:issued>
  <finlex:fileCopyNumber>2461</finlex:fileCopyNumber>
  <sysluok>
    <snro>2.14.04.04.02.01</snro>
    <snro>2.14.04.04.03.06</snro>
  </sysluok>
  <dcterms:abstract>
    <p>Rakennustoimintaa harjoittaneen kommandiittiyhtiön liikeomaisuus myytiin 2.5.1991 kommandiittiyhtiön ainoan vastuunalaisen yhtiömiehen perustamalle liiketoimintaa aikaisemmin harjoittamattomalle osakeyhtiölle, jonka osakekannan vastuunalainen yhtiömies oli yksin merkinnyt ja josta hän myynnin ajankohtana omisti puolet. Samana päivänä vastuunalainen yhtiömies myi yhtiöosuutensa niin sanotuksi taseyhtiöksi saatetusta kommandiittiyhtiöstä vastaavanlaisia osakekauppoja tehneelle yhtiölle, jolla ei ollut omia varoja yhtiöosuuden hankinnan rahoittamiseksi. Kauppahinnan suorituksen selvitettiin tapahtuneen 2.5.1991 siten, että yhtiöosuuden ostaja otti ulkopuoliselta taholta lainaa ja liikeomaisuuden ostanut osakeyhtiö puolestaan maksoi taseyhtiölle liikeomaisuuden kauppahinnan pankista ottamallaan lainalla. Tämän jälkeen taseyhtiö antoi ostajalle lainan, mikä kirjattiin taseyhtiön kirjanpitoon lainasaamiseksi. Saamallaan lainalla yhtiöosuuden ostaja maksoi edelleen samana päivänä ulkopuoliselta ottamansa lainan takaisin. Yhtiömiesosuuden kauppakirjassa oli lisäksi sovittu, että ostaja sitoutuu muuttamaan taseyhtiöksi saatetun kommandiittiyhtiön osakeyhtiöksi ennen sen tilikauden päättymistä. Taseyhtiön, liiketoimintaa välittömästi jatkavan yhtiön ja ostajayhtiön nimet vaihdettiin. Sittemmin ostajayhtiö nosti taseyhtiön voittovarat osinkona ja lyhensi vastaavalla summalla taseyhtiöltä olevaa lainaansa. Taseyhtiön verot yhtiömuodon muutostilikaudelta ovat jääneet maksamatta. Taseyhtiön osakkeiden myyjää voitiin saadun myyntihinnan perusteella luovutusvoiton sijasta verottaa verotuslain 56 §:n nojalla, kun myyjällä ei ollut ollut tarkoituskaan myydä osuutta liiketoimintaa harjoittavasta kommandiittiyhtiöstä vaan osakeyhtiöksi muutettavan taseyhtiön osuus ja kun järjestelyjen oli kokonaisuutena tarkastellen katsottava tapahtuneen veron kiertämiseksi ja taseyhtiön vastuunalaisen yhtiömiehen yhtiöosuuden myyjän katsottiin myötävaikuttaneen järjestelyihin.</p>
    <p>Myyjän tuloksi verotuslain 56 §:n perusteella luettavan määrän alennuksena voitiin kuitenkin ottaa huomioon hänen kommandiittiyhtiöön sijoittamansa pääoma ja kommandiittiyhtiössä yhtiöosuuden luovutushetkellä olleet voittovarat.</p>
    <p>Ks. myös KHO D:200/3/96</p>
    <p>Äänestys 5-3.</p>
    <p>Verovuosi_1991</p>
  </dcterms:abstract>
  <p>VerotusL 56 §</p>
</finlex:document>
