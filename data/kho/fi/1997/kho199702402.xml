<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19970930">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199702402</dcterms:identifier>
  <finlex:ecliIdentifier>ECLI:FI:KHO:1997:99</finlex:ecliIdentifier>
  <dcterms:title>30.9.1997/2402 KHO:1997:99</dcterms:title>
  <dcterms:description>
    <p>
      <span>Vesiasia</span>
      <span>Kalankasvatuslaitos</span>
      <span>Jätevedet</span>
    </p>
  </dcterms:description>
  <finlex:registerNumber>1066/4/96</finlex:registerNumber>
  <dcterms:issued>1997-09-30</dcterms:issued>
  <finlex:fileCopyNumber>2402</finlex:fileCopyNumber>
  <sysluok>
    <snro>1.06.04.09.03.01</snro>
    <snro>1.06.04.09.03.04</snro>
  </sysluok>
  <dcterms:abstract>
    <p>Vesioikeus oli myöntänyt jatkoluvan kalankasvatuslaitoksessa käytetyn veden johtamiseen järveen. Lupa koski hakemuksen mukaista laitosta, jossa kalojen vuotuinen lisäkasvu oli noin 50.000 kg. Kasvatus tapahtui kahdessa maa-altaassa, joiden yhteinen tilavuus oli 38.000 kuutiometriä. Liete poistettiin altaisiin rakennetuista lietetaskuista imuvaunua käyttäen kasvatuskaudella kahdesti viikossa. Lupaehtojen mukaan laitoksella sai käyttää mahdollisimman vähäfosforista kuivarehua enintään 65.000 kg vuodessa ja laitokselta vesistöön joutuva fosforipäästö sai olla enintään 300 kg vuodessa. Laitokselle sai ottaa vettä enintään 0,7 kuutiometriä/s ja kun sääolot sitä kalojen elinmahdollisuuksien kannalta edellyttivät enintään 0,9 kuutiometriä/s. Lupa oli voimassa 31.12.2002 asti tai kunnes uusi lupahakemus oli lainvoimaisesti ratkaistu.</p>
    <p>KHO katsoi, että vesioikeuden lupapäätöksessä laitokselle asetettu fosforin enimmäiskuormitustaso 300 kg vuodessa saattoi jatkuessaan aiheuttaa laitoksen edustalla olevan vesialueen vahingollista muuttumista. Kysymyksessä oli arvokas vesistö luonnonarvojensa ja pääosin erinomaisen veden laatunsa vuoksi. Vesistöllä oli huomattava kalatalous-, tutkimus- ja virkistysarvo. Näistä syistä oli erityinen tarve vesistön veden laadun säilyttämiseen. Laitoksen lähialue, johon rajoittuvalla järvenselällä laitos oli ainoa pistemäinen kuormittaja, oli selvästi rehevämpi kuin kysymyksessä oleva järvi keskimäärin. Laitoksen kuormituksesta aiheutuva pitoisuuden nousu oli ollut suhteellisen suurta verrattuna järven luonnontilaiseen kokonaisfosforipitoisuuteen. Vaikka laitoksen kuormitus ei välittömästi pilaisikaan purkualueen veden laatua, voitiin kuormittavalta laitokselta edellyttää toimenpiteitä kuormituksen vähentämiseksi. Kun laitoksen käyttämän puhdistustekniikan vaikutus kuormituksen pienentämiseen oli kuitenkin vähäinen ja kun laitoksella käytetyssä vedessä olevien vesistöä pilaavien aineiden poistaminen tai niiden vesistöön pääsyn estäminen oli ilman kohtuuttomia kustannuksia mahdollista, KHO muutti laitoksen vesistökuormitusta koskevaa lupaehtoa siten, että laitokselta vesistöön joutuva fosforipäästö sai olla enintään 300 kg vuodessa 31.12.1998 asti ja enintään 250 kg vuodessa 1.1.1999 alkaen. Myös D:1067/4/96</p>
  </dcterms:abstract>
  <p>VesiL 10 luku 2 a §</p>
  <p>VesiL 10 luku 24 § 1 mom</p>
  <p>VesiL 10 luku 24 a § 1 mom</p>
</finlex:document>
