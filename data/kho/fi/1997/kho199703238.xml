<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19971219">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199703238</dcterms:identifier>
  <finlex:ecliIdentifier>ECLI:FI:KHO:1997:141</finlex:ecliIdentifier>
  <dcterms:title>19.12.1997/3238 KHO:1997:141</dcterms:title>
  <dcterms:description>
    <p>
      <span>Arvonlisävero</span>
      <span>Vähennettävä vero</span>
      <span>Yleinen vähennysoikeus</span>
      <span>Verollista liiketoimintaa varten</span>
      <span>Vähennysoikeuden rajoitukset</span>
      <span>Henkilöstöravintola</span>
      <span>Keittiö</span>
      <span>Käyttöomaisuus</span>
      <span>Ulkopuolinen ruokalanpitäjä</span>
    </p>
  </dcterms:description>
  <finlex:registerNumber>450/2/97</finlex:registerNumber>
  <dcterms:issued>1997-12-19</dcterms:issued>
  <finlex:fileCopyNumber>3238</finlex:fileCopyNumber>
  <sysluok>
    <snro>2.20.11.01</snro>
    <snro>2.20.11.06</snro>
  </sysluok>
  <dcterms:abstract>
    <p>Yhtiö harjoitti verollista kuljetus-, ahtaus- ja huolintatoimintaa. Yhtiöllä oli henkilökuntansa työssäoloaikana tapahtuvaa ruokailua varten henkilöstöravintola, jonka se oli antanut ulkopuolisen ruokalanpitäjän hoidettavaksi. Ruokalanpitäjä suoritti henkilöstöravintolaa varten tapahtuvat ruoka-aineostot sekä yhtiön henkilökunnalle tapahtuvan ruoan valmistuksen ja tarjoilun omalla henkilökunnallaan. Yhtiön henkilökunta maksoi ateriat suoraan ruokalanpitäjälle. Yhtiö hankki itse henkilöstöravintolan keittiöön ruoan valmistuksessa käytettäviä koneita ja laitteita sekä kalusteita ja astioita.</p>
    <p>Kun yhtiö luovutti henkilöstöravintolan tilat ja henkilöstöravintolan keittiöön hankkimansa tavarat veloituksetta ulkopuoliselle ruokalanpitäjälle henkilöstöruokailun järjestämisessä käytettäväksi, hyödykkeitä ei luovutettu yhtiön henkilökunnan yksityiseen kulutukseen tai siihen verrattavaan tarkoitukseen, vaan hyödykkeet säilyivät yhtiön liiketoiminnan käytössä. Hyödykkeiden luovutus tapahtui yhtiön liiketoimintaan kuuluviin tarkoituksiin ja toisaalta ulkopuolinen ruokalanpitäjä käytti hyödykkeitä omassa liiketoiminnassaan vähennykseen oikeuttavaan tarkoitukseen. Henkilöstöravintolan ylläpidosta aiheutuvat kustannukset olivat yhtiön liiketoiminnasta aiheutuvia kustannuksia ja henkilöstöravintolan keittiöön tapahtuvat hankinnat vähennyskelpoisia sellaisena yhtiön verollista liiketoimintaa varten tapahtuvana hankintana, jota tarkoitetaan arvonlisäverolain 102 §:ssä. Tämän vuoksi ja kun lain 114 §:ssä luetellut vähennysoikeuden rajoitukset eivät koskeneet tällaisia hankintoja, yhtiö sai vähentää henkilöstöravintolan keittiöön hankkimiinsa kone-, laite-, kaluste-, astia- ja muihin vastaaviin käyttöomaisuustavaroihin sisältyvän arvonlisäveron. Veroasiamiehen valitus hylättiin. Ennakkoratkaisu ajaksi 1.1.1997-31.12.1998.</p>
  </dcterms:abstract>
  <p>ArvonlisäveroL 102 §</p>
  <p>ArvonlisäveroL 114 §</p>
</finlex:document>
