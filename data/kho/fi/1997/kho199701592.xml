<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19970624">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199701592</dcterms:identifier>
  <finlex:ecliIdentifier>ECLI:FI:KHO:1997:60</finlex:ecliIdentifier>
  <dcterms:title>24.6.1997/1592 KHO:1997:60</dcterms:title>
  <dcterms:description>
    <p>
      <span>Elinkeinotulon verotus</span>
      <span>Arvonalennuspoisto</span>
      <span>Toimistohuoneisto</span>
      <span>Käypä arvo</span>
      <span>Markkina-arvon lasku</span>
    </p>
  </dcterms:description>
  <finlex:registerNumber>2861/3/96</finlex:registerNumber>
  <dcterms:issued>1997-06-24</dcterms:issued>
  <finlex:fileCopyNumber>1592</finlex:fileCopyNumber>
  <sysluok>
    <snro>2.04.11.04.01.01</snro>
  </sysluok>
  <dcterms:abstract>
    <p>Asianajotoimintaa harjoittavan kommandiittiyhtiön käyttöomaisuuteen kuului asunto-osakeyhtiön osakkeet, jotka oikeuttivat 57 neliömetrin suuruisen huoneiston hallintaan Helsingissä Länsi-Pasilassa. Yhtiö oli ostanut ne vuonna 1988 630.000 markan hinnasta, joka vastasi 11.052 markkaa neliömetriltä. Yhtiö oli tehnyt osakkeista 185.088 markan arvonalennuspoiston, jolloin osakkeiden arvoksi kirjanpitoon oli jäänyt 444.912 markkaa vastaten 7.805 markkaa neliömetriltä. Kiinteistönvälittäjän arviokirjan mukaan osakkeiden arvo syksyllä 1993 oli 415.000 markkaa. Tilastokeskuksen vuoden 1993 jälkipuoliskoa koskevan asuinhuoneistojen kauppahintatilaston mukaan kysymyksessä olevalla alueella kauppojen keskineliöhinta oli ollut 7.712 markkaa. Liikehuoneistojen hinnat Länsi-Pasilassa olivat vielä asuinhuoneistojen hintoja alhaisemmat. Yhtiö oli ottanut toimistohuoneiston ja toimistokaluston hankkimista varten 750.000 markan luoton, joka erääntyi maksettavaksi syksyllä 1994. Luottojen maksamista varten yhtiö joutui hankkimaan uutta luottoa. Asunto-osakeyhtiön osakkeet eivät enää riittäneet vakuudeksi, vaan yhtiömiehet joutuivat panttaamaan henkilökohtaista omaisuuttaan. Yhtiölle huoneistosta aiheutuvat kulut olivat noin 6.500 markkaa kuukaudessa, kun samanlaisen tilan saisi lähietäisyydeltä vuokratuksi 3.000 markalla kuukaudessa. Toimitilat eivät vastanneet enää yhtiön laajenemisen myötä syntyneitä uusia tarpeita. Uusia tiloja yhtiöllä ei kuitenkaan ollut varaa hankkia. KHO ratkaisussaan totesi yhtiön käyttäneen huoneistoa asian-ajotoimistonaan. Kiinteistövälittäjän arvion mukaan huoneiston sijainti oli hyvä muun muassa liikenneyhteydet ja asiakkaiden autojen pysäköintitarpeet huomioon ottaen. Yhtiö tarvitsi suurempia toimistotiloja toimintansa laajentumisen vuoksi. Osakkeiden hankintameno vuonna 1988 oli ollut 630 000 markkaa ja osakkeita vastaavan huoneiston markkina-arvo syksyllä 1993 oli arvioitu noin 415.000 markaksi. Arvonalennus johtui asunto-osakkeiden arvojen yleisestä alenemisesta. Kun otettiin huomioon osakkeiden perusteella hallitun huoneiston käyttö yhtiön toiminnassa, osakkeidenarvojen yleiseen alenemiseen perustuva hinnanlasku ei ollut riittävä peruste tehdä elinkeinotulon verottamisesta annetun lain 42 §:n 1 momentissa tarkoitettua arvonalennuspoistoa.</p>
    <p>Äänestys 4-1.</p>
    <p>Verovuosi_1993</p>
  </dcterms:abstract>
  <p>ElinkVL 42 § 1 mom</p>
</finlex:document>
