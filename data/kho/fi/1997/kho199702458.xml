<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19971003">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199702458</dcterms:identifier>
  <finlex:ecliIdentifier>ECLI:FI:KHO:1997:T2458</finlex:ecliIdentifier>
  <dcterms:title>3.10.1997/2458</dcterms:title>
  <dcterms:description>
    <p>
      <span>Verotusmenettely</span>
      <span>Veron kiertäminen</span>
      <span>Peitelty osinko</span>
      <span>Taseyhtiökauppa</span>
      <span>Myyjä</span>
      <span>Määrä</span>
    </p>
  </dcterms:description>
  <finlex:registerNumber>195/3/96</finlex:registerNumber>
  <dcterms:issued>1997-10-03</dcterms:issued>
  <finlex:fileCopyNumber>2458</finlex:fileCopyNumber>
  <sysluok>
    <snro>2.14.04.04.02.01</snro>
    <snro>2.14.04.04.03.06</snro>
  </sysluok>
  <dcterms:abstract>
    <p>A myi 14.3.1991 6.695.182 markan kauppahinnalla kokonaan omistamansa Oy X:n osakekannan. Osakeyhtiö oli sitä ennen 12.3.1991 myynyt liikeomaisuutensa Z Ky:lle, jonka ainoa vastuunalainen yhtiömies A oli yhtiön toisen vastuunalaisen yhtiömiehen eron 1.4.1991 jälkeen. Kommandiittiyhtiön nimi muutettiin 1.4.1991 X Ky:ksi. Liikeomaisuuden Oy X myi noin 4,1 miljoonaa markkaa omaisuuden alkuperäistä hankintamenoa korkeammalla hinnalla. Merkittävimmän omaisuuserän muodosti 7,7 miljoonalla markalla myyty nosturikalusto, mikä ylitti 3.358.699 markalla alkuperäisen hankintamenon. Nosturikalustosta maksettiin pankkisiirrolla noin 2,3 miljoonaa markkaa ja kommandiittiyhtiön vastattavaksi tuli noin 5,4 miljoonan markan velat. Kommandiittiyhtiön verotuksessa liikeomaisuuden ostohinnat oli lainvoimaisesti hyväksytty liikeomaisuuserien hankintamenoiksi.</p>
    <p>Oy X:n osakekannan ostajana oli muitakin niin kutsuttuja taseyhtiökauppoja tehnyt T Oy, jonka oli selvitetty kaupantekopäivänä maksaneen kauppahinnan A:lle pankkivekselillä, mutta samalla nostaneen taseyhtiön Oy X:n rahavaroja 6,8 miljoonaa markkaa. Osakkeiden kauppahinta oli 92,4 prosenttia Oy X:n nettovarallisuudesta eikä kauppahinnassa ollut otettu huomioon osakeyhtiölle muun muassa liikeomaisuuden myyntivoitosta aiheutuvia veroseuraamuksia. Oy X:n nimi muutettiin ja yhtiön toiminta päättyi käytännössä kaupantekopäivänä. Ostajan nostamia varoja vastaavaa velkaa taseyhtiölle kuitattiin 30.9.1991 päätettäväksi jaetun osingon 4.244.567 markan määrällä. Taseyhtiön 31.3.1991 päättyneeltä tilikaudelta määrätty yli 3 miljoonan markan tulovero jäi suorittamatta.</p>
    <p>Kun otettiin huomioon luovutustointen ja rahasiirtojen keskittyminen lyhyelle ajanjaksolle 12.-14.3.1991 sekä osakekannan kauppahinnan määräytyminen ja sen suoritustapa sekä asiakirjoihin sisältyvä muukin selvitys toimenpiteiden muodostamasta kokonaisuudesta, A:n katsottiin myötävaikuttaneen taseyhtiötäkin koskeviin järjestelyihin, joiden seurauksena, kun yhtiön rahavarat oli tosiasiallisesti käytetty kauppahinnan suorittamiseen A:lle, oli liiketoiminnasta tiedossa olleiden osakeyhtiön 31.3.1991 päättyneen tilikauden verojen suorittamatta jääminen. Näissä olosuhteissa A:n veronalaiseksi tuloksi oli osakekannan luovutusvoiton sijasta luettava verotuslain 56 ja 57 §:n nojalla Oy X:stä saamista varoista kohtuullinen määrä. Kun osakeyhtiön rahoitusomaisuus oli muodostunut suurimmalta osalta liikeomaisuuden myynnistä kommandiittiyhtiölle, jonka velvoitteista A on vastuunalaisena yhtiömiehenä vastannut niin kuin omasta velastaan, peiteltynä osinkona verotettavaan</p>
    <p>kohtuulliseen määrään ei ollut luettava käyttöomaisuuden alkuperäisen hankintamenon ylittävää osaa myyntihinnasta eli noin 4,1 miljoonaa markkaa vastaavaa määrää. Korkein hallinto-oikeus vahvisti luovutusvoiton asemesta A:n veronalaiseen tuloon näissä olosuhteissa luettavan peitellyn osingon kohtuullisen määrän 2.500.000 markaksi.</p>
    <p>Äänestys 6-1-1.</p>
    <p>Verovuosi_1991</p>
  </dcterms:abstract>
  <p>VerotusL 56 §</p>
  <p>VerotusL 57 §</p>
</finlex:document>
