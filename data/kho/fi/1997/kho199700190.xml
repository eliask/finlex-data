<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19970130">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199700190</dcterms:identifier>
  <finlex:ecliIdentifier>ECLI:FI:KHO:1997:T190</finlex:ecliIdentifier>
  <dcterms:title>30.1.1997/190</dcterms:title>
  <dcterms:description>
    <p>
      <span>Arvonlisäverotus</span>
      <span>Verovelvollisuus</span>
      <span>Yleishyödyllinen yhteisö</span>
      <span>Elinkeinotulo tuloverotuksessa</span>
      <span>Työmarkkinajärjestö</span>
      <span>Tarkoituksen mukainen toiminta</span>
      <span>Yleishyödyllinen tarkoitus</span>
      <span>Asianajotoiminta</span>
      <span>Työpaikkakoulutus</span>
      <span>Kurssitoiminta</span>
    </p>
  </dcterms:description>
  <finlex:registerNumber>1099/6/96</finlex:registerNumber>
  <dcterms:issued>1997-01-30</dcterms:issued>
  <finlex:fileCopyNumber>190</finlex:fileCopyNumber>
  <sysluok>
    <snro>2.20.03.04</snro>
  </sysluok>
  <dcterms:abstract>
    <p>Liiton sääntöjen mukaan sen tarkoituksena oli olla alan teollisuuden ja siihen liittyvien teollisuuden ja kaupan alojen piirissä toimivien yritysten ja laitosten yhteenliittymä elinkeino- ja työnantajapoliittisissa asioissa. Tarkoituksensa toteuttamiseksi liitto muun muassa edusti jäseniään työmarkkinaneuvotteluissa, työriidan sattuessa ja uhatessa tuki ja auttoi jäseniään sekä toimi riidan selvittämiseksi, seurasi työsuhteita koskevan ja muun sosiaalisen lainsäädännön kehitystä ja ohjasi ja neuvoi jäseniään säännösten soveltamisessa. Sääntöjensä perusteella liitto oli tuloverolain 22 §:ssä tarkoitettu yleishyödyllinen yhteisö. Arvonlisäverolain 4 §:n mukaan tuloverolaissa tarkoitettu yleishyödyllinen yhteisö on verovelvollinen vain, jos sen harjoittamasta toiminnasta saatua tuloa pidetään yhteisön veronalaisena elinkeinotulona. Liiton vuoden 1994 tuloslaskelman mukaan sen jäsenmaksutuotot olivat n. 11 miljoonaa markkaa ja sen maksullisten palveluiden nimellä veloittamat tuotot olivat yhteensä noin 500 000 markkaa. Näihin palveluihin kuului muun muassa asianajopalvelut, tuotto noin 60.000 markkaa, työpaikkakoulutus, tuotto noin 35.000 markkaa, ja kurssitoiminta, tuotto noin 265.000 markkaa. Liiton mainituista palveluista saamat tulot ottaen huomioon niiden välitön liittyminen yleishyödyllisen tarkoituksen toteuttamiseen, suuntautuminen jäsenistöön, palvelujen veloitusperusteet ja toiminnan laajuus eivät olleet liiton elinkeinotuloa eikä liitto siten myöskään ollut palvelujen myynnistä arvonlisäverovelvollinen.</p>
  </dcterms:abstract>
  <p>ArvonlisäveroL 4 §</p>
  <p>TuloveroL 22 §</p>
  <p>TuloveroL 23 §</p>
</finlex:document>
