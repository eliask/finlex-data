<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19970519">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199701201</dcterms:identifier>
  <finlex:ecliIdentifier>ECLI:FI:KHO:1997:T1201</finlex:ecliIdentifier>
  <dcterms:title>19.5.1997/1201</dcterms:title>
  <dcterms:description>
    <p>
      <span>Jäte(huoltomaksu)taksa</span>
      <span>Jäte(huolto)maksu</span>
      <span>Maksun kohtuuttomuus</span>
      <span>Hallintovalitus</span>
    </p>
  </dcterms:description>
  <finlex:registerNumber>223/4/96</finlex:registerNumber>
  <dcterms:issued>1997-05-19</dcterms:issued>
  <finlex:fileCopyNumber>1201</finlex:fileCopyNumber>
  <sysluok>
    <snro>1.04.05.05.05</snro>
    <snro>1.04.05.05.06</snro>
  </sysluok>
  <dcterms:abstract>
    <p>Kemiön kunnan vahvistetun jätetaksan mukaan jätemaksu on vapaa-ajan kiinteistöltä 300 markkaa vuodessa tai, jos orgaaninen jäte kompostoidaan, 200 markkaa vuodessa. Kemiön tekninen lautakunta maksuunpani 19.4.1995 tekemällään päätöksellä R:lle 300 markan suuruisen jätemaksun vuodelta 1994 hänen kunnassa omistamansa vapaa-ajan kiinteistön osalta.</p>
    <p>R. valitti lääninoikeuteen vaatien jätemaksun alentamista 50 markaksi, koska kiinteistöllä syntyvän jätteen määrä oli hyvin vähäinen. R. oli kuljettanut ne vähäiset jätteet, joita ei voitu polttaa tai kompostoida, joko naapurikunnassa 4 km:n päässä olevaan jätteenkeräyspisteeseen tai Espoossa sijaitsevan vakituisen asuntonsa jätekeräykseen. Kemiön kunnan jätteenkeräyspiste sijaitsi 7 km:n päässä R:n vapaa-ajankiinteistöltä, ja jäte olisi ensin tullut kuljettaa sinne veneellä 5 km ja sitten vielä 2 km maanteitse. Lääninoikeus alensi R:n valituksesta hänelle maksuunpantavan jätemaksun 100 markaksi, koska taksan mukaista 200 markan jätemaksua oli pidettävä kohtuuttoman suurena. Lääninoikeus perusteli päätöstään siten, että R:n saaressa sijaitsevalta kesäasunnolta oli vene- ja maamatkaa lähimmälle Kemiön kunnan jätteenkeräyspaikalle yhteensä noin 7 km, kun taas naapurikunnassa sijaitseva jätteenkeräyspiste, jota R. veneilijänä ja muutoinkin naapurikunnassa asioitaan hoitavana ilmoitti käyttävänsä, sijaitsi noin 4 km:n etäisyydellä.</p>
    <p>Kemiön kunnanhallitus vaati lääninoikeuden päätöksen kumoamista ja 200 markan suuruisen jätemaksun maksuunpanoa R:lle, koska asiassa ei ollut riittäviä perusteita jätetaksasta poikkeamiselle.</p>
    <p>Korkein hallinto-oikeus lausui, että taksan mukaisesta maksusta voidaan jätelain 30 §:n 2 momentin mukaan poiketa vain, jos maksu on kohtuuttoman suuri tai pieni. Kun otetaan huomioon R:lle maksuunpantu määrä ja se, että Kemiön kunta oli järjestänyt jätteidenkeräyspaikan R:n autoreitin varrelle 2 km:n päähän hänen auto- ja venepaikastaan, ei maksua voitu pitää kohtuuttoman suurena. Näistä syistä korkein hallinto-oikeus kumosi lääninoikeuden päätöksen ja saattoi voimaan Kemiön teknisen lautakunnan 19.4.1995 tekemän päätöksen kuitenkin siten muutettuna, että R:lle maksuunpantava jätemaksu vahvistettiin 200 markaksi.</p>
  </dcterms:abstract>
  <p>JäteL 30 §</p>
  <p>JäteL 32 §</p>
  <p>JäteL 33 § (1072/93)</p>
</finlex:document>
