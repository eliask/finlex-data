<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19971022">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199702642</dcterms:identifier>
  <finlex:ecliIdentifier>ECLI:FI:KHO:1997:T2642</finlex:ecliIdentifier>
  <dcterms:title>22.10.1997/2642</dcterms:title>
  <dcterms:description>
    <p>
      <span>Arvonlisäverotus</span>
      <span>Liikevaihtoverotus</span>
      <span>Verovelvollisuus</span>
      <span>Rekisteröinti</span>
      <span>Takautuva rekisteröinti</span>
      <span>Yleishyödyllinen yhteisö</span>
      <span>Myynti liiketoiminnan muodossa</span>
      <span>Elinkeinotulo tuloverotuksessa</span>
      <span>Tavarankeräyksestä saatu tulo</span>
      <span>Ilmaiseksi saatu tavara</span>
      <span>Kirpputorimyynti</span>
    </p>
  </dcterms:description>
  <finlex:registerNumber>3609/2/96</finlex:registerNumber>
  <dcterms:issued>1997-10-22</dcterms:issued>
  <finlex:fileCopyNumber>2642</finlex:fileCopyNumber>
  <sysluok>
    <snro>2.20.02</snro>
    <snro>2.20.03.04</snro>
    <snro>2.03.03.18.06.01.02</snro>
  </sysluok>
  <dcterms:abstract>
    <p>Yhdistyksen tarkoituksena oli edistää terveellisen, raittiin elämäntavan omaksumista päihdeongelmaisten kuntoutuksena annettavan työterapian ja hengellisen asennekasvatuksen avulla. Tarkoituksensa toteuttamiseksi yhdistys pyrki parantamaan ihmisten elinolosuhteita, luonnon kasvustoa ja kierrätykseen perustuvaa taloutta. Yhdistys sai kotitalouksilta ilmaiseksi erilaista käytöstä poistettua tekstiilitavaraa. Yhdistyksellä oli toimintaansa varten 17 kirpputoria ja jätteenkäsittelykeskus. Pieni osa yhdistyksen toiminnan tukemiseksi lahjoitetuista vaatteista myytiin kirpputoreilla. Kunnollinen tavara lahjoitettiin joko kotimaan tai ulkomaisille tarvitsijoille. Se osa tavarasta, jota ei lahjoitettu tai myyty, käsiteltiin jätteenkäsittelykeskuksessa sellaiseksi, että se voitiin myydä teollisuudelle raaka-aineeksi. Yhdistyksellä oli toimintaa varten 20 palkattua työntekijää, joista osa työrajoitteisia, ja lisäksi kirpputoreilla useita talkoolaisia. Tilikauden 1.7.1994-30.6.1995 tuloslaskelman mukaan kirpputoritoiminnan tuotot olivat noin 3,9 miljoonaa markkaa ja kulut noin 2,7 miljonaa markkaa ja lajittelukeskuksen tuotot olivat noin 190.000 markkaa ja kulut noin 1,3 miljoonaa markkaa. Lääninverovirasto 23.2.1996 tekemällään päätöksellä merkitsi yhdistyksen verovelvollisten rekisteriin liikevaihtoverovelvolliseksi ajalle 1.1.1993-31.5.1994 ja arvonlisäverovelvolliseksi 1.6.1994 lukien. Lääninoikeus hylkäsi yhdistyksen valituksen.</p>
    <p>Korkein hallinto-oikeus katsoi, että yhdistys oli sääntöjensä perusteella yleishyödyllinen yhteisö. Yhdistyksen tavarankeräystoiminta tapahtui liikevaihtoverolain (559/91) 2 §:n 1 kohdassa ja arvonlisäverolain (1501/93) 1 §:n 1 momentin 1 kohdassa tarkoitetulla tavalla liiketoiminnan muodossa. Koska yhdistys myi sille sen toiminnan tukemiseksi ilmaiseksi luovutettua tavaraa, tavarankeräyksestä saatu tulo oli kuitenkin tuloverolain 23 §:n 3 momentin 1 kohdassa tarkoitettua tavarankeräyksestä tai siihen verrattavasta toiminnasta saatua tuloa, joka ei ollut yleishyödyllisen yhteisön veronalaista elinkeinotuloa. Mainitun liikevaihtoverolain 17 §:n ja arvonlisäverolain 4 §:n mukaan yhdistys ei niin ollen ollut toiminnastaan verovelvollinen eikä sitä tämän vuoksi tullut merkitä verovelvollisten rekisteriin. Vähemmistöön jääneet katsoivat, ettei lääninoikeuden päätöstä ollut syytä muutoin muuttaa kuin, että yhdistys oli merkittävä verovelvollisten rekisteriin 1.10.1997 lukien.</p>
    <p>Äänestys 5-2.</p>
  </dcterms:abstract>
  <p>LiikevaihtoveroL 2 § 1 kohta (559/91)</p>
  <p>LiikevaihtoveroL 17 §</p>
  <p>ArvonlisäveroL 1 § 1 mom 1 kohta (1501/93)</p>
  <p>ArvonlisäveroL 4 §</p>
  <p>TuloveroL 22 §</p>
  <p>TuloveroL 23 §</p>
  <p>Vrt. KHO D:4740/6/93 A:31.1.1994 T:<viite tyyppi="kho" kohde="199400282">282</viite></p>
</finlex:document>
