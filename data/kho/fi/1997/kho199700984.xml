<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19970424">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199700984</dcterms:identifier>
  <finlex:ecliIdentifier>ECLI:FI:KHO:1997:T984</finlex:ecliIdentifier>
  <dcterms:title>24.4.1997/984</dcterms:title>
  <dcterms:description>
    <p>
      <span>Päätöksen valituskelpoisuus</span>
      <span>Apuvälineet</span>
      <span>Lääkinnällinen kuntoutus</span>
      <span>Sairaanhoitopäätös</span>
      <span>Hallintoriita</span>
    </p>
  </dcterms:description>
  <finlex:registerNumber>1818/7/96</finlex:registerNumber>
  <dcterms:issued>1997-04-24</dcterms:issued>
  <finlex:fileCopyNumber>984</finlex:fileCopyNumber>
  <sysluok>
    <snro>1.07.05.02.02.01</snro>
    <snro>1.09.05.01.08</snro>
  </sysluok>
  <dcterms:abstract>
    <p>X kaupungin terveyslautakunta oli 15.4.1992 päättänyt terveydenhuollossa ostopalveluina myönnettävien apuvälineiden yleisistä myöntämisperusteista, periaatteista ja rajoituksista. Niiden mukaan omalla kustannuksella hankittuja apuvälineitä ei korvata jälkikäteen lääkinnällisen kuntoutuksen varoista, jollei korvaamatta jättäminen ole kohtuutonta. A oli 2.5.1994 maksanut SPR:n proteesipalvelulta tilaamistaan ortopedisista jalkineista 500 mk:n käsirahan. Loppulaskun hän oli maksanut 13.7.1994. Ylilääkäri oli 24.5.1994 hylännyt A:n hakemuksen jalkineiden korvaamisesta, koska omalla kustannuksella hankittuja apuvälineitä ei korvata jälkikäteen. Terveyslautakunta oli lääninoikeuden (LO) palautettua menettelyvirheen johdosta asian sille uudelleen käsiteltäväksi 15.1.1996 pysyttänyt em. ylilääkärin päätöksen. LO hylkäsi A:n valituksen. KHO kumosi ja poisti LO:n päätöksen, koska ylilääkärin päätös, jolla oli hylätty A:n lääkinnällistä kuntoutusta ostopalveluna koskeva hakemus, oli kansanterveyslaissa tarkoitettua sairaanhoitoa koskeva päätös. Ylilääkäri oli tehnyt päätöksensä laillistettuna lääkärinä terveydenhuollon ammattihenkilöistä annetun lain ja kansanterveyslain sekä kaupunginhallituksen tekemän terveyshallinnon sisäistä toimivaltaa koskevan päätöksen nojalla eikä päätökseen voitu hakea muutosta valittamalla. Palauttamatta asiaa KHO tutki A:n vaatimuksen kaupunkiin kohdistuvana julkisoikeudellista maksuvelvollisuutta koskevana vaatimuksena ja hylkäsi hakemuksen, koska kenkien tilaaminen ja käsirahan maksaminen oli tapahtunut ennen 6.5.1994, jolloin A:n jalkineasiaa oli käsitelty kuntoutuskokouksessa, ja A tietoisena siitä, ettei omalla kustannuksella hankittuja apuvälineitä korvata jälkikäteen, oli tehnyt sitovan sopimuksen jalkineiden hankkimisesta ennen kuin ko asiaa oli käsitelty ja tehty päätös. A:lla ei ollut lakiin perustuvaa oikeutta maksuosoituksen saamiseen erityisvalmisteisiin jalkineisiin ja päätöstä tehtäessä oli noudatettu apuvälineiden myöntämisessä noudatettavaksi vahvistettuja periaatteita ja päätöstä tehtäessä oli toimittu kunnalle kuuluvan harkintavallan rajoissa. ()</p>
    <p>Äänestys 3-2</p>
  </dcterms:abstract>
  <p>HvalL3 §</p>
  <p>L terveydenhuollon ammattihenkilöistä 22 §</p>
  <p>HLL 69 §</p>
  <p>KansanterveysL 14 § 1 mom 2 kohta</p>
  <p>KansanterveysL 14 § 3 mom</p>
  <p>KansanterveysL 17 §</p>
  <p>A lääkinnällisestä kuntoutuksesta 2 §</p>
  <p>A lääkinnällisestä kuntoutuksesta 3 §</p>
  <p>A lääkinnällisestä kuntoutuksesta 4 §</p>
</finlex:document>
