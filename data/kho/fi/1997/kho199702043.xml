<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19970829">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199702043</dcterms:identifier>
  <finlex:ecliIdentifier>ECLI:FI:KHO:1997:T2043</finlex:ecliIdentifier>
  <dcterms:title>29.8.1997/2043</dcterms:title>
  <dcterms:description>
    <p>
      <span>Kunnanjohtaja</span>
      <span>Irtisanominen</span>
      <span>Tilapäinen valiokunta</span>
      <span>Kiireellinen asia</span>
      <span>Asian kiireellisyys</span>
      <span>Valmistelu</span>
      <span>Kokouskutsu</span>
    </p>
  </dcterms:description>
  <finlex:registerNumber>3015/1/96</finlex:registerNumber>
  <dcterms:issued>1997-08-29</dcterms:issued>
  <finlex:fileCopyNumber>2043</finlex:fileCopyNumber>
  <sysluok>
    <snro>1.02.05.02.07</snro>
    <snro>1.02.06.04</snro>
    <snro>1.02.04.03</snro>
    <snro>1.02.04.04.03</snro>
  </sysluok>
  <dcterms:abstract>
    <p>Kaupunginvaltuuston 25 valtuutettua jätti 15.11.1995 aloitteen kutsua valtuusto pikaisesti käsittelemään kaupunginjohtajan irtisanomista tehtävistään sen vuoksi, että kaupunginjohtaja on menettänyt valtuuston luottamuksen. Kaupunginhallitus päätti samana päivänä saattaa aloitteen kaupunginvaltuuston käsiteltäväksi ja esitti, että valtuusto asettaisi asian valmistelua varten tilapäisen valiokunnan ja lykkäisi asian muilta osin seuraavaan kokoukseen varatakseen kaupunginjohtajalle tilaisuuden tulla kuulluksi. Kaupunginvaltuusto päätti samana päivänä äänin 29-6 ottaa asian kiireellisenä käsiteltäväksi, asetti äänin 27-7, yksi tyhjä, tilapäisen valiokunnan valmistelemaan asiaa ja valitsi tilapäisen valiokunnan jäsenet. Kaupunginvaltuusto irtisanoi 12.12.1995 kaupunginjohtajan tilapäisen valiokunnan esityksen mukaisesti.</p>
    <p>Kaupunginhallituksen irtisanomispäätöksestä tehdyn valituksen johdosta antaman selityksen mukaan asian kiireellisyyttä arvioidessaan valtuusto otti huomioon kunnanjohtajan erityisen keskeisen merkityksen koko kunnan toiminnalle. Kun valtuutettujen tiedossa oli aikaisempi irtisanomisyritys huomioon ottaen kaupunginjohtajan ja virastotalon henkilöstön syvä juopa niin, että oli syytä pelätä kaupungin asioiden hoidon pahasti kärsivän, oli perusteltua toimia asiassa ripeästi. Näin haluttiin osaltaan myös välttää asian ympärille tuleva turha kohu ja vastakkainasettelu kaupungin hallinnon sisällä.</p>
    <p>Lääninoikeus katsoi, että valtuutettujen aloite kaupunginjohtajan irtisanomisesta ja kaupunginhallituksen esitys tilapäisen valiokunnan asettamisesta ei ole kaupunginhallituksen selityksessä mainituilla perusteilla ollut sellainen asia, joka on voitu ottaa kiireellisenä käsiteltäväksi. Ratkaisun perusteluissa lääninoikeus viittasi siihen, että kuntalakia koskevan hallituksen esityksen 192/94 vp mukaan asian kiireellisyys tarkoittaa yleensä sitä, ettei asiaa enää seuraavassa kokouksessa ehdittäisi käsitellä. Lääninoikeus katsoi, että kaupunginvaltuuston päätös oli syntynyt virheellisessä järjestyksessä myös sen vuoksi, ettei kaupunginjohtajalle oltu varattu tilaisuutta antaa selitystä tilapäiselle valiokunnalle annetuista irtisanomista koskevista lausunnoista eikä kuultu niistä laajemmista perusteluista, jotka valtuusto oli, sen jälkeen kun se oli hyväksynyt tilapäisen valiokunnan esityksen irtisanomisesta, päättänyt liittää irtisanomispäätökseen.</p>
    <p>Korkein hallinto-oikeus katsoi, että tilapäisen valiokunnan asettaminen oli luonteeltaan sellainen asia, joka voi olla kiireellinen. Kaupunginvaltuusto oli voinut, kun kysymyksessä oli vasta valmistelutoimi ja kun otettiin huomioon myös kaupunginjohtajan irtisanomisen aikaisemmat vaiheet, käsitellä asian kiireellisenä kaupunginhallituksen lääninoikeudelle annetussa selityksessä esitetyillä perusteilla. Kaupunginvaltuuston 15.11.1995 tekemä päätös ei siten ollut tältä osin syntynyt virheellisessä järjestyksessä.</p>
    <p>Korkein hallinto-oikeus ei kuitenkaan muuttanut lääninoikeuden päätöksen lopputulosta, koska kaupunginjohtajalle ei ollut varattu tilaisuutta tulla kuulluksi tilapäiselle valiokunnalle annetuista kaupunginhallituksen ja osastopäälliköiden lausunnoista, mitkä olivat hallintomenettelylain 15 §:n 1 momentissa tarkoitettuja sellaisia selvityksiä, jotka olivat voineet vaikuttaa asian ratkaisuun.</p>
    <p>Vähemmistö katsoi, että asian kiireellisyydelle ei ollut esitetty perusteita ja että kaupunginvaltuusto ei ollut voinut asian käsittelyn päätyttyä hyväksyä liitettäväksi irtisanomisen perusteeksi syitä, joista kaupunginjohtajaa ei ollut kuultu, minkä vuoksi ei ollut syytä muuttaa lääninoikeuden päätöksen lopputulosta.</p>
    <p>Äänestys 4-1.</p>
  </dcterms:abstract>
  <p>KuntaL 21 §</p>
  <p>KuntaL 22 §</p>
  <p>KuntaL 25 §</p>
  <p>KuntaL 54 §</p>
  <p>KuntaL 55 §</p>
  <p>KuntaL 57 §</p>
</finlex:document>
