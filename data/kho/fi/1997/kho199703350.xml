<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19971230">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199703350</dcterms:identifier>
  <finlex:ecliIdentifier>ECLI:FI:KHO:1997:147</finlex:ecliIdentifier>
  <dcterms:title>30.12.1997/3350 KHO:1997:147</dcterms:title>
  <dcterms:description>
    <p>
      <span>Arvonlisävero</span>
      <span>Liiketoiminta</span>
      <span>Kirjastopalvelu</span>
      <span>Yleishyödyllinen toiminta</span>
      <span>Kulttuuripalvelu</span>
      <span>Julkisoikeudellinen laitos</span>
      <span>EY-oikeus</span>
      <span>Direktiivin tulkintavaikutus</span>
      <span>Yliopisto</span>
    </p>
  </dcterms:description>
  <finlex:registerNumber>1128/2/97</finlex:registerNumber>
  <dcterms:issued>1997-12-30</dcterms:issued>
  <finlex:fileCopyNumber>3350</finlex:fileCopyNumber>
  <sysluok>
    <snro>2.20.01</snro>
  </sysluok>
  <dcterms:abstract>
    <p>Arvonlisäverolaissa ei ole erityistä kirjasto- tai kulttuuritoimintaa koskevaa säännöstä. Hallituksen esityksessä arvonlisäverolaiksi (88/1993 vp) todetaan, että kirjastotoiminta on tarkoitettu verottomaksi toiminnaksi, joka tulkinta on yhteneväinen kuudennen neuvoston arvonlisäverodirektiivin (77/388/ETY) 13 artiklan A kohdan 1 kohdan n alakohdan määräyksen kanssa, kun kysymys on julkisoikeudellisen laitoksen harjoittamasta kirjastopalvelutoiminnasta. Näin ollen ja ottaen huomioon, että arvonlisäverolakia tulkittaessa on valittava direktiivin Suomelle asettamien velvoitteiden mukainen tulkinta, julkisoikeudellisena laitoksena pidettävän yliopiston harjoittama kirjastopalvelutoiminta katsottiin verottomaksi. Verottomilla kirjastopalveluilla tarkoitettiin kirjaston henkilökunnan suorittamia palveluja, jotka olivat välttämättömiä kirjaston tehtävien hoitamiseksi. Näiden palvelujen antaminen ei myöskään tapahtunut siten kilpailuolosuhteissa, että palveluista oli suoritettava arvonlisäveroa. Yliopiston ei näin ollen ollut suoritettava arvonlisäveroa maksuista, joita perittiin kirjaston omista kokoelmista otetuista jäljenteistä, kaukopalvelun välittämistä jäljenteistä, tietopalvelusta, tietokantojen etäkäytöstä, konservointipalveluista, mikrokuvauspalveluista ja kirjaston käytön opetuksesta.</p>
    <p>Ennakkotieto ajalle 1.1.1997-31.12.1997.</p>
  </dcterms:abstract>
  <p>ArvonlisäveroL 1 § 1 mom 1 kohta (1501/93)</p>
  <p>Kuudes neuvoston direktiivi jäsenvaltioiden liikevaihtoverolainsäädännön yhdenmukaistamisesta - yhteinen arvonlisäverojärjestelmä: yhdenmukainen määräytymisperuste (77/388/ETY) 13 artikla A-kohta 1 kohta n alakohta</p>
</finlex:document>
