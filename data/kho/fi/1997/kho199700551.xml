<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19970307">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199700551</dcterms:identifier>
  <finlex:ecliIdentifier>ECLI:FI:KHO:1997:14</finlex:ecliIdentifier>
  <dcterms:title>7.3.1997/551 KHO:1997:14</dcterms:title>
  <dcterms:description>
    <p>
      <span>Henkilökohtaisen tulon verotus</span>
      <span>Tulonhankkimismeno</span>
      <span>Täydennyskoulutus</span>
      <span>Jatkokoulutuskustannukset</span>
      <span>Opiskelukustannukset</span>
      <span>Työtekninen koulu</span>
      <span>Etäisopiskelu</span>
    </p>
  </dcterms:description>
  <finlex:registerNumber>1772/3/95</finlex:registerNumber>
  <dcterms:issued>1997-03-07</dcterms:issued>
  <finlex:fileCopyNumber>551</finlex:fileCopyNumber>
  <sysluok>
    <snro>2.03.04.12</snro>
  </sysluok>
  <dcterms:abstract>
    <p>A oli vuonna 1979 valmistunut ammattikoulun rakennusmiehen opintolinjalta. A oli valmistumisen jälkeen työskennellyt kirvesmiehenä usean vuoden ajan. Vuonna 1992 hän oli ollut työttömänä ja saanut työttömyyspäivärahaa sekä rakennustyöläisten työttömyyskassan suorittamaa koulutustukea. A oli vuonna 1991 oma-aloitteisesti hakeutunut opiskelemaan Oy Rastor Ab:n Tietomiehen Työtekniseen kouluun rakennustekniikan opintolinjalle. Työtekninen koulu on opetushallituksen valvonnan alainen oppilaitos, joka antaa jo työelämässä toimiville, oman alansa lisäkoulutusta haluaville henkilöille ammatillista jatkokoulutusta. Kolmevuotisen työteknisen koulun käynyt voi, jos hänellä on vähintään kolmen vuoden työkokemus sillä alalla, jolla hän on koulun suorittanut, saada tutkintotodistuksen työteknikko -nimityksin. A:lle oli 1.6.1993 myönnetty oikeus käyttää työteknikko -nimitystä. A oli myöhemmin, 22.9.1994, lisäksi suorittanut ammatillisessa aikuiskoulutuskeskuksessa kirvesmiehen ammattitutkinnon. Kun otettiin huomioon koulutuksen sisältö sekä sen liittyminen A:n aikaisempaan koulutukseen ja hänen ammattiinsa, opiskelu työteknisessä koulussa oli täydennyskoulutusta, josta aiheutuneet menot olivat tulon hankkimisesta tai säilyttämisestä johtuneita, verotuksessa vähennyskelpoisia menoja. ja</p>
    <p>Äänestys 3-2.</p>
    <p>Verovuosi_1991 Verovuosi_1992</p>
  </dcterms:abstract>
  <p>TVL 81 § (1240/88)</p>
</finlex:document>
