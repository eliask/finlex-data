<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19970227">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199700445</dcterms:identifier>
  <finlex:ecliIdentifier>ECLI:FI:KHO:1997:11</finlex:ecliIdentifier>
  <dcterms:title>27.2.1997/445 KHO:1997:11</dcterms:title>
  <dcterms:description>
    <p>
      <span>Kunnallisasia</span>
      <span>Kunnan viranhaltijat</span>
      <span>Virkasääntö</span>
      <span>Irtisanominen</span>
      <span>Suomen</span>
      <span>Hallitusmuoto</span>
      <span>Perusoikeudet</span>
    </p>
  </dcterms:description>
  <finlex:registerNumber>2406/4/96</finlex:registerNumber>
  <dcterms:issued>1997-02-27</dcterms:issued>
  <finlex:fileCopyNumber>445</finlex:fileCopyNumber>
  <sysluok>
    <snro>1.02.06.04</snro>
    <snro>1.01.01.08.01</snro>
  </sysluok>
  <dcterms:abstract>
    <p>Viranhaltija irtisanottiin 23.11.1995 kunnan virkasäännön 13 §:n 2 momentin 4 kohdassa tarkoitetulla muun viranhoidollisiin näkökohtiin perustuvan erittäin painavan syyn perusteella. Virkasäännön määräys oli hyväksytty 1.7.1995 voimaantulleen kuntalain 45 §:n 2 momentin 1 kohdan (365/95) perusteella.</p>
    <p>Suomen Hallitusmuodon 1.8.1995 voimaan tulleen 15 §:n 3 momentin mukaan ketään ei saa ilman lakiin perustuvaa syytä erottaa työstä. Perusoikeusuudistukseen ei sisältynyt nimenomaisia säännöksiä uudistuksen voimaansaattamista koskevasta siirtymäajasta. Uudistusta koskevassa hallituksen esityksessä todettiin kuitenkin, että uudet perusoikeussäännökset saattoivat johtaa yksittäisiin lainsäädännön uudistustarpeisiin. Perustuslakivaliokunnan (PeVM 25/1994 vp) mietinnön mukaan lainsäädännön tarkistustyöhön oli ryhdyttävä pikaisesti niissä tapauksissa, joissa ristiriitoja uusien perusoikeussäännösten kanssa voitiin epäillä ilmenevän. Sekä hallituksen esityksestä että perustuslakivaliokunnan mietinnöstä oli pääteltävissä, että perusoikeusuudistuksen edellyttämien tavallisen lainsäädännön muutosten ei ajalteltu kaikilta osin toteutuvan välittömästi perusoikeusuudistuksen tultua voimaan. Kun kuntalaki 17.3.1995 annettiin, perusoikeusuudistusta ei vielä oltu lopullisesti hyväksytty eikä perusoikeusuudistuksen voimaantuloajankohtaa vielä tiedetty. Kuntalain hyväksyessään eduskunta edellytti hallituksen huolehtivan siitä, että pikaisesti valmisteltiin lakiehdotus ainakin kunnan viranhaltijoiden irtisanomisperusteista ja muusta palvelussuhdeturvasta. Eduskunnan lausuma perustui hallintovaliokunnan mietintöön (HaVM 18/1994 vp), jonka mukaan palvelussuhdeturvaa ei voitu vastaisuudessa jättää virkasäännön varaan. Kunnallisten viranhaltijoiden irtisanomisperusteet olivat kuntien virkasäännöissä kunnes kunnallisten viranhaltijoiden palvelussuhdeturvasta annettu laki tuli voimaan 1.7.1996. Lain 23 §:n 2 momentissa olevan voimaantulosäännöksen mukaan, jos laissa tarkoitettu asia oli vireillä lain voimaan tullessa, noudatettiin lain voimaan tullessa voimassa olleita säännöksiä ja määräyksiä, ja 4 momentin mukaan, jos ennen lain voimaan tuloa lain nojalla annetussa asetuksessa oli tästä laista poikkeavia säännöksiä niitä sovellettiin tämän lain asemasta. Hallitusmuodon perusoikeussäännösten tullessa voimaan tuolloin oli voimassa valtion virkamiesten irtisanomisperusteita koskeva valtion virkamieslain 25 §:n 2 momentti ja työsopimussuhteisten työntekijöiden irtisanomisperusteita koskeva työsopimuslain 37 §:n 2 momentti, joissa oli yhtäläisesti säädetty, että viranomainen tai työnantaja ei saanut irtisanoa virkasuhdetta tai työsopimusta työntekijästä johtuvasta syystä, ellei tämä syy ollut erittäin painava. Vastaava säännös sisältyi myös 1.7.1996 voimaan tulleen kunnan viranhaltijoiden palvelussuhdeturvasta annetun lain 6 §:n 1 momenttiin.</p>
    <p>Kunnan 26.6.1995 hyväksymän virkasäännön 13 §:n 2 momentin 4 kohdan mukaan kunta sai irtisanoa viranhaltijan, jos irtisanomiseen oli muu viranhoidollisiin näkökohtiin perustuva erittäin painava syy. Virkasuhteen päättymisen syytä koskeva nyt kysymyksessä oleva määräys ei siten poikennut asiallisesti edellä mainituista laintasoisista säännöksistä. Virkasäännön mainittu määräys ei ollut perustuslain voimaantulon jälkeen hyväksytty uusi määräys. Virkasääntö oli hyväksytty ennen perusoikeusuudistusta ja määräys oli silloin voimassa olleen lainsäädännön mukainen. Viranhaltijan irtisanomista, joka tapahtui edellä mainitun virkasäännön nojalla erittäin painavasta syystä, oli perusteltu syyllä, jota eduskunta oli useita lakeja säätäessään pitänyt riittävän painavana irtisanomisen perusteeksi ja joka oli eduskunnan käsityksen mukaan myös kunnan viranhaltijoiden erityisolosuhteet huomioon ottaen perusteltu. Kunnallisen virkasuhteen kuntalakiin ja sen nojalla annettuun virkasääntöön perustuvia irtisanomisperusteita ei ollut tarkoitettu edellä oleva huomioon ottaen jättää soveltamatta hallitusmuodon 15 §:n 3 momentin työstä erottamista koskevaa perusoikeussäännöstä voimaan saatettaessa syntyneenä 11 kuukauden pituisena väliaikana eikä tuona aikanakaan kunnan virkasäännön 13 §:n puheena oleva määräys poikennut perusteiltaan muista yleisistä laintasoisesti säädetyistä virkamiesten ja työntekijöiden irtisanomisen syistä. Näillä perusteilla kunnan virkasäännön 13 §:ää x) on ollut sovellettava.</p>
  </dcterms:abstract>
  <p>x) korj. 8.4.1997: 2 momentin 4 kohtaa</p>
</finlex:document>
