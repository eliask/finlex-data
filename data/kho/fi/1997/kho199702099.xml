<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19970904">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199702099</dcterms:identifier>
  <finlex:ecliIdentifier>ECLI:FI:KHO:1997:83</finlex:ecliIdentifier>
  <dcterms:title>4.9.1997/2099 KHO:1997:83</dcterms:title>
  <dcterms:description>
    <p>
      <span>Liikennelupa</span>
      <span>Taksilupa</span>
      <span>Luvan saamisen edellytykset</span>
      <span>Sopivuus</span>
      <span>Hyvämaineisuus</span>
      <span>Yhteiskäsittely</span>
      <span>Rikokset</span>
    </p>
  </dcterms:description>
  <finlex:registerNumber>3376/3/96</finlex:registerNumber>
  <dcterms:issued>1997-09-04</dcterms:issued>
  <finlex:fileCopyNumber>2099</finlex:fileCopyNumber>
  <sysluok>
    <snro>1.06.06.04.03</snro>
  </sysluok>
  <dcterms:abstract>
    <p>Lääninhallitus (LH) oli hylännyt taksilupahakemuksen yhteiskäsittelyssä. LH oli pitänyt hakijaa muutoin vaaditut edellytykset täyttävänä, mutta hylännyt hakemuksen, koska hän oli syyllistynyt useampiin tieliikennelain ja -asetuksen vastaisiin tekoihin, minkä vuoksi LH ei luvanvaraisesta henkilöliikenteestä tiellä annetun lain 9 §:n ja 9 b §:n perusteella pitänyt hakijaa sopivana harjoittamaan henkilöliikennettä.</p>
    <p>KHO kumosi LH:n päätöksen ja palautti asian LH:lle uudelleen käsiteltäväksi. Luvanvaraisesta henkilöliikenteestä tiellä annetun lain 9 §:n 3 momentin 15.2.1991/343 mukaan hakijan ei ollut katsottava täyttävän hyvämaineisuuden vaatimusta, jos hänet oli viimeksi kuluneiden viiden vuoden aikana tuomittu vankeusrangaistukseen rikoksesta, tai hänet oli vähintään kolmesti viimeksi kuluneen vuoden aikana tuomittu sakkorangaistukseen työ- tai palkkasuhdetta, liikenteen harjoittamista, ajo- ja lepoaikojen noudattamista taikka liikenne- tai ajoneuvoturvallisuutta koskevien säännösten ja määräysten rikkomisesta. Asiakirjoissa olevista liikennerikostiedoista saatavan selvityksen mukaan valittajaa ei ollut tuomittu edellä mainitussa lainkohdassa säädettyihin rangaistuksiin. Hän täytti näin ollen säädetyn hyvämaineisuuden vaatimuksen. Rikosten vaikutus liikenneluvan myöntämisen edellytyksiin oli säädetty edellä mainitussa lainkohdassa. Muiden kuin siinä mainittujen rikosten perusteella liikenneluvan myöntämisen edellytysten ei voitu katsoa puuttuvan. LH ei ollut näin ollen voinut päätöksessään mainitsemillaan perusteilla hylätä valittajan taksilupahakemusta.</p>
    <p>Edellä mainitun lain 9 b §:n 1 momentin mukaan taksilupa voitiin myöntää hakijalle, joka täytti lain 9 §:n 1-3 momentissa säädetyt edellytykse. Silloin kun taksilupaa ei voitu yhteiskäsittelyssä liikennetarpeen perusteella myöntää kaikille edellä mainitut edellytykset täyttäville hakijoille, oli lupa myönnettävä hakijoille, jotka täyttivät edellytykset parhaiten. Yhteiskäsittelyssä tehtävässä hakijoiden keskinäisen sopivuuden vertailussa voitiin ottaa huomioon sellaiset rikokset, jotka eivät olleet esteenä liikenneluvan edellytysten täyttymiselle. (perustelujen osalta 3-2).</p>
    <p>Äänestys</p>
  </dcterms:abstract>
</finlex:document>
