<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19971024">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199702663</dcterms:identifier>
  <finlex:ecliIdentifier>ECLI:FI:KHO:1997:T2663</finlex:ecliIdentifier>
  <dcterms:title>24.10.1997/2663</dcterms:title>
  <dcterms:description>
    <p>
      <span>Henkilökohtaisen tulon verotus</span>
      <span>Verotusmenettely</span>
      <span>Veron kiertäminen</span>
      <span>Peitelty osinko</span>
      <span>Taseyhtiökauppa</span>
      <span>Myyjä</span>
      <span>Vapauttava peruste</span>
    </p>
  </dcterms:description>
  <finlex:registerNumber>576/2/97</finlex:registerNumber>
  <dcterms:issued>1997-10-24</dcterms:issued>
  <finlex:fileCopyNumber>2663</finlex:fileCopyNumber>
  <sysluok>
    <snro>2.14.04.04.03.06</snro>
  </sysluok>
  <dcterms:abstract>
    <p>Hammaslääkäritoimintaa harjoittaneen A Oy:n osakkaina olivat D Ky sekä sen 6 vastuunalaista yhtiömiestä. D Ky:n toimialana oli tappiolliseksi osoittautunut arvopaperi- ja kiinteistökauppa. A Oy myi liikeomaisuutensa 1.-2.12.1991 D Ky:lle, joka jatkoi hammaslääkäritoimintaa. Taseyhtiöksi muuttuneen A Oy:n osakekanta myytiin 10 kuukautta myöhemmin 8.10.1992 ulkopuoliselle P Oy:lle. Tämä luovutus ja siihen liittyvät rahoitusjärjestelyt tehtiin tyypillisellä taseyhtiömenettelyllä. Lääninoikeus katsoi, että mainittuihin järjestelyihin, kun niitä tarkasteltiin kokonaisuutena, oli ryhdytty veron kiertämiseksi ja K oli taseyhtiön A Oy:n osakkaana myötävaikuttanut järjestelyihin. K:n tuloon oli verotuslain 56 ja 57 §:n nojalla lisättävä peiteltynä osinkona kauppahinnan ja omaisuuden luovutusvoittona verotetun määrän välinen erotus. Korkein hallinto-oikeus kumosi lääninoikeuden päätöksen ja saattoi voimaan toimitetun verotuksen. Liikeomaisuuden luovutuksen syiksi oli esitetty, että kommandiittiyhtiötä rahoittanut pankki oli yhtiön huonon taloudellisen tilan takia vaatinut yhtiöiden toiminnan yhdistämistä. Arvopaperikauppaa ja kiinteistösijoitustoimintaa harjoittaneen D Ky:n pääosin valuuttamääräisillä lainoilla vaihto-omaisuudeksi hankittujen asunto- ja muiden osakkeiden arvo oli laman ja Suomen rahan arvon alenemisen johdosta romahtanut. Rahoittajapankki oli edellyttänyt toimenpiteitä yhtiön velanhoitokyvyn turvaamiseksi. Näiden D Ky:n ongelmien ratkaisemiseksi oli A Oy:n liiketoiminta ja -omaisuus myyty D Ky:lle. Liikeomaisuuden kauppahinnat oli kirjattu D Ky:n taseeseen velaksi, jolle oli sovittu maksettavaksi ja maksettukin korkoa. D Ky oli maksanut A Oy:lle kauppahinta- ja muiden velkojen lyhennystä tulorahoituksen muodostumisen myötä kevään 1992 aikana yli 1,5 miljoonaa markkaa. Rahoittajapankin avustuksella A Oy:n osakekanta oli 8.10.1992 myyty ulkopuoliselle ostajalle, P Oy:lle, ja pankki oli varmistanut, että osakkeiden kauppahintana saadut varat sijoitettiin D Ky:öön tukemaan sen liiketoimintaa. A Oy:n liiketoiminnassa oli ollut kysymys osakkaina olevien hammaslääkäreiden henkilökohtaisesti suorittamista hammaslääkäripalveluista. A Oy:n liiketoiminta oli luovutettu samojen osakkaiden omistamalle D Ky:lle, joka oli ollut osakeyhtiön osakas ja jonka toimintaa osakeyhtiö oli myös rahoittanut. D Ky:n velkaisuuteen ja tappiollisuuteen sekä rahoittajapankin esittämiin vaatimuksiin nähden liiketoiminnan jatkumisen oli katsottava edellyttäneen molempien yhtiöiden toimintojen yhdistämistä. Vaikka liikeomaisuuden myynnin jälkeen niin kutsutuksi taseyhtiöksi saatetun A Oy:n osakekannan luovutus ja erityisesti kauppahinnan määräytyminen ja suorittaminen pankin välityksin 8.10.1992 oli tehtykin sellaisin muodoin, mikä oli tyypillistä verotuksen kiertämiseksi tapahtuvissa taseyhtiöjärjestelyissä, selostetuissa olosuhteissa järjestelyjen kokonaisuus huomioonottaen A Oy:n osakkaan K:n ei kuitenkaan katsottu myyneen osakkeitaan siten veron kiertämiseksi, että osakkeiden kauppahinta oli verotuslain 56 ja 57 §:n nojalla katsottava peitellyksi osingoksi.</p>
    <p>Äänestys 3-2.</p>
    <p>Verovuosi_1992</p>
  </dcterms:abstract>
  <p>VerotusL 56 §</p>
  <p>VerotusL-57_§</p>
</finlex:document>
