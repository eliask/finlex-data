<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19971112">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199702868</dcterms:identifier>
  <finlex:ecliIdentifier>ECLI:FI:KHO:1997:127</finlex:ecliIdentifier>
  <dcterms:title>12.11.1997/2868 KHO:1997:127</dcterms:title>
  <dcterms:description>
    <p>
      <span>Kunnallisasia</span>
      <span>Julkinen hankinta</span>
      <span>Tasapuolinen ja syrjimätön kohtelu</span>
      <span>Halvimman tarjouksen syrjäyttäminen</span>
    </p>
  </dcterms:description>
  <finlex:registerNumber>1962/1/96</finlex:registerNumber>
  <dcterms:issued>1997-11-12</dcterms:issued>
  <finlex:fileCopyNumber>2868</finlex:fileCopyNumber>
  <sysluok>
    <snro>1.06.02.04.04</snro>
  </sysluok>
  <dcterms:abstract>
    <p>Heinolan kaupungin jätevedenpuhdistamon saneerausta ja prosessin tehostamista koskevassa urakkakilpailussa oli saaduista tarjouksista valittu kokonaistaloudellisen edullisuuden perusteella muu kuin halvin tarjous. Halvimman tarjouksen tehneen yhtiön valituksesta tutkittiin kunnallisasiassa, oliko menettely urakkatarjouskilpailussa julkisista hankinnoista annetun lain mukainen. Hankinnassa noudatettua menettelyä oli arvioitava ottaen huomioon julkisista hankinnoista annetun lain 1 §:n 1 momentissa ilmaistu lain tarkoitus, joka on tarjousmenettelyyn osallistuvien tasapuolisen ja syrjimättömän kohtelun turvaaminen.</p>
    <p>Kun tarjoaja oli valittu lain 7 §:ssä sallitulla tavalla vertailemalla tarjousten kokonaistaloudellista edullisuutta, tasapuolisen ja syrjimättömän kohtelun vaatimus asetti rajat sille, mitä seikkoja vertailussa oli voitu ottaa huomioon. Tasapuolisuus edellytti, että valinnan perusteena käytettiin seikkoja, jotka olivat ilmenneet tarjouspyynnöstä siten, että tarjouspyynnön perusteella tehtyjä tarjouksia voitiin pitää keskenään vertailukelpoisina. Tätä edellyttivät myös kaupungin hankintaohjeet. Urakkatarjouspyynnössä oli ilmoitettu, että urakkakilpailussa noudatettiin periaatteita, jotka oli esitetty julkaisussa "rakennusalan urakkakilpailun periaatteet". Näiden ohjeiden mukaan tarjouksista hyväksytään rakennuttajalle edullisin tarjous. Tarjousten edullisuutta arvosteltaessa on urakkahintaa pääsääntöisesti pidettävä ratkaisevana tarjouksen hyväksymisperusteena. Jos hinnan lisäksi on muita kilpailuperusteita ja niistä on tarkoitus neuvotella tarjousten antajien kanssa ennen urakkapäätöksen tekemistä, menettelystä tulee ilmoittaa tarjouspyynnössä. Julkisista hankinnoista annetun lain 6 §:n mukaan tarjouskilpailusta voidaan sulkea pois sellainen ehdokas tai tarjoaja, jolla ei voida katsoa olevan teknisiä, taloudellisia tai muita edellytyksiä hankinnan toteuttamiseksi. Myös rakennusalan urakkakilpailun periaatteita koskevien ohjeiden mukaan ensiksi on selvitettävä, mitkä tarjoukset on hylättävä, jolloin jäljelle jääneet tarjoukset ovat hyväksymiskelpoisia.</p>
    <p>Tekninen lautakunta ei ole julkisista hankinnoista annetun lain 6 §:ssä tarkoitetulla tavalla sulkenut halvimman tarjouksen tehnyttä yhtiötä tarjouskilpailusta sillä perusteella, että yhtiö ei pystyisi suoriutumaan urakasta tarjouksensa mukaisesti. Tähän nähden ja kun tarjousasiakirjoissa ei ole ilmoitettu kokonaistaloudellisen edullisuuden arviointiperusteeksi toimitusvarmuutta tai siihen rinnastuvia teknisen lautakunnan käyttämiä valintaperusteita, lautakunnalla ei ole ollut perusteita hylätä yhtiön tarjousta. Tämän vuoksi korkein hallinto-oikeus hylkäsi kaupungin valituksen lääninoikeuden päätöksestä, jolla teknisen lautakunnan ja kaupunginhallituksen päätökset oli kumottu.</p>
  </dcterms:abstract>
  <p>L julkisista hankinnoista 1 §</p>
  <p>L julkisista hankinnoista 6 §</p>
  <p>L julkisista hankinnoista 7 §</p>
</finlex:document>
