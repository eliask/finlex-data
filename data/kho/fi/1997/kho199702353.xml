<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199702353</dcterms:identifier>
  <finlex:ecliIdentifier>ECLI:FI:KHO:1997:94</finlex:ecliIdentifier>
  <dcterms:title>25.9.1997/2353 KHO:1997:94</dcterms:title>
  <dcterms:description>
    <p>
      <span>Toimenpidekiellon jatkaminen</span>
      <span>Yleiskaavan laatiminen</span>
      <span>Kuuleminen</span>
      <span>Rakennuslaki</span>
      <span>Hallintomenettelylaki</span>
      <span>Euroopan ihmisoikeussopimus</span>
      <span>Puiden kaataminen</span>
    </p>
  </dcterms:description>
  <finlex:registerNumber>4731/2/95</finlex:registerNumber>
  <dcterms:issued>1997-09-25</dcterms:issued>
  <finlex:fileCopyNumber>2353</finlex:fileCopyNumber>
  <sysluok>
    <snro>1.04.05.07.01</snro>
    <snro>1.04.05.07.02</snro>
    <snro>1.09.02.07.01</snro>
    <snro>1.09.08.05</snro>
  </sysluok>
  <dcterms:abstract>
    <p>Lääninhallitus (LH) oli kunnan hakemuksesta jatkanut viidellä vuodella yleiskaavan laatimiseksi annettua rakennuslain 124 a §:n 3 momentin mukaista toimenpidekieltoa, joka koski muun ohella puiden kaatamista. Ympäristöministeriö (YM) oli hylännyt toimenpidekieltoalueella metsää omistavien henkilöiden valituksen. Kaksi heistä valitti edelleen KHO:een.</p>
    <p>Toisin kuin asema- tai rakennuskaavan laatimista varten annettavaa toimenpidekieltoa, yleiskaavan laatimiseksi annettavaa toimenpidekieltoa voidaan jatkaa viidellä vuodella kerrallaan sekä ilman erityistä syytä. Vahingonkärsijällä ei ole oikeutta saada korvausta kaavan laatimista varten annetun toimenpidekiellon johdosta. Puiden kaatamista koskeva toimenpidekielto vaikutti maanomistajan oikeuksiin toisella tavalla kuin rakennuskielto ja maa-ainesten ottamista koskeva kielto. Toimenpidekielto oli jo ennen LH:n päätöksen antamista ollut voimassa viiden vuoden ajan, joten aiemman toimenpidekiellon voimassa ollessa suoritettu kuuleminen ei olisi vaarantanut toimenpidekiellon jatkamispäätöksen tarkoituksen toteutumista eikä aiheuttanut asian ratkaisemisen lykkäämistä. Lääninhallituksen ei olisi tullut ratkaista asiaa maanomistajia kuulematta. Ottaen huomioon hallintomenettelylain 15 §:ään ja Euroopan ihmisoikeussopimuksen omaisuudensuoja-artiklaan sisältyvät oikeusperiaatteet KHO kumosi jatkovalittajien omistamien maaalueiden osalta YM:n ja LH:n päätökset ja siirsi asian lääninhallituksen sijasta toimivaltaiseksi hallintoviranomaiseksi tulleelle ympäristökeskukselle uudelleen käsiteltäväksi. ()</p>
    <p>Äänestys 7-2</p>
  </dcterms:abstract>
  <p>RakennusL 124 a § 3 mom</p>
  <p>HallintomenettelyL 15 §</p>
  <p>Euroopan ihmisoikeussopimus_1_lisäpöytäkirja_1_artikla</p>
</finlex:document>
