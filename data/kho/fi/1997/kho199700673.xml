<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19970321">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199700673</dcterms:identifier>
  <finlex:ecliIdentifier>ECLI:FI:KHO:1997:T673</finlex:ecliIdentifier>
  <dcterms:title>21.3.1997/673</dcterms:title>
  <dcterms:description>
    <p>
      <span>Arvonlisävero</span>
      <span>Rakentamispalvelun oma käyttö</span>
      <span>Yleinen vähennysoikeus</span>
      <span>Perustajarakentaminen</span>
      <span>Rakennuttaja</span>
      <span>Suunnittelupalvelut</span>
    </p>
  </dcterms:description>
  <finlex:registerNumber>1977/6/96</finlex:registerNumber>
  <dcterms:issued>1997-03-21</dcterms:issued>
  <finlex:fileCopyNumber>673</finlex:fileCopyNumber>
  <sysluok>
    <snro>2.20.04.05.01</snro>
    <snro>2.20.11.01</snro>
  </sysluok>
  <dcterms:abstract>
    <p>Yhtiö oli rakennustoimintaa ja kiinteistöliiketoimintaa harjoittavan konsernin emoyhtiö. Rakennustoiminta oli konsernissa keskitetty tytäryhtiöön ja kiinteistöliiketoiminta emoyhtiöön. Emoyhtiön kiinteistöliiketoiminta muodostui kiinteistöjen ja tonttien omistamisesta, rakennuttamisesta ja kehittämisestä sekä valmiiksi rakennettujen kiinteistöjen vuokraamisesta. Uudisrakentamiseen liittyvät rakennushankkeet yhtiö toteutti perustajarakennuttajana ja se oli arvonlisäverovelvollinen muun ohella rakennuttajapalvelujen myynnistä ja rakentamispalvelujen omaan käyttöön ottamisesta.</p>
    <p>Yhtiö hankki rakennusmaahan ja rakennettavaan rakennukseen liittyviä kaavoitus-, suunnittelu- ja muita palveluja. Palveluja hankittaessa ei aina tiedetty, miten ja millaisen liiketoiminnan yhteydessä ne myydään edelleen. Koska palvelut oli kuitenkin hankittu käytettäväksi yhtiön verollisessa liiketoiminnassa, yhtiö sai vähentää niihin sisältyvän veron arvonlisäverolain 102 §:n nojalla siitä riippumatta, käytettiinkö palvelut hyödyksi myytävien rakennuttajapalvelujen yhteydessä vai perustajarakennuttamiseen liittyvänä rakentamispalvelujen omana käyttönä. Vähennysoikeuden suhteen ei merkitystä ollut myöskään sillä, että osa kohteista, joita varten palvelut oli hankittu, jäi mahdollisesti toteuttamatta ja myymättä. (ArvonlisäveroL_1501/93_ja_1486/94) Ennakkotieto ajaksi 1.1.1996-31.12.1997.</p>
  </dcterms:abstract>
  <p>ArvonlisäveroL 31 §</p>
  <p>ArvonlisäveroL 102 §</p>
</finlex:document>
