<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19970421">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199700949</dcterms:identifier>
  <finlex:ecliIdentifier>ECLI:FI:KHO:1997:T949</finlex:ecliIdentifier>
  <dcterms:title>21.4.1997/949</dcterms:title>
  <dcterms:description>
    <p>
      <span>Tulli</span>
      <span>Tullinpalautusten kuittaus</span>
      <span>Hallintoriita</span>
    </p>
  </dcterms:description>
  <finlex:registerNumber>4589/6/95</finlex:registerNumber>
  <dcterms:issued>1997-04-21</dcterms:issued>
  <finlex:fileCopyNumber>949</finlex:fileCopyNumber>
  <sysluok>
    <snro>2.22.07.01.05</snro>
    <snro>1.09.04.01.01</snro>
  </sysluok>
  <dcterms:abstract>
    <p>Piiritullikamari oli kirjeellään 20.5.1992 ilmoittanut X Oy:lle, että sen asiamies Y Oy oli siirretty tullilaitoksen käteisasiakkaaksi ja että X Oy:n kirjeessä mainitut tullilaskut olivat jääneet maksamatta, minkä vuoksi X Oy:tä kehotettiin suorittamaan 1.8.1991 ja 11.1.1992 välisenä aikana erääntyneet yhteensä 762.918 markan pääomamääräiset tullilaskut viivästyskorkoineen ja jäämämaksuineen. Toiselle huolitsija-asiamiehelleen Z Oy:lle X Oy oli siirtänyt 27.11.1992-30.3.1993 välisenä aikana hyväksytyt tullinpalautussaatavansa korkoineen yhteensä 41.383 markkaa. X Oy oli sen jälkeen 13.4.1993 hakemuksestaan asetettu konkurssiin ja sittemmin konkurssin johdosta purettu. Tullinpalautusten siirrosta oli 21.5.1993 ilmoitettu piiritullikamarille. Tullihallitus oli valvonut X Oy:n konkurssissa tulliverosaatavansa siten, että mahdolliset tullinpalautukset pienensivät saatavaa. Piiritullikamari oli 27.8.1993 päättänyt käyttää päätöksestään ilmenevien veronpalautuslaskelmien mukaiset, kuittauspäivään laskettuine korkoineen yhteensä 41.383 markan palautukset edellä mainitun tulliverovelan kuittaukseen. Kuittauspäiväksi oli määrätty kunkin tullinpalautuksen hyväksymiskuukauden viimeinen päivä eli 30.11.1992, 31.12.1992, 28.2.1993 ja 31.3.1993.</p>
    <p>Lääninoikeus käsitteli Z Oy:n asiassa tekemän valituksen hallintoriitana ja katsoi, että piiritullikamarin tullinpalautusta koskevia veronpalautuslaskelmia oli puheena olevissa oloissa pidettävä tavalliseen velkakirjaan verrattavina, saamisolettaman luovina asiakirjoina ja että Z Oy:lle ei ollut tullinpalautusten osalta voitu siirtää velalliseen, piiritullikamariin nähden parempaa oikeutta kuin X Oy:llä oli ollut. Piiritullikamarin tulliverosaatavat ja X Oy:n tullinpalautussaatavat olivat kuittaushetkellä olleet samanlaatuisia ja piiritullikamarin tulliverosaatavat X Oy:ltä olivat erääntyneet ennen tullinpalautussaatavien erääntymistä ja siirtoa Z Oy:lle. Sen vuoksi ja kun piiritullikamarin saatavat olivat olleet perimiskelpoisia, piiritullikamarilla oli ollut oikeus käyttää X Oy:n tullinpalautussaatavat tulliverosaataviensa kuittaamiseen. KHO ei Z Oy:n valituksesta muuttanut lääninoikeuden päätöstä.</p>
  </dcterms:abstract>
</finlex:document>
