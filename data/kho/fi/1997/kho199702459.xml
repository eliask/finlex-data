<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19971003">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199702459</dcterms:identifier>
  <finlex:ecliIdentifier>ECLI:FI:KHO:1997:T2459</finlex:ecliIdentifier>
  <dcterms:title>3.10.1997/2459</dcterms:title>
  <dcterms:description>
    <p>
      <span>Verotusmenettely</span>
      <span>Henkilökohtaisen tulon verotus</span>
      <span>Taseyhtiökauppa</span>
      <span>Veron kiertäminen</span>
      <span>Määrän alentaminen</span>
      <span>Myyjä</span>
      <span>Peitelty osinko</span>
    </p>
  </dcterms:description>
  <finlex:registerNumber>1844/3/96</finlex:registerNumber>
  <dcterms:issued>1997-10-03</dcterms:issued>
  <finlex:fileCopyNumber>2459</finlex:fileCopyNumber>
  <sysluok>
    <snro>2.14.04.04.02.01</snro>
    <snro>2.14.04.04.03.06</snro>
  </sysluok>
  <dcterms:abstract>
    <p>A omisti B Oy:n 60 osakkeesta 36 kappaletta, hänen äitinsä 10 osaketta ja kaksi sisartaan yhteensä 14 osaketta. A perusti 16.4.1992 yksin uuden samannimisen yhtiön. Vanhan B Oy:n nimi muutettiin 21.4.1992 C Oy:ksi, jonka tilikausi päättyi 30.4.1992. C Oy:n osakkaat myivät 7.5.1992 C Oy:n osakekannan X Oy:lle yhteensä 6.011.898 markan hinnasta. C Oy myi liikeomaisuuden 21.5.1992 3.006.509 markalla A:n yksin omistamalle uudelle B Oy:lle. Kauppahintojen suoritukset tapahtuivat eräässä pankissa, jossa kauppajärjestelyjä varten kaikilla osapuolilla oli tilit. C Oy ei antanut veroilmoituksia vuosilta 1992 ja 1993 ja sille maksuunpannut verot, muun muassa vuodelta 1992 jäännösvero 2.514.406 markkaa, olivat suorittamatta. A antoi uudelle yhtiölle vakautettua lainaa 2.346.589 markkaa. Uuden B Oy:n liikevaihto oli seuraavina vuosina merkittävästi aikaisempaa liiketoimintaa alhaisempi.</p>
    <p>KHO katsoi, kun otettiin huomioon luovutustointen ja rahasiirtojen tapahtuminen samanaikaisesti sekä osakekannan kauppahinnan määräytyminen ja sen suoritustapa kierrättämällä varoja osapuolten tileiltä toisille, että A:n oli katsottava myötävaikuttaneen myös C Oy:tä koskeviin järjestelyihin, joiden seurauksena, kun yhtiön rahavarat oli käytetty kauppahinnan suorittamiseen myyjille, oli ollut liiketoiminnasta tiedossa olleiden, osittain kirjanpitoonkin merkittyjen osakeyhtiön 30.4.1992 päättyneen tilikauden verojen suorittamatta jääminen. Selostetuissa olosuhteissa suoritettujen toimien muodostamaan kokonaisuuteen nähden A:n veronalaiseksi tuloksi oli osakkeiden luovutusvoiton sijasta luettava verotuslain 56 ja 57 §:n nojalla hänen C Oy:stä saamista varoista kohtuullinen määrä peiteltynä osinkona. Veronalaista määrää vahvistettaessa otettiin huomioon, että A:n järjestelyssä saamia varoja käytettiin myös uuden yhtiön liiketoimintaan ja että liiketoiminta oli aikaisempaan verraten supistunut. KHO vahvisti 791.784 markan luovutusvoiton asemesta A:n tuloksi luettavan peitellyn osingon määrän 2.800.000 markaksi. Verovuosi 1992.</p>
    <p>Äänestys 6-1.</p>
  </dcterms:abstract>
  <p>VerotusL 56 §</p>
  <p>VerotusL 57 §</p>
</finlex:document>
