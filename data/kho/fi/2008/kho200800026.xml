<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200800026</dcterms:identifier>
  <finlex:ecliIdentifier>ECLI:FI:KHO:2008:T26</finlex:ecliIdentifier>
  <dcterms:title>11.1.2008/26</dcterms:title>
  <dcterms:description>
    <p>
      <span>Arvonlisävero</span>
      <span>Palautushakemus</span>
      <span>Hakemuksen tekemiselle säädetty määräaika</span>
      <span>Vähentämättä jääneen arvonlisäveron siirtäminen tilikaudelta toiselle</span>
    </p>
  </dcterms:description>
  <finlex:registerNumber>559/2/07</finlex:registerNumber>
  <dcterms:issued>2008-01-11</dcterms:issued>
  <finlex:fileCopyNumber>26</finlex:fileCopyNumber>
  <dcterms:abstract>
    <p>Verovirasto oli hylännyt A:n 30.11.2005 saapuneen arvonlisäveron palautushakemuksen vuoden 2002 joulukuulta myöhästyneenä siltä osin kuin palautettavaksi haettuun määrään oli sisältynyt tilikaudelta 1.1.-31.12.2001 ostoenemmyyden vuoksi siirtynyttä veroa, koska hakemusta ei ollut tältä osin tehty arvonlisäverolain 191 §:n 2 momentissa säädetyssä kolmen vuoden määräajassa tilikauden päättymisestä. Myös hallinto-oikeus oli hylännyt A:n valituksen samalla perusteella. Asiassa ensisijaisesti sovellettava säännös oli kuitenkin arvonlisäverolain 149 §:n 1 momentti. Sen nojalla verovelvollinen voi tilikauden päätyttyä valita, hakeeko hän tilikaudelta vähentämättä jääneen veron palautuksena takaisin verovirastolta vai siirtääkö hän sen seuraavalle tilikaudelle.</p>
    <p>A oli siirtänyt tilikaudelta 1.1.-31.12.2001 vähentämättä jääneen veron seuraavalle tilikaudelle. Ajalta 1.1.-31.5.2002 A oli antanut ei toimintaa -ilmoitukset. A oli ilmoittanut tilikaudelta 1.1.-31.12.2001 vähentämättä jääneen veron kesäkuun 2002 valvontailmoituksessa ja siirtänyt sitä eteenpäin seuraaville kuukausille siten, että tilikauden 1.1.-31.12.2002 päättyessä vähentämättä jäänyttä veroa oli vielä ollut yli 10 000 euroa. Tilikaudelta 1.1.-31.12.2002 kaikki valvontailmoitukset oli annettu ajallaan. Siirto oli myös tehty johdonmukaisesti eikä ilmoituksia ollut jälkeenpäin korjailtu. Korkein hallinto-oikeus katsoi toisin kuin verovirasto ja hallinto-oikeus, että A:n palautushakemuksessa oli kysymys palautuksen hakemisesta tilikaudelta 1.1.-31.12.2002. Tämän vuoksi A:n 30.11.2005 saapunutta palautushakemusta ei olisi tullut hylätä arvonlisäverolain 191 §:n 2 momentin nojalla myöhästyneenä siltä osin kuin palautettavaksi haettuun määrään oli sisältynyt tilikaudelta 1.1.-31.12.2001 ostoenemmyyden vuoksi siirtynyttä arvonlisäveroa. Näillä perusteilla korkein hallinto-oikeus hyväksyi A:n valituksen, kumosi hallinto-oikeuden ja veroviraston päätökset sekä palautti asian verovirastolle A:n arvonlisäveron palautushakemuksen uudelleen käsittelemistä varten.</p>
    <p>Arvonlisäverolaki 149 § 1 mom. ja 191 § 2 mom.</p>
  </dcterms:abstract>
  <finlex:content id="r200800026.kho">
    <div>
</div>
  </finlex:content>
</finlex:document>
