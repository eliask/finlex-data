<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200801401</dcterms:identifier>
  <finlex:ecliIdentifier>ECLI:FI:KHO:2008:T1401</finlex:ecliIdentifier>
  <dcterms:title>5.6.2008/1401</dcterms:title>
  <dcterms:description>
    <p>
      <span>Vesilaki</span>
      <span>Rakentaminen vesistöön</span>
      <span>Veden johtaminen nesteenä käytettäväksi</span>
      <span>Luvan myöntämisen edellytykset</span>
      <span>Rakentamisesta saatava hyöty</span>
      <span>Maankäyttö- ja rakennuslaki</span>
      <span>Suunnittelutarveratkaisu</span>
    </p>
  </dcterms:description>
  <finlex:registerNumber>863/1/07</finlex:registerNumber>
  <dcterms:issued>2008-06-05</dcterms:issued>
  <finlex:fileCopyNumber>1401</finlex:fileCopyNumber>
  <dcterms:abstract>
    <p>Yhtiö oli hakenut ympäristölupaviraston lupaa veden johtamiseen vesistöstä käytettäväksi golfkentän kasteluun ja sitä varten tarvittavan johdon pitämiseen yhteisellä vesi- ja vesijättöalueella. Tämän vesilain mukaisen asian vielä vireillä ollessa yhtiön hakemus golfkenttää ja siihen liittyvää pumppuasemaa koskevassa, maankäyttö- ja rakennuslain 137 §:ssä tarkoitetussa suunnittelutarveasiassa oli lainvoimaisella päätöksellä hylätty, koska rakentamisen katsottiin edellyttävän asianomaisen alueen käytön suunnittelemista asemakaavalla.</p>
    <p>Yhtiön ympäristölupavirastolle tekemän hakemuksen mukaan veden johtamista ja vesijohtoa tarvittiin nimenomaan golfkentän rakentamisen vuoksi. Suunnittelutarveratkaisua koskeva päätös huomioon ottaen ei kuitenkaan ollut tiedossa, laatiko kunta asemakaavan, miten alueen maankäyttö asemakaavassa järjestettiin ja oliko hankkeen toteutumiselle ylipäätään edellytyksiä.</p>
    <p>Kun golfkentän rakentamisen oikeudelliset edellytykset ja mahdollisen rakentamisen aikataulu olivat näin ollen käyneet edellä kerrotulla tavalla epävarmoiksi, edellä mainitun veden johtamisen vesilain 2 luvun 6 §:n 2 momentissa edellytettyä hyödyn huomattavuutta verrattuna hankkeesta johtuvaan vahinkoon, haittaan tai muuhun edunmenetykseen ei voitu arvioida, eikä yhtiön hakeman, vesilain mukaisen luvan myöntämiseen näin ollen ollut ainakaan toistaiseksi edellytyksiä. Tämän vuoksi yhtiön hakemus luvan saamiseksi veden johtamiseen vesistöstä golfkentän kastelua varten ja sitä varten tarvittavan johdon pitämiseen yhteisellä vesi- ja vesijättöalueella oli hylättävä.</p>
    <p>Vesilaki (264/1961) 2 luku 6 § 2 mom. (553/1994)</p>
    <p>Ks. KHO 2008:37</p>
  </dcterms:abstract>
  <finlex:content id="r200801401.kho">
    <div>
</div>
  </finlex:content>
</finlex:document>
