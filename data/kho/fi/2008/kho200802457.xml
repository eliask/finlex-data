<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200802457</dcterms:identifier>
  <finlex:ecliIdentifier>ECLI:FI:KHO:2008:T2457</finlex:ecliIdentifier>
  <dcterms:title>3.10.2008/2457</dcterms:title>
  <dcterms:description>
    <p>
      <span>Rakennuslupa</span>
      <span>Lupamääräys</span>
      <span>Rakennusluvan muuttaminen</span>
      <span>Toimenpidelupa</span>
      <span>Rakennuspiirustus</span>
    </p>
  </dcterms:description>
  <finlex:registerNumber>2983/1/07</finlex:registerNumber>
  <dcterms:issued>2008-10-03</dcterms:issued>
  <finlex:fileCopyNumber>2457</finlex:fileCopyNumber>
  <dcterms:abstract>
    <p>Hakijat olivat hakeneet rakennuslupaa muun ohella varastokatoksen rakentamiseksi. Viranhaltijapäätöksestä tehdyssä oikaisuvaatimuksessa suunnitelmaa oli vaadittu muutettavaksi kevyemmäksi. Hakijat olivat toimittaneet rakennuslautakunnalle tämän edellyttämät uudet rakennuspiirustukset, joissa muun ohella varastokatoksen yläosa oli jätetty avoimeksi. Rakennuslupa oli myönnetty muutettujen rakennuspiirrosten mukaisena. Lupa oli lainvoimainen.</p>
    <p>Hakijat olivat rakentaneet varastokatoksen rakennusluvan vastaisesti muun ohella siten, että katoksen yläosaan oli rakennettu otsalaudoitus. Hakijat olivat hakeneet toimenpiteelle jälkikäteen lupaa. Hakemus oli yksilöity toimenpidelupahakemukseksi.</p>
    <p>Rakennuslautakunta oli käsitellyt asian rakennuslupaa koskevana muutoslupa-asiana ja hylännyt hakemuksen. Hallinto-oikeus, johon hakijat olivat valittaneet rakennuslautakunnan päätöksestä, oli käsitellyt asian rakennuslupaa koskevana valituksena.</p>
    <p>Korkein hallinto-oikeus, johon luvan hakijat olivat valittaneet hallinto-oikeuden päätöksestä, katsoi voimassa olevan rakennuslupapäätöksen mukaisten rakennuspiirustusten perustuvan muun ohella nyt kysymyksessä olevan katoksen yläosan avoimena pitämisen osalta muutokseen, jota rakennuslautakunta sille viranhaltijapäätöksestä tehdyn oikaisuvaatimuksen johdosta oli edellyttänyt. Tilanne rinnastui siihen, että lautakunta olisi maankäyttö- ja rakennuslain 141 §:n nojalla liittänyt lupaan vastaavan lupamääräyksen. Uuden hakemuksen sisältönä oli tosiasiallisesti rakennuslautakunnan asettamasta rajoituksesta vapautuminen. Hakemus oli maankäyttö- ja rakennuslain 125 §:n säännöksestä riippumatta tullut käsitellä rakennuslupaa koskevana muutosasiana.</p>
    <p>Maankäyttö- ja rakennuslaki 125 ja 141 §</p>
  </dcterms:abstract>
  <finlex:content id="r200802457.kho">
    <div>
</div>
  </finlex:content>
</finlex:document>
