<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200802174</dcterms:identifier>
  <finlex:ecliIdentifier>ECLI:FI:KHO:2008:T2174</finlex:ecliIdentifier>
  <dcterms:title>5.9.2008/2174</dcterms:title>
  <dcterms:description>
    <p>
      <span>Vastaava työnjohtaja</span>
      <span>Kelpoisuus</span>
      <span>Rakennuslupaviranomainen</span>
      <span>Ilmoitusmenettely</span>
      <span>Asian selvittäminen</span>
    </p>
  </dcterms:description>
  <finlex:registerNumber>3102/1/07</finlex:registerNumber>
  <dcterms:issued>2008-09-05</dcterms:issued>
  <finlex:fileCopyNumber>2174</finlex:fileCopyNumber>
  <dcterms:abstract>
    <p>Maankäyttö- ja rakennuslain 122 §:n 1 momentin mukaan rakennustyön vastaavalla työnjohtajalla tulee olla rakennushankkeen laadun ja tehtävän vaativuuden edellyttämä koulutus ja kokemus. Maankäyttö- ja rakennusasetuksen 70 §:n 3 momentin mukaan työnjohtajan on hyväksyntää koskevassa hakemuksessa osoitettava kelpoisuutensa vastaavana työnjohtajana toimimiseen. Maankäyttö- ja rakennusasetuksen 70 §:n 4 momentin mukaan, jos joku on kunnassa enintään viittä vuotta aikaisemmin hyväksytty vastaavaksi työnjohtajaksi vastaavanlaiseen rakentamiseen, hyväksyntää kelpoisuuden toteamiseksi ei tarvita. Tällöin riittää ilmoitus vastaavana työnjohtajana toimimisesta sekä 3 momentissa tarkoitettu sitoumus. Korkeimmassa hallinto-oikeudessa valitusta perusteltiin sillä, että muutoksenhakija oli kunnassa aikaisemmin hyväksytty vastaavaksi työnjohtajaksi kysymyksessä olevaa paritalohanketta vastaaviin hankkeisiin.</p>
    <p>Maankäyttö- ja rakennusasetuksen 70 §:n 4 momentissa mahdollistetaan varsinaisen hyväksymismenettelyn sijasta yksinkertaistettu ilmoitusmenettely silloin, kun hakijan kelpoisuutta vastaavaksi työnjohtajaksi on kunnassa jo aikaisemmin selvitetty ja se on todettu riittäväksi. Tällainen yksinkertaistettu menettely nopeuttaa kunnan hallintomenettelyä. Myös hakijan kannalta se yksinkertaistaa menettelyä, kun hänen tarvitsee esittää selvitys koulutuksestaan ja työkokemuksestaan vain hakiessaan kunnassa ensimmäistä kertaa hyväksyntää vastaavaksi työnjohtajaksi. Mahdollisuus ilmoitusmenettelyyn ei kuitenkaan lievennä vastaavalta työnjohtajalta vaadittavia kelpoisuusehtoja eikä muodosta perustetta poiketa niistä. Aikaisempi hyväksyntä samassakaan kunnassa ei sellaisenaan perusta kelpoisuutta toimia vastaavana työnjohtajana uusissa hankkeissa. Kun otettiin myös huomioon kelpoisuusvaatimusten tavoitteet rakentamisen laadun turvaamisessa, kelpoisuusvaatimusten täyttäminen oli tarvittaessa tutkittava uudelleen myös ilmoitusmenettelyssä. Hakija ei täyttänyt kelpoisuusvaatimuksia eikä rakennuslupaviranomaisella ollut perusteita hyväksyä häntä vastaavaksi työnjohtajaksi.</p>
    <p>Maankäyttö- ja rakennuslaki 122 § 1 mom. ja 123 §<br/>Maankäyttö- ja rakennusasetus 70 §</p>
  </dcterms:abstract>
  <finlex:content id="r200802174.kho">
    <div>
</div>
  </finlex:content>
</finlex:document>
