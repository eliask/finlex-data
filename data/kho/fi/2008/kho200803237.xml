<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200803237</dcterms:identifier>
  <finlex:ecliIdentifier>ECLI:FI:KHO:2008:T3237</finlex:ecliIdentifier>
  <dcterms:title>12.12.2008/3237</dcterms:title>
  <dcterms:description>
    <p>
      <span>Rakennuksen purkamislupa</span>
      <span>Purkamislupahakemus</span>
      <span>Purkamisluvan edellytykset</span>
      <span>Rakennuksen suojelu kaavamääräyksin</span>
      <span>Maakuntakaava</span>
      <span>Asemakaava</span>
      <span>Asemakaavan ajanmukaisuus</span>
      <span>Rakennussuojelulaissa tarkoitettu kohde</span>
      <span>Huoltoasemarakennus</span>
    </p>
  </dcterms:description>
  <finlex:registerNumber>3515/1/07</finlex:registerNumber>
  <dcterms:issued>2008-12-12</dcterms:issued>
  <finlex:fileCopyNumber>3237</finlex:fileCopyNumber>
  <dcterms:abstract>
    <p>Rakennuslautakunta oli 4.8.2005 tekemällään päätöksellä hylännyt vuonna 1953 valmistunutta huoltoasemarakennusta koskevan purkamislupahakemuksen. Alueellinen ympäristökeskus oli tehdyn rakennussuojeluesityksen johdosta 16.6.2006 antamassaan päätöksessä katsonut, että huoltoasemarakennus oli rakennussuojelulain 2 §:ssä tarkoitettu kohde, mutta kuitenkin hylännyt rakennussuojeluesityksen katsoen, että rakennuksella ei ollut huomattavaa valtakunnallista merkitystä, rakennuksen suojelemiseksi rakennussuojelulain nojalla ei ollut muutoinkaan erityisiä syitä ja sen suojelu oli mahdollista maankäyttö- ja rakennuslain nojalla ja sen säilyminen voitiin riittävästi turvata maankäyttö- ja rakennuslain säännösten nojalla. Hallinto-oikeus oli 6.11.2007 antamallaan päätöksellä kumonnut rakennuslautakunnan päätöksen huoltoasemarakennuksen omistajan valituksesta.</p>
    <p>Kulttuurihistoriallisesti merkittävä huoltoasemarakennus oli sittemmin 3.7.2008 vahvistetussa maakuntakaavassa osoitettu rakennussuojelukohteeksi. Alueen asemakaava, jossa rakennusta ei ollut osoitettu suojeltavaksi, oli vuodelta 1979.</p>
    <p>Korkein hallinto-oikeus totesi, että kunnan velvollisuutena on huolehtia asemakaavojen pitämisestä ajan tasalla, ja lausui, että näissä oloissa purkamisluvan myöntäminen tässä vaiheessa voi merkitä maankäyttö- ja rakennuslain 139 §:n 1 momentissa tarkoitettujen rakennettuun ympäristöön sisältyvien arvojen hävittämistä. Tämän vuoksi hallinto-oikeuden päätös kumottiin alueellisen ympäristökeskuksen valituksesta ja rakennuslautakunnan päätös purkamislupahakemuksen hylkäämisestä saatettiin lopputulokseltaan voimaan.</p>
    <p>Äänestys 4-1 perusteluista.</p>
    <p>Maankäyttö- ja rakennuslaki 51 § (132/1999), 60 § 1 mom., 118 §, 127 § 1 mom. ja 139 § 1 mom.</p>
  </dcterms:abstract>
  <finlex:content id="r200803237.kho">
    <div>
</div>
  </finlex:content>
</finlex:document>
