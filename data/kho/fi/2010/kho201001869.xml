<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201001869</dcterms:identifier>
  <finlex:ecliIdentifier>ECLI:FI:KHO:2010:T1869</finlex:ecliIdentifier>
  <dcterms:title>20.8.2010/1869</dcterms:title>
  <dcterms:description>
    <p>
      <span>Ympäristölupa</span>
      <span>Lupaharkinta</span>
      <span>Luvan edellytykset</span>
      <span>Vesienhoitoalue</span>
      <span>Vesienhoitosuunnitelma</span>
      <span>Toimenpideohjelma</span>
      <span>Laki vesienhoidon järjestämisestä</span>
      <span>Selvitys</span>
      <span>Oikeusvaikutus</span>
      <span>Ympäristötavoitteet</span>
      <span>Turvetuotanto</span>
      <span>Vesistövaikutukset</span>
    </p>
  </dcterms:description>
  <finlex:registerNumber>804/1/09</finlex:registerNumber>
  <dcterms:issued>2010-08-20</dcterms:issued>
  <finlex:fileCopyNumber>1869</finlex:fileCopyNumber>
  <dcterms:abstract>
    <p>Ympäristöluvan myöntämisen yhtenä edellytyksenä on ympäristönsuojelulain 42 §:n 1 momentin 2 kohdan mukaan, ettei toiminnasta, asetettavat lupamääräykset ja toiminnan sijoituspaikka huomioon ottaen, aiheudu yksinään tai yhdessä muiden toimintojen kanssa merkittävää muuta ympäristön pilaantumista tai sen vaaraa. Ympäristönsuojelulain 50 §:n 2 momentin mukaan ympäristöluvassa on 42 §:n 1 momentin 2 kohdassa tarkoitettua pilaantumisen merkittävyyttä arvioitaessa otettava huomioon, mitä vesienhoidon järjestämisestä annetun lain mukaisessa vesienhoitosuunnitelmassa on esitetty toiminnan vaikutusalueen vesien tilaan ja käyttöön liittyvistä seikoista.</p>
    <p>Tämän lisäksi vesienhoitosuunnitelmassa ja siihen liittyvässä toimenpideohjelmassa esitetty voitiin muutoin osaltaan ottaa selvityksenä huomioon ympäristöluvan myöntämistä ja sen lupamääräyksiä koskevassa harkinnassa.</p>
    <p>Alueelle K suunnitellusta turvetuotantotoiminnasta ja sen vaikutuksista saadut selvitykset huomioon ottaen katsottiin, että toiminnasta aiheutuisi yhdessä muiden vesistöä kuormittavien toimintojen kanssa vesistössä merkittävää ympäristön pilaantumista tai sen vaaraa, jota ei päätökseen sisältyvin lupamääräyksin voitu poistaa. Kun lisäksi otettiin huomioon vesienhoitoalueelle muutoksenhaun aikana hyväksytty vesienhoitosuunnitelma, jossa muun ohella oli asianomaisen vesistöalueen pintavesien luokka arvioitu tyydyttäväksi, esitetty vesienhoidon ympäristötavoitteena, että vesien tilan heikkeneminen vesienhoitoalueella estetään ja vuoteen 2015 mennessä saavutetaan hyvä tila, sekä esitetty näkökohtia turvetuotannon sijainninohjauksesta ympäristötavoitteiden saavuttamisen kannalta, ympäristönsuojelulain 42 §:n 1 momentin 2 kohdassa tarkoitettuja luvan myöntämisen edellytyksiä ei alueen K osalta ollut.</p>
    <p>Ympäristönsuojelulaki 42 § ja 50 § 2 momentti<br/> Laki vesienhoidon järjestämisestä<br/> Euroopan parlamentin ja neuvoston direktiivi 2000/60/EY yhteisön vesipolitiikan puitteista</p>
    <p>Ks. myös KHO 2010:32.</p>
  </dcterms:abstract>
</finlex:document>
