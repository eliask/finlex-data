<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201001486</dcterms:identifier>
  <finlex:ecliIdentifier>ECLI:FI:KHO:2010:T1486</finlex:ecliIdentifier>
  <dcterms:title>14.6.2010/1486</dcterms:title>
  <dcterms:description>
    <p>
      <span>Henkilöauton ammattiajoluvan peruuttaminen toistaiseksi</span>
      <span>Uuden lain voimaantulo</span>
      <span>Lievemmän lain periaatteen soveltaminen hallinnolliseen seuraamukseen</span>
      <span>Luvan peruuttaminen määräajaksi</span>
    </p>
  </dcterms:description>
  <finlex:registerNumber>3488/1/09</finlex:registerNumber>
  <dcterms:issued>2010-06-14</dcterms:issued>
  <finlex:fileCopyNumber>1486</finlex:fileCopyNumber>
  <dcterms:abstract>
    <p>Poliisilaitos oli 30.6.2009 tekemällään päätöksellä peruuttanut A:n henkilöauton ammattiajoluvan toistaiseksi päätöspäivästä lukien. Valitusasian käsittelyn aikana vuoden 2010 alusta lukien voimaan tulleessa taksinkuljettajien ammattipätevyydestä annetussa laissa (695/2009) oli sellaisia uusia säännöksiä, jotka olisivat A:n tapauksessa voineet johtaa poliisilaitoksen soveltamia päätöksentekohetkellä voimassa olleita säännöksiä lievempään hallinnolliseen seuraamukseen luvan peruuttamisen keston osalta. Tähän nähden korkein hallinto-oikeus kumosi hallinto-oikeuden päätöksen, jolla A:n valitus poliisilaitoksen päätöksestä oli hylätty, ja muutti poliisilaitoksen päätöstä siten, että A:n henkilöauton ammattiajoluvan toistaiseksi peruuttamisen sijasta lupa oli peruutettava määräajaksi, joka päättyi korkeimman hallinto-oikeuden päätöksen antamispäivänä.</p>
    <p>Tieliikennelaki (267/1981) 82 b § (676/1990), 78 § (1103/2004) 1 ja 4 momentti sekä 79 § (676/1990) 1 momentti ja 2 momentti (435/1991)<br/> Ajokorttiasetus (845/1990) 36 § 1 momentti, 37 § 1 momentti ja 38 § 1 momentti<br/> Laki taksinkuljettajien ammattipätevyydestä (695/2009) 18 § 1 ja 2 momentti sekä 40 § 2 ja 6 momentti</p>
  </dcterms:abstract>
</finlex:document>
