<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201001485</dcterms:identifier>
  <finlex:ecliIdentifier>ECLI:FI:KHO:2010:T1485</finlex:ecliIdentifier>
  <dcterms:title>11.6.2010/1485</dcterms:title>
  <dcterms:description>
    <p>
      <span>Tuloverotus</span>
      <span>Verotusmenettely</span>
      <span>Korkojen laskeminen muutostilanteessa</span>
      <span>Palautettavan veron palautuskorko</span>
    </p>
  </dcterms:description>
  <finlex:registerNumber>11/2/09</finlex:registerNumber>
  <dcterms:issued>2010-06-11</dcterms:issued>
  <finlex:fileCopyNumber>1485</finlex:fileCopyNumber>
  <dcterms:abstract>
    <p>Verovirasto oli korkeimman hallinto-oikeuden päätöksen johdosta oikaissut A:n verovuosilta 1999, 2000 ja 2002 toimitettujen verotusten maksuunpanoa ja palauttanut A:lle veroa näiltä vero­vuosilta. Korko palautetuille veroille oli laskettu verotusmenettelystä annetun lain 43 §:n ja 77 §:n nojalla Suomen Pankin vahvistaman viitekoron mukaisesti vähennettynä kahdella prosent­tiyksiköllä. A:n valituksesta hallinto-oikeus katsoi, että palautettujen verojen korko tuli laskea veronkantoasetuksen (903/1978) 11 §:n ja veronkantolain (601/1978) 27 b §:ää koskevan lain (568/2004) voimaantulosäännöksen mukaisesti yhdeksän prosentin vuotuisen koron mukaan 31.8.2004 saakka. Tästä eteenpäin eli 1.9.2004 alkaen palautettavalle verolle maksettava korko määräytyi sanotun veronkantoasetuksen 27 b §:n ja sen 15.8.2005 korvanneen veronkantolain (609/2005) 22 §:n mukaisesti, mikä vastasi verotusmenettelystä annetun lain 43 §:n 2 momentissa (545/2002) ennakonpalautuksessa säädetyn koron suuruutta.</p>
    <p>Veronsaajien oikeudenvalvontayksikön valituksesta hallinto-oikeuden päätös kumottiin ja vero­tuksen oikaisulautakunnan päätös saatettiin voimaan. Korkein hallinto-oikeus lausui perustelui­naan muun muassa, että verotusmenettelystä annetun lain 77 §:ssä viitattiin 43 §:ssä määriteltyi­hin käsitteisiin palautuskorko ja jäännösveron korko. Säännökset olivat sisältyneet rakenteeltaan tämän sisältöisinä verotusmenettelystä annettuun lakiin (1558/1995) alkuperäisessä muodossaan. Lakia koskevassa hallituksen esityksessä (HE 131/1995 vp) todettiin muun ohessa, että esitystä annettaessa voimassa olleen veronkantoasetuksen (903/1978) 11 §:n mukaista korkotekijää ei tu­lo- ja varallisuusverotukseen liitettäisi. Ottaen huomioon selostettujen säännösten rakenne, sään­nösten hallituksen esityksestä ilmenevät perustelut ja se seikka, että verotusmenettelystä annettu laki on tuloverotusta koskevana erityislakina ensisijainen verrattuna veronkantolain ja veronkan­toasetuksen säännöksiin, myös uudelleen toimitettavassa tuloverotuksessa palautettavalle määräl­le maksettava korko määräytyi jo palautuksia kysymyksessä olevalta ajalta maksettaessa verotusmenettelystä annetun lain 43 §:n mukaan.</p>
    <p>Verovuodet 1999, 2000 ja 2002</p>
    <p>Laki verotusmenettelystä 43 § ja 77 §</p>
  </dcterms:abstract>
</finlex:document>
