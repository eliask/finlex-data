<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201000909</dcterms:identifier>
  <finlex:ecliIdentifier>ECLI:FI:KHO:2010:T909</finlex:ecliIdentifier>
  <dcterms:title>27.4.2010/909</dcterms:title>
  <dcterms:description>
    <p>
      <span>Varainsiirtovero</span>
      <span>Arvopaperi</span>
      <span>Veron peruste</span>
      <span>Ennakko-osinko</span>
    </p>
  </dcterms:description>
  <finlex:registerNumber>1227/2/08</finlex:registerNumber>
  <dcterms:issued>2010-04-27</dcterms:issued>
  <finlex:fileCopyNumber>909</finlex:fileCopyNumber>
  <dcterms:abstract>
    <p>A Oyj oli kauppakirjalla 23.12.2005 myynyt B Oyj:lle omistamansa kuuden yhtiön osakkeet yhteensä 13 900 794 eurolla. Kauppakirjassa oli todettu muun ohella, että osakkeiden kauppahinnassa on otettu huomioon viiden kaupan kohteena olevan yhtiön ennakoivat osingonjakopäätökset ja että A Oyj:lle kauppakirjassa mainituista tilivuoden 2005 osingoista maksetaan yhteensä 22 390 350 euroa. Ennakoivat osingonjakopäätökset oli tehty osinkoa jakavien yhtiöiden ylimääräisissä yhtiökokouksissa 23.12.2005.</p>
    <p>Asiassa ei ollut edes väitetty, että asianomaiset yhtiöt eivät olisi noudattaneet ennakko-osinkojärjestelmän edellyttämiä kirjanpidollisia ja yhtiöoikeudellisia määräyksiä eikä myöskään, ettei voitonjakopäätöksiä olisi voitu tai ollut tehty ennakko-osinkopäätösten mukaisesti. Näin ollen kaupan kohteena oleville yhtiöille oli ennakko-osinkomenettelyssä katsottava syntyneen jo vuonna 2005 todellinen velvollisuus suorittaa A Oyj:lle ennakko-osinkopäätösten mukaiset osingot. Tämä velvollisuus oli vielä todettu A Oyj:n ja B Oyj:n välisessä kauppakirjassa 23.12.2005. Ennakko-osinkojärjestelmässä kirjattu osingonjakovelka oli siten vähentänyt kaupan kohteina olevien osinkoa jakavien yhtiöiden omaa pääomaa jo vuonna 2005. Vastaavasti ennakko-osinko oli saajayhtiön eli A Oyj:n osinkosaaminen vuonna 2005. Näin ollen sille, että lopulliset osingonjakopäätökset oli tehty osinkoa jakavien yhtiöiden varsinaisissa yhtiökokouksissa vuonna 2006, sekä sille, että osingot oli maksettu A Oyj:lle vasta osakkeiden omistusoikeuden siirryttyä B Oyj:lle, ei voitu antaa ratkaisevaa merkitystä. Ennakko-osingot olivat jo myyjän eli A Oyj:n omistusaikana vaikuttaneet edellä kerrotuin tavoin A Oyj:n ja kaupan kohteina olleiden ennakko-osinkopäätöksen tehneiden yhtiöiden varallisuusasemaan. Kun varainsiirtoverolain 20 §:n 1 momentin mukaan vero määrätään kauppahinnasta ja kun kaupan osapuolet olivat sopineet kysymyksessä olevien osakkeiden kauppahinnaksi 13 900 794 euroa, ei yhteensä 22 390 350 euron ennakko-osinkoa voitu esillä olevissa olosuhteissa lukea varainsiirtoveron perusteeseen. Äänestys 4-1.</p>
    <p>Varainsiirtoverolaki 20 § 1 momentti</p>
    <p>Ks. myös KHO:1999:6.</p>
  </dcterms:abstract>
</finlex:document>
