<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201001160</dcterms:identifier>
  <finlex:ecliIdentifier>ECLI:FI:KHO:2010:T1160</finlex:ecliIdentifier>
  <dcterms:title>18.5.2010/1160</dcterms:title>
  <dcterms:description>
    <p>
      <span>Luonnonsuojelu</span>
      <span>Luonnonsuojelualueen perustaminen</span>
      <span>Luonnonarvot</span>
      <span>Selvitysten riittävyys</span>
      <span>Valtakunnallinen suojeluohjelma</span>
      <span>Selvitysten dokumentointi</span>
    </p>
  </dcterms:description>
  <finlex:registerNumber>3553/1/08</finlex:registerNumber>
  <dcterms:issued>2010-05-18</dcterms:issued>
  <finlex:fileCopyNumber>1160</finlex:fileCopyNumber>
  <dcterms:abstract>
    <p>Asiassa oli kysymys luonnonsuojelualueen perustamisesta ilman maanomistajan suostumusta valtakunnallisen suojeluohjelman alueelle.</p>
    <p>Viranomaisen oli ennen luonnonsuojelualueen perustamista selvitettävä alueen olemassa olevat luonnonolosuhteet ja arvioitava niiden merkitys luonnonsuojelulain 10 §:n 2 momentista ilmenevien suojelutavoitteiden kannalta. Luonnonsuojelualueen perustamispäätöksen lainmukaisuutta arvioitaessa voitiin ottaa huomioon myös muussa yhteydessä tehdyt inventoinnit ja havainnot.</p>
    <p>Kysymyksessä olevan alueen luonnonsuojelullisista arvoista oli olemassa dokumentoituja selvityksiä myös suojeluohjelman hyväksymisen jälkeiseltä ajalta. Kun kuitenkin otettiin huomioon, mitä valituksissa oli esitetty luonnonsuojelualueen rajauksesta ja alueeseen mahdollisesti kohdistuneista toimenpiteistä, käytettävissä olevasta asiakirja-aineistosta ei ollut luotettavasti arvioitavissa, oliko viranomainen kaikilta osin riittävästi selvittänyt luonnonsuojelualueen yleisiä perustamisedellytyksiä.</p>
    <p>Luonnonsuojelulaki 10 § 2 momentti, 24 § 1 ja 3 momentti, 77 § 1 momentti<br/> Hallintolaki 31 § 1 momentti</p>
    <p>Katso myös KHO 18.5.2010 T 1161.</p>
  </dcterms:abstract>
</finlex:document>
