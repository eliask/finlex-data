<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201002760</dcterms:identifier>
  <finlex:ecliIdentifier>ECLI:FI:KHO:2010:T2760</finlex:ecliIdentifier>
  <dcterms:title>20.10.2010/2760</dcterms:title>
  <dcterms:description>
    <p>
      <span>Hallintopakko</span>
      <span>Uhkasakko</span>
      <span>Maaperän pilaantumista koskeva selvittämisvelvollisuus</span>
      <span>Uhkasakon kumoaminen ja uudelleen kohdentaminen hallinto-oikeudessa</span>
      <span>Valituksessa esitetyt vaatimukset</span>
      <span>Kuuleminen</span>
    </p>
  </dcterms:description>
  <finlex:registerNumber>1286/1/09</finlex:registerNumber>
  <dcterms:issued>2010-10-20</dcterms:issued>
  <finlex:fileCopyNumber>2760</finlex:fileCopyNumber>
  <dcterms:abstract>
    <p>Hallinto-oikeus oli A Oy:n ja X:n kuolinpesän osakkaiden B:n, C:n ja D:n yhteisestä valituksesta kumonnut A Oy:n osalta ympäristökeskuksen asettaman maaperän pilaantumista koskeneen selvittämisvelvollisuuden sekä velvoitteen tehosteeksi asetetun uhkasakon. Kumotulta osin selvittämisvelvollisuus sekä uhkasakko kohdistettiin edellä mainittuihin X:n kuolinpesän osakkaisiin. Kuolinpesän osakkaat B, C ja D vaativat yhteisessä valituksessaan korkeimmassa hallinto-oikeudessa, että heille asetettu selvittämisvelvollisuus uhkasakkoineen poistetaan.</p>
    <p>Korkein hallinto-oikeus kumosi hallinto-oikeuden päätöksen valituksessa vaaditulla tavalla. Yhteisessä valituksessaan hallinto-oikeudessa A Oy ja kuolinpesän osakkaat B, C ja D olivat vaatineet heille asetetun selvittämisvelvoitteen, jota oli tehostettu kunkin osalta erikseen sakon uhalla, kumoamista. Valituksessa ei ollut esitetty vaatimusta, jonka mukaan päävelvoite ja uhkasakko olisi tullut jonkun velvoitetun mahdollisesti vapautuessa siirtää muille velvoitetuille. Hallinto-oikeus oli siten ratkaissut asiat hallintolainkäyttölain 51 §:n 1 momentin vastaisesti poiketen valittajien esittämistä vaatimuksista. Hallinto-oikeus ei ollut myöskään varannut B:lle, C:lle ja D:lle tilaisuutta tulla kuulluiksi ennen päävelvoitteen uudelleen kohdistamista ja uuden uhkasakon asettamista. Hallinto-oikeuden menettely oli tältä osin hallintolainkäyttölain 34 §:n 1 momentin ja uhkasakkolain 22 §:n vastaista.</p>
    <p>Uhkasakkolaki 22 §<br/> Hallintolainkäyttölaki 23 § 1 momentti 2 kohta, 34 § 1 momentti ja 51 § 1 momentti</p>
  </dcterms:abstract>
</finlex:document>
