<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201002675</dcterms:identifier>
  <finlex:ecliIdentifier>ECLI:FI:KHO:2010:T2675</finlex:ecliIdentifier>
  <dcterms:title>13.10.2010/2675</dcterms:title>
  <dcterms:description>
    <p>
      <span>Elinkeinotulon verotus</span>
      <span>Tulolähde</span>
      <span>Käyttöomaisuusosakkeet</span>
      <span>Luottamuksensuoja</span>
    </p>
  </dcterms:description>
  <finlex:registerNumber>1035/2/09</finlex:registerNumber>
  <dcterms:issued>2010-10-13</dcterms:issued>
  <finlex:fileCopyNumber>2675</finlex:fileCopyNumber>
  <dcterms:abstract>
    <p>A Oy oli perustettu maaliskuussa 2001 ja sen osakekannan omisti kokonaan J. A Oy:n toimialana oli osakkeiden, kiinteistöjen ja muiden arvopapereiden sekä antiikki- ja taide-esineiden omistaminen, hallinta sekä kaupankäynti niillä sekä toimiminen sijoitus-, kehitys- ja rahoitusyhtiönä. Yhtiö voi lisäksi markkinoida vakuutuksia ja antaa sijoitus- ja veroneuvontaa sekä harjoittaa toimialaansa ja liikkeenjohtamiseen liittyvää koulutus- ja konsulttitoimintaa. B Oy oli perustettu helmikuus­sa 2001 ja sen perustajiin oli kuulunut A Oy:n omistaja J, joka oli merkinnyt A Oy:n nimiin 22,5 prosenttia B Oy:n osakkeista. Osa näistä osakkeista on myyty vuonna 2002 S Oyj:lle. B Oy:n toimialana oli vakuutusten markkinointi ja myynti, sijoituksiin, rahoitukseen, vakuutuksiin ja verotukseen liittyvä konsultointi sekä arvopaperi- ja kiinteistökauppa.</p>
    <p>A Oy oli myynyt vuonna 2005 omistamansa B Oy:n osakkeet ja ilmoitti myynnistä saadun kauppahinnan elinkeinotulon verottamisesta annetun lain (jäljempänä EVL) 6 b §:n mukaisena verovapaana tulona. Verotusta toimitettaessa yhtiötä pidettiin tuloverolain (jäljempänä TVL) mukaan verotettavana holdingyhtiönä eikä yhtiön katsottu miltään osin harjoittavan elinkeinotoimintaa. EVL:n 6 b §:n verovapautta koskevia säännöksiä ei näin ollen voitu soveltaa osakkeiden myyntiin. A Oy:n vaatimuksesta verotuksen oikaisulautakunta katsoi, että A Oy:n verotus tuli toimittaa EVL:n mukaisesti ja B Oy:n osakkeiden luovutusvoiton verotukseen tuli soveltaa EVL 6 b §:n verovapautta koskevaa säännöstä.</p>
    <p>Veroasiamiehen valituksesta hallinto-oikeus katsoi, että A Oy:n toiminta oli TVL:n mukaista toimintaa. Kun A Oy:n tulo oli verotettu aikaisemmilta vuosilta EVL:n säännösten mukaan ja koska asia oli tulkinnanvarainen, yhtiölle oli kuitenkin annettava verotusmenettelystä annetun lain 26 §:n 2 momentin mukaista luottamuksensuojaa ja sen toimintaa oli verotettava EVL:n mukaisesti. Hallinto-oikeuden päätöksen mukaan A Oy:n luovuttamat B Oy:n osakkeet eivät olleet A Oy:n EVL 12 §:ssä tarkoitettua käyttöomaisuutta ja kun osakkeiden omaisuuslajia ei ollut tutkittu aikaisemmissa verotuksissa, A Oy:lle ei ollut annettava asiassa tältä osin luottamuksensuojaa. Hallinto-oikeus palautti asian verovirastolle uudelleen käsiteltäväksi.</p>
    <p>A Oy:n valituksen johdosta korkein hallinto-oikeus katsoi, että kun yhtiölle oli myönnetty luottamuksensuojaa verovuodelle 2005 sen suhteen, minkä lain, EVL:n tai TVL:n, mukaan yhtiön toimintaa tulee verottaa, ja kun hallinto-oikeuden tältä osin lainvoimaisen päätöksen mukaan yhtiön toimintaa tuli tämän mukaisesti verottaa EVL:n mukaan, seurasi tästä myös, että yhtiön omaisuutta tuli verotuksessa käsitellä EVL:n mukaisena omaisuutena ja luokitella EVL:n mukaan. Näin ollen ja kun asiakirjoista saatavan selvityksen mukaan mainittuja osakkeita ei voitu luonnehtia rahoitus-, vaihto- tai sijoitusomaisuudeksi, niitä tuli käsitellä EVL 12 §:ssä tarkoitettuna käyttöomaisuutena.</p>
    <p>Korkein hallinto-oikeus palautti asian Verohallinnolle sen selvittämiseksi, täyttääkö A Oy:n vuonna 2005 suorittama osakeluovutus muut EVL 6 b §:n säännöksen edellyttämät vaatimukset luovutushinnan verovapaudesta. Verovuosi 2005.</p>
    <p>Äänestys 4-1.</p>
    <p>Laki elinkeinotulon verottamisesta 6 b §, 9 §, 10 §, 11 § ja 12 §<br/> Laki verotusmenettelystä 26 § 2 momentti</p>
  </dcterms:abstract>
</finlex:document>
