<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201002485</dcterms:identifier>
  <finlex:ecliIdentifier>ECLI:FI:KHO:2010:T2485</finlex:ecliIdentifier>
  <dcterms:title>24.9.2010/2485</dcterms:title>
  <dcterms:description>
    <p>
      <span>Lahjavero</span>
      <span>Ennakkoratkaisu</span>
      <span>Valitusoikeus</span>
      <span>Oikeussuojan tarve</span>
      <span>Sukupolvenvaihdoshuojennus</span>
      <span>Käypä arvo</span>
    </p>
  </dcterms:description>
  <finlex:registerNumber>1188/2/09</finlex:registerNumber>
  <dcterms:issued>2010-09-24</dcterms:issued>
  <finlex:fileCopyNumber>2485</finlex:fileCopyNumber>
  <dcterms:abstract>
    <p>A ja B olivat sukupolvenvaihdosta silmällä pitäen pyytäneet ennakkoratkaisua X Oy:n osakkeiden lahjoitusten verokohtelusta. Verovirasto oli antanut pyydetyn ennakkoratkaisun sekä lahjoituksiin sovellettavista veronhuojennuksista, lahjan arvosta ja osakkeiden käyvästä arvosta että suoritettavan lahjaveron ja maksuunpanematta jätettävän veron määristä. A ja B olivat valituksessaan hallinto-oikeudelle vaatineet, että ennakkoratkaisua muutetaan X Oy:n osakkeen käyvän arvon määritykseen liittyen. Hallinto-oikeus jätti A:n ja B:n valituksen tutkimatta, koska lahjaveroja laskettaessa oli sovellettu perintö- ja lahjaverolain 55 §:n säännöksiä, joka oli johtanut siihen, että verot olivat määräytyneet varojen arvostamisesta verotuksessa annetun lain mukaisen osakkeiden verotusarvon (40 prosenttia) perusteella, eivätkä A:n ja B:n osakkeen käyvän arvon muuttamista koskevat vaatimukset voineet aiheuttaa muutosta verojen määrään, minkä vuoksi A:lla ja B:llä ei ollut oikeussuojan tarvetta asiassa. Korkein hallinto-oikeus totesi, että ennakkoratkaisussa oli vahvistettu lahjoitettavien osakkeiden käypä arvo ja tämän perusteella perintö- ja lahjaverolain 55 §:n 2 momentin mukaan lasketun maksuunpanematta jätettävän veron määrä. Tämä maksuunpanematta jätettävän veron määrä saattoi perintö- ja lahjaverolain 55 §:n 6 momentissa mainituissa olosuhteissa myöhemmin tulla verovelvolliselle maksuunpantavaksi 20 prosentin korotuksineen. Tähän nähden korkein hallinto-oikeus katsoi, että A:lla ja B:llä oli ollut paitsi perintö- ja lahjaverolain 44 §:n 1 momentissa säädetty muodollinen valitusoikeus asiassa myös oikeussuojan tarve saada ratkaisu lahjoitettavien osakkeiden käyvästä arvosta. Näin ollen hallinto-oikeuden olisi tullut ottaa asia tutkittavakseen ja ratkaistavakseen eikä mainitsemillaan perusteilla jättää A:n ja B:n valitusta tutkimatta. Korkein hallinto-oikeus kumosi hallinto-oikeuden päätöksen ja palautti asian hallinto-oikeudelle uudelleen käsiteltäväksi.</p>
    <p>Perintö- ja lahjaverolaki 39 a §, 44 § 1 momentti, 55 § 2 ja 6 momentti</p>
  </dcterms:abstract>
</finlex:document>
