<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201000412</dcterms:identifier>
  <finlex:ecliIdentifier>ECLI:FI:KHO:2010:T412</finlex:ecliIdentifier>
  <dcterms:title>4.3.2010/412</dcterms:title>
  <dcterms:description>
    <p>
      <span>Henkilökohtaisen tulon verotus</span>
      <span>Lähdevero</span>
      <span>Ulkomailta tulevan palkansaajan lähdevero</span>
      <span>Avainhenkilö</span>
    </p>
  </dcterms:description>
  <finlex:registerNumber>889/2/08</finlex:registerNumber>
  <dcterms:issued>2010-03-04</dcterms:issued>
  <finlex:fileCopyNumber>412</finlex:fileCopyNumber>
  <dcterms:abstract>
    <p>Ulkomailta tulevan palkansaajan lähdeverosta annetun lain 2 §:n mukaan lakia ei sovelleta Suomen kansalaiseen. A oli Suomen kansalainen, joka oli asunut ja työskennellyt yhtäjaksoisesti ulkomailla 20 vuoden ajan. A aloitti 1.6.2007 kahden vuoden työkomennuksen Suomessa. A katsoi muuten täyttävänsä mainitussa laissa säädetyt edellytykset ja haki lain mukaista lähdeverokorttia katsoen, että hakemuksen hylkääminen kansalaisuuden vuoksi oli Euroopan yhteisön oikeuden vastaista.</p>
    <p>Hallinto-oikeus hylkäsi A:n valituksen veroviraston kielteisestä päätöksestä, koska A muutettuaan Suomeen työskentelemään ja asumaan oli tullut samaan verotukselliseen asemaan kuin Suomessa jo asuvat Suomen kansalaiset eikä hän ollut samassa asemassa Suomeen työskentelemään ja asumaan siirtyvän ulkomailta tulevan palkansaajan lähdeverosta annetussa laissa tarkoitetun ulkomaan kansalaisen kanssa. Sen, että ulkomailta tulevan palkansaajan lähdeverosta annetun lain tarkoittamat muut kuin Suomen kansalaiset saivat vastaavassa maahanmuuton tilanteessa Suomen kansalaisia edullisemman verokohtelun, ei voitu katsoa muodostavan tosiasiallista estettä A:n Suomeen muutolle. Euroopan yhteisöjen perustamissopimuksen 39 artiklan takaamaa työvoiman vapaata liikkuvuutta ei näissä oloissa voitu katsoa loukatun. Kyse ei ollut myöskään sopimuksen 12 artiklassa tarkoitetusta kansalaisuuteen perustuvasta syrjinnästä. Korkein hallinto-oikeus ei muuttanut hallinto-oikeuden päätöstä. Verovuosi 2007.</p>
    <p>Laki ulkomailta tulevan palkansaajan lähdeverosta 2 §<br/> Euroopan yhteisön perustamissopimuksen 12 ja 39 artiklat, joista on tullut Euroopan unionin toiminnasta tehdyn sopimuksen 18 ja 45 artiklat</p>
  </dcterms:abstract>
</finlex:document>
