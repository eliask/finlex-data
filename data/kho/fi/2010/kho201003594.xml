<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201003594</dcterms:identifier>
  <finlex:ecliIdentifier>ECLI:FI:KHO:2010:T3594</finlex:ecliIdentifier>
  <dcterms:title>1.12.2010/3594</dcterms:title>
  <dcterms:description>
    <p>
      <span>Maankäyttö ja rakentaminen</span>
      <span>Asemakaava</span>
      <span>Asuinalue</span>
      <span>Liikenteen järjestäminen</span>
      <span>Yhdyskuntarakenne</span>
      <span>Selvitysten riittävyys</span>
    </p>
  </dcterms:description>
  <finlex:registerNumber>3816/1/09</finlex:registerNumber>
  <dcterms:issued>2010-12-01</dcterms:issued>
  <finlex:fileCopyNumber>3594</finlex:fileCopyNumber>
  <dcterms:abstract>
    <p>Asemakaavalla oli muodostettu noin kolmen kilometrin päähän kunnan taajaman keskustasta järven rantaan rajautuva asuinalue, joka käsitti 46 pysyvän asumisen rakennuspaikkaa. Näistä 13 sijoittui jo rakennetun lomarakennuksen rakennuspaikan kohdalle. Kaavaselostuksen mukaan alueen lähistölle oli jo tullut pysyvää asutusta. Liikenne kaava-alueelle oli suunniteltu tapahtuvaksi yksityistien kautta, johon kaava-alueen kadut liittyisivät. Kaavaselostuksen mukaan liikenne lisääntyisi, minkä takia yksityistietä on parannettava. Asiakirjoissa ei ollut selvitystä mahdollisuudesta liittää kaava-alue kunnan katuverkkoon tai maantieverkkoon. Kaava-alueella ei ollut voimassa oikeusvaikutteista yleiskaavaa.</p>
    <p>Kaava-alueelle, joka sijaitsi kunnan taajaman koillisosassa kaupungin rajan läheisyydessä, oli suunniteltu tehokasta ympärivuotista asutusta selvittämättä oikeusvaikutteisella yleiskaavalla tai muutoinkaan suunnitellun maankäytön soveltumista kunnan ja kaupungin yhdyskuntarakenteeseen. Myös kaavassa osoitettu rannankäyttötehokkuus oli suuri verrattuna ympäröiviin alueisiin. Kun myös otettiin huomioon asemakaavalla sallitun uuden pysyvän asutuksen suuri määrä ja kaava-alueen sijainti suhteessa jo muodostuneeseen asutukseen, kaavan perustaksi ei ollut tehty riittäviä maankäyttö- ja rakennuslain 9 §:ssä edellytettyjä selvityksiä siitä, millainen vaikutus kaava-alueelle suuntautuvalla liikenteellä oli kaava-alueen ulkopuolella ja millaisia kulkuyhteyksien järjestelyjä tämä edellytti. Asemakaavalle maankäyttö- ja rakennuslain 54 §:n 2 momentissa ja 4 momentissa sekä 39 §:n 2 momentissa asetettujen sisältövaatimusten täyttymistä ei voitu tältä osin riittävästi arvioida käytettävissä olevien selvitysten pohjalta.</p>
    <p>Äänestys 3-2.</p>
    <p>Maankäyttö- ja rakennuslaki 9 §, 39 § 2 ja 3 momentti sekä 54 § 2, 3 ja 4 momentti<br/> Maankäyttö- ja rakennusasetus 1 § 1 momentti</p>
  </dcterms:abstract>
</finlex:document>
