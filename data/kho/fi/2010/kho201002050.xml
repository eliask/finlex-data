<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201002050</dcterms:identifier>
  <finlex:ecliIdentifier>ECLI:FI:KHO:2010:T2050</finlex:ecliIdentifier>
  <dcterms:title>3.9.2010/2050</dcterms:title>
  <dcterms:description>
    <p>
      <span>Arvonlisävero</span>
      <span>Marginaaliverotusmenettely</span>
      <span>Käytetyt autot</span>
      <span>Jälleenmyyntitarkoitus</span>
      <span>Työsuhdekäyttö</span>
    </p>
  </dcterms:description>
  <finlex:registerNumber>1900/2/09</finlex:registerNumber>
  <dcterms:issued>2010-09-03</dcterms:issued>
  <finlex:fileCopyNumber>2050</finlex:fileCopyNumber>
  <dcterms:abstract>
    <p>Moottoriajoneuvojen vähittäiskauppaa harjoittava A Oy myi uusia henkilö- ja pakettiautoja sekä toimi vaihtoautokauppiaana. A Oy sovelsi verottomana ostamiinsa käytettyihin henkilöautoihin yleensä arvonlisäverolain 79 a §:ssä tarkoitettua marginaaliverotusmenettelyä. A Oy oli suunni­tellut ryhtyvänsä käyttämään joitakin marginaaliverotusmenettelyn mukaisesti käsiteltyjä verottomana ostettuja käytettyjä henkilöautoja työntekijöidensä työsuhdeautoina ennen niiden edelleenmyyntiä. Työsuhdekäytön kesto oli arviolta noin yksi kuukausi. Työntekijä ei välttämättä saanut käyttöönsä aina samaa autoa, vaan käyttöön jouduttiin ottamaan auto, joka sattui olemaan vapaa­na vaihtoautohallissa tai liikkeen ulkotiloissa. Työntekijän käyttämä auto oli päivisin varusteltu kuten muutkin vaihtoautot. Autossa oli esillä hintalappu ja sitä pidettiin muutoinkin myyntikun­nossa.</p>
    <p>Kun A Oy oli hankkinut työntekijöille työsuhdeautoiksi luovuttamansa käytetyt henkilöautot en­sisijaisesti myytäviksi, A Oy oli hankkinut henkilöautot arvonlisäverolain 79 a §:ssä tarkoitetulla tavalla verollista edelleenmyyntiä varten. A Oy voi näin ollen soveltaa marginaaliverotusmenette­lyä sellaisten käytettyjen henkilöautojen edelleenmyyntiin, jotka oli kirjattu ostohetkellä margi­naalivero-ostoihin ja joita oli käytetty työsuhdekäytössä ennen niiden verollista edelleenmyyntiä asiakkaille.</p>
    <p>Keskusverolautakunnan ennakkoratkaisu ajaksi 29.4.2009 - 31.12.2010.</p>
    <p>Arvonlisäverolaki 79 a § 1 ja 3 momentti, 79 j § 1 momentti ja 79 k § 4 momentti<br/> Neuvoston direktiivi 2006/112/EY yhteisestä arvonlisäverojärjestelmästä 311 artikla 1 kohta 5 alakohta<br/> Euroopan yhteisöjen tuomioistuimen tuomio asiassa C-280/04, Jyske Finans</p>
  </dcterms:abstract>
</finlex:document>
