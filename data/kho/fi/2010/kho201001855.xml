<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201001855</dcterms:identifier>
  <finlex:ecliIdentifier>ECLI:FI:KHO:2010:T1855</finlex:ecliIdentifier>
  <dcterms:title>18.8.2010/1855</dcterms:title>
  <dcterms:description>
    <p>
      <span>Arvonlisävero</span>
      <span>Verollinen myynti</span>
      <span>Sähkönjakeluverkko</span>
      <span>Mittari- ja mittarointimaksut</span>
    </p>
  </dcterms:description>
  <finlex:registerNumber>2727/2/08</finlex:registerNumber>
  <dcterms:issued>2010-08-18</dcterms:issued>
  <finlex:fileCopyNumber>1855</finlex:fileCopyNumber>
  <dcterms:abstract>
    <p>A Oy harjoitti sähkön jakelu- ja siirtotoimintaa ja ylläpiti tätä tarkoitusta varten sähkönjakeluverkkoa. A Oy peri sähkönjakeluverkkoon liittyjältä liittymismaksun sekä sen lisäksi mittari- ja mittarointimaksuja. Kaikki maksut oli kirjattu taseeseen liittymismaksujen tilille (liittymismaksuvelka). Liittymismaksut olivat palautus- ja siirtokelpoisia. Mittarimaksulla katettiin sähkömittarin hankinta-, huolto- ja vaihtokustannukset ja mittarointimaksulla sähkömittarin asennus- ja kytkentäkustannukset. Mittari, joka asennettiin asiakkaan sähköverkon puolelle, oli A Oy:n omaisuutta. Mittari- ja mittarointimaksujen suuruus riippui asennettujen mittareiden tyypistä.</p>
    <p>Korkein hallinto-oikeus katsoi, toisin kuin hallinto-oikeus, että sähkön mittaamiseksi asennettavasta mittarista liittyjältä perittävät mittari- ja mittarointimaksut olivat A Oy:n omistaman hyödykkeen asennuksesta ja käytöstä liittyjältä perittäviä kertaluonteisia korvauksia. Kyseessä oli liittyjän osalta asiakassuhteeseen perustuva suoritus eikä omistussuhteeseen perustuva pääomasuoritus. Kysymyksessä olevia mittari- ja mittarointimaksuja oli näin ollen pidettävä palvelun myynnistä saatuina vastikkeina, joista A Oy:n oli suoritettava arvonlisäveroa. Jälkiverotus kohdekuukausilta 1-6/2005.</p>
    <p>Arvonlisäverolaki 1 § 1 momentti 1 kohta, 17 § ja 18 §</p>
    <p>Ks. myös KHO 18.8.2010 T 1858, joka koski A Oy:n elinkeinotulon verotusta verovuosilta 2000-2004. Korkein hallinto-oikeus katsoi, että kysymyksessä olevia mittari- ja mittarointimaksuja oli pidettävä A Oy:n veronalaisena tulona.</p>
  </dcterms:abstract>
</finlex:document>
