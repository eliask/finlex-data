<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201000323</dcterms:identifier>
  <finlex:ecliIdentifier>ECLI:FI:KHO:2010:T323</finlex:ecliIdentifier>
  <dcterms:title>23.2.2010/323</dcterms:title>
  <dcterms:description>
    <p>
      <span>Elinkeinotulon verotus</span>
      <span>Osakeyhtiö</span>
      <span>Osittaisjakautuminen</span>
      <span>Liiketoimintakokonaisuus</span>
      <span>Toimitilakiinteistö</span>
    </p>
  </dcterms:description>
  <finlex:registerNumber>2192/2/09</finlex:registerNumber>
  <dcterms:issued>2010-02-23</dcterms:issued>
  <finlex:fileCopyNumber>323</finlex:fileCopyNumber>
  <dcterms:abstract>
    <p>A Oy oli suunnittelu-, valmistus- ja myyntiliiketoimintaa sekä konsultointia harjoittava yhtiö. A Oy omisti toiminnassaan käytettävän kiinteistön, jonka pinta-ala oli 9 000 m<sup>2</sup>. Kiinteistöllä sijaitsi A Oy:n omassa liiketoiminnassa käytettävä teollisuushalli. Halli oli rakennettu kahteen tasoon ja tilat jakautuivat halli- ja toimisto-osaan.</p>
    <p>Yhtiössä oli suunniteltu toteutettavaksi järjestely, jossa edellä mainittu kiinteistö rakennuksineen siirrettäisiin uuteen kiinteistöyhtiöön osittaisjakautumisella. Siirrettävään kokonaisuuteen kuuluisivat tontti, rakennus sekä tonttiin ja rakennukseen liittyvät muut varat ja velat. Jakautumisessa siirrettävä kiinteistö muodostaisi uuden kiinteistöosakeyhtiön, joka olisi tavallinen kiinteistöosakeyhtiö. Jakautumisen jälkeen A Oy jatkaisi liiketoimintaansa vuokralaisena kiinteistöosakeyhtiön omistamalla kiinteistöllä.</p>
    <p>Suunniteltuun osittaisjakautumiseen ei sovellettu elinkeinotulon verottamisesta annetun lain 52 c §:n säännöksiä osittaisjakautumisesta, koska A Oy:n harjoittaman liiketoiminnan käytössä olevan yksittäisen kiinteistön ei katsottu muodostavan elinkeinotulon verottamisesta annetun lain 52 c §:n 2 momentissa tarkoitettua liiketoimintakokonaisuutta. Ennakkoratkaisu vuosille 2009 ja 2010.</p>
    <p>Laki elinkeinotulon verottamisesta 52 c §</p>
  </dcterms:abstract>
</finlex:document>
