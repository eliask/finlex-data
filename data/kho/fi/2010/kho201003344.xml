<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201003344</dcterms:identifier>
  <finlex:ecliIdentifier>ECLI:FI:KHO:2010:T3344</finlex:ecliIdentifier>
  <dcterms:title>19.11.2010/3344</dcterms:title>
  <dcterms:description>
    <p>
      <span>Ympäristölupa</span>
      <span>Ympäristön pilaantumisen vaaraa aiheuttava toiminta</span>
      <span>Satamatoiminta</span>
      <span>Toiminnanharjoittajan vastuu</span>
      <span>Aluksessa käytettävä polttoaine</span>
      <span>Rikkipitoisuus</span>
      <span>Lupamääräys</span>
      <span>Määräys ympäristön pilaantumisen ehkäisemiseksi</span>
      <span>Rikkidirektiivi</span>
    </p>
  </dcterms:description>
  <finlex:registerNumber>1862/1/09</finlex:registerNumber>
  <dcterms:issued>2010-11-19</dcterms:issued>
  <finlex:fileCopyNumber>3344</finlex:fileCopyNumber>
  <dcterms:abstract>
    <p>Sataman ympäristölupaan sisältyi seuraava lupamääräys: "Sataman laitureissa olevissa aluksissa käytettävän polttoaineen rikkipitoisuus saa olla 1.1.2010 alkaen enintään 0,1 painoprosenttia edellyttäen, että laivahenkilökunnalla on riittävästi aikaa toteuttaa tarvittava polttoaineen vaihto mahdollisimman pian aluksen laituriin saapumisen jälkeen ja mahdollisimman myöhään ennen lähtöä. Polttoaineen vaihtoajankohta on merkittävä laivapäiväkirjaan. Rikkipitoisuusvaatimuksia ei sovelleta aluksiin, joiden julkaistun aikataulun mukaisesti on määrä olla satamassa alle kaksi tuntia."</p>
    <p>Lupamääräys perustui ympäristönsuojelulain nojalla annettuun rikkiasetukseen (689/2006), jolla oli osaltaan pantu kansallisesti täytäntöön rikkidirektiivin (1999/32/EY) muutos (2005/33/EY). Lupamääräyksen tarkoituksena oli varmistaa, että sataman pitäjä toiminnan järjestämisestä vastaavana toiminnanharjoittajana oli riittävästi selvillä sekä mahdollisuuksiensa rajoissa aikataulujen ja laivapäiväkirjamerkintöjen seuraamisen avulla osaltaan valvoi sitä, että satamassa olevien laivojen henkilökunta noudattaa voimassa olevaa lainsäädäntöä. Kun otettiin huomioon rikkidirektiivin tavoite ympäristölle vahingollisten päästöjen vähentämisestä, mainittu lupamääräys oli voitu antaa ympäristönsuojelulain 43 §:n 1 momentin nojalla satamatoiminnasta aiheutuvan ympäristön pilaantumisen ehkäisemiseksi.</p>
    <p>Lupamääräyksellä ei ollut annettu eikä ollut voitukaan antaa sataman pitäjälle niitä oikeuksia ja velvollisuuksia, joita ympäristönsuojelulaissa, rikkiasetuksessa tai merenkulun ympäristönsuojelulaissa tarkoitetuilla valvontaviranomaisilla on.</p>
    <p>Ympäristönsuojelulaki 43 § 1 momentti 5 kohta<br/> Valtioneuvoston asetus raskaan polttoöljyn, kevyen polttoöljyn ja meriliikenteessä käytettävän kaasuöljyn rikkipitoisuudesta (689/2006) 6 § 2 momentti (rikkiasetus)<br/> Euroopan parlamentin ja neuvoston direktiivi 2005/33/EY direktiivin 1999/32/EY muuttamisesta meriliikenteessä käytettävien polttoaineiden rikkipitoisuuden osalta (rikkidirektiivin muutos)<br/> Valtioneuvoston asetus merenkulun ympäristönsuojelusta 6 luku 6 § ja 9 luku 1 §</p>
    <p>Ks. myös KHO 2009:55.</p>
  </dcterms:abstract>
</finlex:document>
