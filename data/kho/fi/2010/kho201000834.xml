<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201000834</dcterms:identifier>
  <finlex:ecliIdentifier>ECLI:FI:KHO:2010:T834</finlex:ecliIdentifier>
  <dcterms:title>21.4.2010/834</dcterms:title>
  <dcterms:description>
    <p>
      <span>Arvonlisävero</span>
      <span>Verollinen myynti</span>
      <span>Terveyden- ja sairaanhoito</span>
      <span>Jalkojenhoito</span>
    </p>
  </dcterms:description>
  <finlex:registerNumber>3926/2/08</finlex:registerNumber>
  <dcterms:issued>2010-04-21</dcterms:issued>
  <finlex:fileCopyNumber>834</finlex:fileCopyNumber>
  <dcterms:abstract>
    <p>A oli koulutukseltaan sairaanhoitaja, jona hänet oli rekisteröity Terveydenhuollon oikeusturvakeskuksen (nykyään Sosiaali- ja terveysalan lupa- ja valvontavirasto Valvira) rekisteriin. A työskenteli itsenäisenä ammatinharjoittajana päätoimialanaan sairaanhoitotyö. A oli suorittanut lisäksi hoito- ja hoivahenkilöstölle tarkoitetun jalkojenhoidon täydennyskoulutuksen ja aloittanut syksyllä 2007 näyttötutkintoina suoritettavan jalkojenhoidon ammattitutkintoon valmistavan koulutuksen.</p>
    <p>Korkein hallinto-oikeus on 10.6.2004 antamassaan päätöksessä taltionumero 1408 katsonut, ettei sairaanhoitajan antamasta lymfaterapiahoidosta ollut suoritettava arvonlisäveroa tilanteessa, jossa potilaat tulivat lymfaterapiaan lääkärin lääketieteellisin perustein antaman määräyksen/lähetteen perusteella. Terveydenhuollon ammattihenkilöistä annetun lain (559/1994) 2 §:n 1 momentin 2 kohdassa tarkoitettuna terveydenhuollon ammattihenkilöistä annetussa valtioneuvoston asetuksessa nimikesuojatun ammattihenkilön ammattinimikkeissä ei mainita lymfaterapeuttia. Sensijaan jalkaterapeutti ja aikaisemmin myös jalkojenhoitaja siinä mainitaan. Näin ollen mainitussa korkeimman hallinto-oikeuden päätöksessä ratkaistu asia ei ole samanlainen kuin nyt ratkaistava asia. Koska A:ta ei oltu merkitty nimikesuojattuna jalkaterapeuttina tai jalkahoitajana Terveydenhuollon oikeusturvakeskuksen ylläpitämään ammattihenkilöiden rekisteriin, korkein hallinto-oikeus katsoi toisin kuin hallinto-oikeus, että A:n antama jalkojenhoitopalvelu oli arvonlisäverollista palvelun myyntiä.</p>
    <p>Arvonlisäverolaki 34 § 1 momentti ja 35 §<br/> Laki terveydenhuollon ammattihenkilöistä (559/1994, 1200/2007)<br/> Valtioneuvoston asetus terveydenhuollon ammattihenkilöistä (564/1994 ja 1338/2007)</p>
  </dcterms:abstract>
</finlex:document>
