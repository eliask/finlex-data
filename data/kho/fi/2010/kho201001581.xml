<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201001581</dcterms:identifier>
  <finlex:ecliIdentifier>ECLI:FI:KHO:2010:T1581</finlex:ecliIdentifier>
  <dcterms:title>24.6.2010/1581</dcterms:title>
  <dcterms:description>
    <p>
      <span>Kuuleminen</span>
      <span>Kuulemisvirhe</span>
      <span>Erityissäännös</span>
      <span>Yleislaki</span>
      <span>Euroopan ihmisoikeussopimus</span>
      <span>Vastaselitys</span>
      <span>Suojavaatimus</span>
      <span>Hyödyllisyysmalli</span>
    </p>
  </dcterms:description>
  <finlex:registerNumber>3688/2/08</finlex:registerNumber>
  <dcterms:issued>2010-06-24</dcterms:issued>
  <finlex:fileCopyNumber>1581</finlex:fileCopyNumber>
  <dcterms:abstract>
    <p>Patentti- ja rekisterihallituksen (PRH) valituslautakunta oli ratkaissut asian hyödyllisyysmallioikeuden haltijan eduksi tämän valituslautakunnalle vastaselityksensä liitteenä toimitettujen uusien suojavaatimusten perusteella kuulematta näiden johdosta vastapuolta.</p>
    <p>Vaikka valituslautakunnassa suoritettavaa kuulemista koskeva erityissäännös ei sanamuotonsa mukaan edellyttänyt edes vastaselityksen hankkimista, oli säännöksen viittauksella lailliseen oikeudenkäyntijärjestykseen kuitenkin viitattu myös hallintolainkäyttölain kuulemissäännöksiin. Niitä Euroopan ihmisoikeussopimuksen valossa tulkittaessa on katsottu, ettei lainkäyttöviranomainen saa antaa asianosaisen kannalta kielteistä päätöstä ilman, että tätä on kuultu kaiken sellaisen tuomioistuimelle toimitetun selvityksen johdosta, jolla saattaa olla vaikutusta asian lopputulokseen. Asiassa oli siten tapahtunut kuulemisvirhe.</p>
    <p>Koska yhtiöllä kuitenkin oli ollut mahdollisuus ilmaista käsityksensä kysymyksessä olevista suojavaatimuksista valittaessaan KHO:een ja hyödyllisyysmallioikeuden haltija oli esittänyt KHO:ssa uudet suojavaatimukset, joista vastapuoli oli saanut lausua ja joiden pohjalta asia tuli KHO:ssa ratkaistavaksi, asiassa ei ollut kuulemisvirheestä huolimatta aihetta kumota valituslautakunnan päätöstä ja palauttaa asiaa valituslautakunnalle uudelleen käsiteltäväksi.</p>
    <p>Laki Patentti- ja rekisterihallituksen valitusasioiden käsittelystä 6 § 1 ja 2 mom.<br/> Hallintolainkäyttölaki 34 § 1 ja 2 mom.<br/> Euroopan ihmisoikeussopimus 6 art. 1 kohta</p>
  </dcterms:abstract>
</finlex:document>
