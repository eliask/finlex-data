<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201000191</dcterms:identifier>
  <finlex:ecliIdentifier>ECLI:FI:KHO:2010:T191</finlex:ecliIdentifier>
  <dcterms:title>5.2.2010/191</dcterms:title>
  <dcterms:description>
    <p>
      <span>Arvonlisävero</span>
      <span>Verollinen myynti</span>
      <span>Yleishyödyllinen yhteisö</span>
      <span>Kehittämishanke</span>
      <span>Julkinen tuki</span>
      <span>Osa taloudellista toimintaa</span>
    </p>
  </dcterms:description>
  <finlex:registerNumber>1169/2/09</finlex:registerNumber>
  <dcterms:issued>2010-02-05</dcterms:issued>
  <finlex:fileCopyNumber>191</finlex:fileCopyNumber>
  <dcterms:abstract>
    <p>Yhdistys oli yleishyödyllisenä yhteisönä hakeutunut ja rekisteröity toiminnastaan 1.6.1994 alkaen arvonlisäverovelvolliseksi. Yhdistys suoritti arvonlisäveroa kaikesta liiketoiminnan muodossa harjoittamastaan toiminnasta. Yhdistyksen liikevaihto oli vuonna 2007 muodostunut lähes kokonaan arvonlisäverollisten maaseudun neuvontapalvelujen myynnistä.</p>
    <p>Yhdistys toteutti kehittämisvalmennushankkeen vuosina 2008-2011. Yhdistys vastasi hankkeen kokonaishallinnoinnista ja talousseurannasta. Hankkeen toimialueena oli maakunta ja kohderyhmänä erilaiset maatilat. Hankehakemuksen mukainen kokonaisbudjetti oli 842 000 euroa ilman arvonlisäveroa, josta julkinen rahoitus (EU ja valtio) oli 90 prosenttia ja yksityinen rahoitus (hankkeeseen osallistujat) 10 prosenttia. Hankesuunnitelman mukaan hankkeella muun muassa tarjottiin yrittäjille kehittämistä tukevaa asiantuntijapalvelua. Yksityinen rahoitusosuus kerättiin palveluja käyttäviltä maatilayrityksiltä. Yhdistys tuli myöhemmin myymään näitä palveluja myös ulkopuolisille.</p>
    <p>Korkein hallinto-oikeus katsoi kuten hallinto-oikeuskin, että näissä olosuhteissa yhdistys toteutti kehittämishankkeen arvonlisäverolain 1 §:n 1 momentin 1 kohdassa tarkoitetulla tavalla liiketoiminnan muodossa osana taloudellista toimintaansa. Näin ollen yhdistyksen oli suoritettava arvonlisäveroa kyseisen hankkeen yhteydessä tapahtuvasta asiantuntijapalvelujen myynnistä ja sillä oli vähennysoikeus hankkeeseen liittyvien hankintojen osalta. Ennakkoratkaisu ajalle 10.9.2008-31.12.2009.</p>
    <p>Arvonlisäverolaki 1 §</p>
  </dcterms:abstract>
</finlex:document>
