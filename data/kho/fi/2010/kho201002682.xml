<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201002682</dcterms:identifier>
  <finlex:ecliIdentifier>ECLI:FI:KHO:2010:T2682</finlex:ecliIdentifier>
  <dcterms:title>14.10.2010/2682</dcterms:title>
  <dcterms:description>
    <p>
      <span>Ulkomaalaisasia</span>
      <span>Vastuunmäärittämisasetus</span>
      <span>Dublin-palautus</span>
      <span>Rekisteröity laiton maahantulo Kreikassa</span>
      <span>Alaikäisyyden merkitys</span>
    </p>
  </dcterms:description>
  <finlex:registerNumber>3086/1/09</finlex:registerNumber>
  <dcterms:issued>2010-10-14</dcterms:issued>
  <finlex:fileCopyNumber>2682</finlex:fileCopyNumber>
  <dcterms:abstract>
    <p>A oli hakenut Suomessa turvapaikkaa ja ilmoittanut olevansa alaikäinen. Hänet oli ennen Suomeen tuloa rekisteröity Kreikassa täysi-ikäisenä laittoman maahantulon yhteydessä. Vastuunmäärittämisasetuksen 6 artiklan mukaan, jollei alaikäisellä ole perheenjäsentä, turvapaikkahakemuksen käsittelystä on vastuussa se jäsenvaltio, jossa turvapaikkahakemus on tehty. Kun A ei asiakirjojen mukaan ole tehnyt turvapaikkahakemusta Kreikassa, vaan vasta Suomessa, häntä ei ole voitu pitää täysi-ikäisenä Suomessa hakemusta tehdessään pelkästään sillä perusteella, että hänet oli aikaisemmin Kreikassa rekisteröity täysi-ikäisenä. Hänen asiansa käsittelyssä tuli ottaa huomioon kaikki käytettävissä olevat selvitykset ja keinot vastuunmäärittämisasetuksen mukaisen vastuun selvittämiseksi.</p>
    <p>Neuvoston asetus (EY) N:o 343/2003 niiden perusteiden ja menettelyjen vahvistamisesta, joiden mukaisesti määritetään kolmannen maan kansalaisen johonkin jäsenvaltioon jättämän turvapaikkahakemuksen käsittelystä vastuussa oleva jäsenvaltio annetun (vastuunmäärittämisasetus) 5, 6 ja 10 artikla</p>
  </dcterms:abstract>
</finlex:document>
