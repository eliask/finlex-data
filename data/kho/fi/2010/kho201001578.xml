<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201001578</dcterms:identifier>
  <finlex:ecliIdentifier>ECLI:FI:KHO:2010:T1578</finlex:ecliIdentifier>
  <dcterms:title>24.6.2010/1578</dcterms:title>
  <dcterms:description>
    <p>
      <span>Kalastusalue</span>
      <span>Hallintovalitus</span>
      <span>Tili- ja vastuuvapaus</span>
      <span>Pöytäkirjan oikeellisuus</span>
      <span>Kalastuslain 85 §:n soveltaminen</span>
    </p>
  </dcterms:description>
  <finlex:registerNumber>1921/1/09</finlex:registerNumber>
  <dcterms:issued>2010-06-24</dcterms:issued>
  <finlex:fileCopyNumber>1578</finlex:fileCopyNumber>
  <dcterms:abstract>
    <p>Kalastusalueen hallituksen varsinaisessa kokouksessa 28.5.2008 oli äänes­tyksen jälkeen muun muassa myönnetty kalastusalueen hallitukselle tili- ja vastuuvapaus. Kalastusalueen ylimääräi­sessä kokouksessa 27.6.2008 oli äänestyksen jälkeen hyväksytty varsinaisen kokouksen pöy­täkirja. Osakaskunnan osakkaan vaadittua edellä mainittujen kokousten päätösten oikaisua kalastusalueen hallituksen kokous oli 26.8.2008 tehnyt päätöksen oikaisuvaatimukseen.</p>
    <p>Kalastusalueen hallitus oli katsonut, että oikaisuvaatimuksessa esitetyt asiat koskivat ainoastaan pöytäkirjan oikeellisuutta. Koska oikaisuvaatimus ei koskenut päätösten sisältöä, sitä ei voitu käsitellä kalastuslain 85 §:n mukaisena oikaisuvaatimuksena.</p>
    <p>Eräiden osakaskuntien valitettua muun muassa kalastusalueen hallituksen päätöksestä maaseutuelinkeinojen valituslautakunnalle valituslautakunta oli jättänyt valituksen tutkimatta.</p>
    <p>Korkein hallinto-oikeus kumosi valituslautakunnan päätöksen ja palautti asian kalastusalueen kokoukselle kalastusalueen kokousten 28.5.2008 ja 27.6.2008 päätöksiä koskevana oikaisuvaatimuksena käsiteltäväksi.</p>
    <p>Ratkaisun perustelujen mukaan kalastuslain 85 § koskee sanamuotonsa mukaan kaikkia kalastusalueen päätöksiä. Jollei oikaisua suoriteta, voi oikaisun pyytäjä hakea päätökseen muutosta valittamalla 60 päivän kuluessa oikaisuvaatimuksen tekemiseen annetun päätöksen tiedoksisaamisesta maaseutuelinkeinojen valituslautakuntaan. Maaseutuelinkeinojen valituslautakunnan ei olisi tullut päätöksessään mainitsemillaan perusteilla jättää oikaisuvaa­ti­musta koskevaa valitusta tutkimatta. Tämän vuoksi maaseutuelinkei­no­jen valituslautakunnan päätös oli kumottava oikaisuvaatimusta koskevalta osalta.</p>
    <p>Katso myös KHO 24.6.2010 T 1579.</p>
    <p>Kalastuslain 77 § ja 85 §</p>
  </dcterms:abstract>
</finlex:document>
