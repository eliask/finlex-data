<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19940420">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199401649</dcterms:identifier>
  <finlex:ecliIdentifier>ECLI:FI:KHO:1994:T1649</finlex:ecliIdentifier>
  <dcterms:title>20.4.1994/1649</dcterms:title>
  <dcterms:description>
    <p>
      <span>Ulkomaalainen</span>
      <span>Maasta karkottaminen</span>
      <span>Kokonaisharkinta</span>
      <span>Ihmisoikeudet</span>
      <span>Epäinhimillinen kohtelu</span>
      <span>Siteet</span>
      <span>Suomeen</span>
      <span>Turvapaikkalautakunta</span>
      <span>Toimivalta</span>
    </p>
  </dcterms:description>
  <finlex:registerNumber>6803/7/93</finlex:registerNumber>
  <dcterms:issued>1994-04-20</dcterms:issued>
  <finlex:fileCopyNumber>1649</finlex:fileCopyNumber>
  <sysluok>
    <snro>1.01.01.06.05</snro>
  </sysluok>
  <dcterms:abstract>
    <p>Ulkomaalainen A oli valituksessaan turvapaikkalautakunnalle vaatinut turvapaikkaa. Hän oli toissijaisesti pyytänyt, että hänen katsotaan olevan suojelun tarpeessa. Turvapaikkalautakunta on päätöksellään 17.12.1992 hylännyt valituksen ja katsonut, ettei A:lle voida antaa turvapaikkaa. Päätöksellä ei ole kuitenkaan sitovasti ratkaistu eikä, ottaen huomioon ulkomaalaislain 32 §:n 1 momentin ja 57 §:n, sellaisina kuin ne olivat 22.2.1991 annetussa laissa (378/91), voitukaan ratkaista kysymystä A:n suojelun tarpeesta. Asiakirjojen mukaan A oli muslimi ja kurdi. Hän oli toiminut PKK:n hyväksi. A:n kotivaltion viranomaiset olivat tästä syystä pidättäneet A:n. Ulkomaalaisvaltuutettu oli valituksen johdosta antanut lausunnon. Nuo seikat ja muu asiakirjoissa oleva selvitys A:n kokemuksista kotimaassaan eivät sulkeneet pois sitä mahdollisuutta, että hän voi kotimaahansa karkotettuna joutua ulkomaalaislain 41 §:n 2 momentissa tarkoitetun epäinhimillisen kohtelun kohteeksi. Kun lisäksi otettiin huomioon A:n maassaoleskelun pituus ja suomen kielen taito sekä hänen muut siteensä Suomeen, korkein hallinto-oikeus katsoi, ettei noissa oloissa ollut riittäviä syitä karkottaa A:ta maasta. Sisäasiainministeriön päätös loukkasi siten A:n oikeutta. Sen vuoksi korkein hallinto-oikeus, ottaen huomioon ulkomaalaislain 1 ja 41 §:n säännökset sekä kansalaisoikeuksia ja poliittisia oikeuksia koskevan kansainvälisen yleissopimuksen (SopS 7-8/1976) 7 artiklan ja ihmisoikeuksien ja perusvapauksien suojaamiseksi tehdyn yleissopimuksen (SopS 18-19/1990) 3 ja 8 artiklan määräykset, kumosi ministeriön valituksenalaisen päätöksen ja hylkäsi poliisilaitoksen karkottamisesityksen.</p>
  </dcterms:abstract>
  <p>UlkomaalaisL 1 §</p>
  <p>UlkomaalaisL 41 §</p>
  <p>KP-sopimuksen 7 artikla Euroopan ihmisoikeussopimuksen 3 ja 8 artikla</p>
</finlex:document>
