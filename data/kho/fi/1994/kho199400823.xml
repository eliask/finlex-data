<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19940310">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199400823</dcterms:identifier>
  <finlex:ecliIdentifier>ECLI:FI:KHO:1994:B525</finlex:ecliIdentifier>
  <dcterms:title>10.3.1994/823 KHO:1994-B-525</dcterms:title>
  <dcterms:description>
    <p>
      <span>Henkilökohtaisen tulon verotus</span>
      <span>Tulon veronalaisuus</span>
      <span>Asunto-osakkeiden kauppa</span>
      <span>Kauppakirjan ehto</span>
      <span>Kauppahinnan maksaminen ennen eräpäivää</span>
      <span>Hyvityskorko</span>
      <span>Korkotulo vai kauppahinnan alennus</span>
    </p>
  </dcterms:description>
  <finlex:registerNumber>954/3/93</finlex:registerNumber>
  <dcterms:issued>1994-03-10</dcterms:issued>
  <finlex:fileCopyNumber>823</finlex:fileCopyNumber>
  <sysluok>
    <snro>2.03.03.14</snro>
  </sysluok>
  <dcterms:abstract>
    <p>Verovelvollinen oli ostanut asunto-osakeyhtiön perustajaosakkaalta rakennettavana olleen talon tietyn huoneiston hallintaan oikeuttavat asunto-osakkeet. Kauppakirjan mukaan kauppahinta oli sovittu maksettavaksi talon valmistumisasteen mukaisesti erääntyvissä erissä. Jos maksuerä suoritettiin ennen sen erääntymistä, ostajalla oli oikeus saada hyväkseen 10 prosentin vuotuinen hyvityskorko maksupäivän ja eräpäivän väliseltä ajalta. Verolautakunta lisäsi verotusta toimitettaessa myyjän tämän ehdon mukaisesti suorittamat 16.634 markkaa verovelvollisen tuloihin korkotulona. Lääninoikeus hylkäsi verovelvollisen valituksen, koska myyjän suorittamaa hyvityskorkoa oli pidettävä verovelvollisen veronalaisena korkotulona.</p>
    <p>KHO kumosi lääninoikeuden päätöksen ja toimitetun verotuksen. Kauppakirjassa oli sovittu muun ohessa kauppahinnan maksuerien suuruudesta ja suoritusajoista. Ostaja oli ollut velvollinen suorittamaan maksuerien myöhästymisajalta 16 prosentin viivästyskoron. Ennen eräpäivää maksettujen erien osalta ostajalla oli ollut oikeus saada 10 prosentin hyvityskorko maksupäivän ja eräpäivän väliseltä ajalta. Osakkeiden omistusoikeus oli siirtynyt kauppakirjan mukaan ostajalle vasta osakkeiden koko kauppahinnan tultua maksetuksi. Edellä mainitut seikat huomioon ottaen verovelvollisen ja osakkeet myyneen yhtiön välille ei ollut ennen maksuerien erääntymistä suoritettujen maksujen johdosta syntynyt sellaista velkasuhdetta, jonka perusteella hyvityskoroiksi nimitettyjä eriä voitaisiin pitää verovelvollisen veronalaisena korkotulona, vaan erät olivat hänen osakkeiden kauppahinnasta saamiaan alennuksia. Asia palautettiin verotoimistolle uudelleen käsiteltäväksi (). Eri mieltä ollut jäsen katsoi kysymyksessä oleva veronalainen korkotulo.</p>
    <p>Äänestys 4-1</p>
    <p>Verovuosi_1988</p>
  </dcterms:abstract>
  <p>TVL 19 §</p>
</finlex:document>
