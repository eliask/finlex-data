<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19940921">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199404291</dcterms:identifier>
  <finlex:ecliIdentifier>ECLI:FI:KHO:1994:T4291</finlex:ecliIdentifier>
  <dcterms:title>21.9.1994/4291</dcterms:title>
  <dcterms:description>
    <p>
      <span>Henkilökohtaisen tulon verotus</span>
      <span>Satunnainen myyntivoitto vai oman asunnon luovutus</span>
      <span>Tonttijako</span>
      <span>Suorittamaton tontinmittaus</span>
      <span>Myyntivoiton määrä</span>
    </p>
  </dcterms:description>
  <finlex:registerNumber>2518/3/94</finlex:registerNumber>
  <dcterms:issued>1994-09-21</dcterms:issued>
  <finlex:fileCopyNumber>4291</finlex:fileCopyNumber>
  <sysluok>
    <snro>2.03.03.18.06.01</snro>
    <snro>2.03.03.18.04</snro>
  </sysluok>
  <dcterms:abstract>
    <p>Puolisot ostivat 18.1.1985 X:n kaupungissa sijaitsevan tilan sillä olevine rakennuksineen 570.000 markalla. Tilalla olevaa omakotirakennusta käytettiin puolisoiden asuntona. Tila sijaitsi asemakaava-alueella, ja kaupunginhallitus hyväksyi tilalle tonttijaon 8.6.1987. Tonttijaossa tilan alue käsitti kaksi tonttia n:ot 18 ja 19 siten, että omakotitalo oli tontilla n:o 19. Tilalle ei ollut suoritettu tontinmittausta, kun puolisot myivät tilan 28.11.1989 1.800.000 markalla.</p>
    <p>Verotusta toimitettaessa katsottiin, että oman asunnon luovutusvoiton verovapaussäännöstä voitiin soveltaa vain tonttijaon mukaiseen tonttiin n:o 19. Satunnaista myyntivoittoa määrättäessä maapohjan arvoksi katsottiin 1.600.000 markkaa. Maapohjan arvosta vähennettiin hankintahintaolettamana 50 prosenttia ja jäljelle jäänyt summa jaettiin tonttien pinta-alojen suhteessa, jolloin kummankin puolison satunnaiseksi myyntivoitoksi muodostui 170.106 markkaa. LO hylkäsi puolisoiden valituksen, jossa vaadittiin oman asunnon luovutusvoiton verovapaussäännöstä sovellettavaksi koko kiinteistön luovutukseen. KHO pysytti lääninoikeuden päätöksen muutoin mutta alensi satunnaisena myyntivoittona kummankin puolison tuloon lisätyn määrän 112.600 markkaan. Tonttijaon mukaisen tontin n:o 18 osuudeksi kauppahinnasta voitiin verotusarvojen suhteessa katsoa 563.000 markkaa, josta määrästä hankintahintaolettaman vähentämisen jälkeen veronalaista satunnaista myyntivoittoa oli 80 prosenttia eli 225.200 markkaa. Mainittu määrä jaettiin tasan puolisoiden kesken. Verovuosi_1989</p>
  </dcterms:abstract>
  <p>TVL 67 §</p>
  <p>TVL 70 §</p>
  <p>TVL 73 § 1 mom 1 kohta</p>
  <p>TVL 73 § 2 mom</p>
</finlex:document>
