<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19940804">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199403270</dcterms:identifier>
  <finlex:ecliIdentifier>ECLI:FI:KHO:1994:B535</finlex:ecliIdentifier>
  <dcterms:title>4.8.1994/3270 KHO:1994-B-535</dcterms:title>
  <dcterms:description>
    <p>
      <span>Henkilökohtaisen tulon verotus</span>
      <span>Yhtiömuodon muutos</span>
      <span>Yhtiöpanoksen ylittävä osakemerkintä</span>
      <span>Osakkeiden myynti</span>
      <span>Vastikkeellinen vai vastikkeeton saanto</span>
      <span>Omistusaika</span>
      <span>Satunnainen myyntivoitto</span>
      <span>Yhtiömiesten sukulaisuussuhde</span>
    </p>
  </dcterms:description>
  <finlex:registerNumber>1518/3/93</finlex:registerNumber>
  <dcterms:issued>1994-08-04</dcterms:issued>
  <finlex:fileCopyNumber>3270</finlex:fileCopyNumber>
  <sysluok>
    <snro>2.03.03.18</snro>
    <snro>2.03.03.18.01</snro>
    <snro>2.03.03.18.03</snro>
    <snro>2.19.07.01</snro>
  </sysluok>
  <dcterms:abstract>
    <p>C perusti yhdessä puolisonsa B:n ja sisarensa A:n kanssa kommandiittiyhtiön vuonna 1983. Vastuunalainen yhtiömies C sijoitti yhtiöön panoksenaan 70.000 markkaa ja äänettömät yhtiömiehet B 40.000 markkaa ja A 10.000 markkaa. Yhtiömiehet tekivät vuonna 1988 sopimuksen kommandiittiyhtiön muuttamisesta osakeyhtiöksi. Osakeyhtiön osakepääoma 120.000 markkaa jakautui 120:een osakkeeseen, joista C merkitsi 70 osaketta, B 40 osaketta ja A 10 osaketta. Osakeyhtiö merkittiin kaupparekisteriin vuonna 1988. A myi kaikki 10 osaketta veljelleen C:lle samana vuonna 40.000 markalla. Verotuksessa A:n tuloon lisättiin osakkeiden myynnistä saatuna satunnaisena myyntivoittona 18.000 markkaa.</p>
    <p>Lääninoikeus hylkäsi A:n valituksen. Kommandiittiyhtiön substanssiarvo vuonna 1988 oli ollut 2 miljoonaa markkaa. Yhtiösopimuksen mukaan äänettömillä yhtiömiehillä oli oikeus yhtiön purkautuessa vain pääomapanostensa palautukseen sopimuksen mukaisine korkoineen. Yhtiöpanoksensa 10.000 markan perusteella A:lla olisi ollut oikeus vain yhteen osakkeeseen, jonka osalta hankinta-aikana oli pidettävä kommandiittiyhtiön perustamisaikaa. Yhdeksän osakkeen osalta hankinta-aikana oli sen sijaan pidettävä osakeyhtiön rekisteröimisajankohtaa. A:n saantoa oli kokonaisuudessaan pidettävä vastikkeellisena.</p>
    <p>KHO kumosi lääninoikeuden päätöksen lausuen perusteluinaan, että A oli saanut osakeyhtiön osakkeita enemmän kuin hänen panoksensa kommandiittiyhtiöön olisi edellyttänyt sen johdosta, että C oli osakemerkinnässä merkinnyt osakkeita yhtiömiespanostaan vähemmän ja siten luopunut osakkeiden merkitsemisestä sisarensa hyväksi. Koska A ei ollut suorittanut osakkeiden merkitsemisestä vastiketta, kysymyksessä olevien yhdeksän osakkeen myyntiin ei ollut sovellettava tulo- ja varallisuusverolain 21 §:n satunnaisen myyntivoiton verottamista koskevia säännöksiä.</p>
    <p>Äänestys 5-2.</p>
    <p>Verovuosi_1988</p>
    <p>Eri mieltä olleet jäsenet pysyttivät lääninoikeuden päätöksen lopputuloksen. A ei ollut saanut yhdeksää osaketta siten, että niiden hankinta-ajankohtana voitiin pitää kommandiittiyhtiön perustamisajankohtaa. Kun saanto yhdeksän osakkeen osalta oli tapahtunut alkuperäistä pääomapanosta ja yhtiömiesten ilmoittamaa työpanosta vastaan, oli saanto vastikkeellinen.</p>
  </dcterms:abstract>
  <p>TVL 21 § 1 mom 1 kohta (1037/85)</p>
</finlex:document>
