<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19940727">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199403196</dcterms:identifier>
  <finlex:ecliIdentifier>ECLI:FI:KHO:1994:A7</finlex:ecliIdentifier>
  <dcterms:title>27.7.1994/3196 KHO:1994-A-7</dcterms:title>
  <dcterms:description>
    <p>
      <span>Asiakirjajulkisuus</span>
      <span>Potilasasiakirjat</span>
      <span>Salassapidettävät asiakirjat</span>
      <span>Asianosaisen suora oikeus</span>
      <span>Erittäin tärkeä yleinen tai yksityinen etu</span>
      <span>Asianosaisjulkisuus</span>
    </p>
  </dcterms:description>
  <finlex:registerNumber>448/1/94</finlex:registerNumber>
  <dcterms:issued>1994-07-27</dcterms:issued>
  <finlex:fileCopyNumber>3196</finlex:fileCopyNumber>
  <sysluok>
    <snro>1.01.02.07.02.02.01</snro>
  </sysluok>
  <dcterms:abstract>
    <p>Muun ohella terveyskeskuksen mielenterveysyksikössä hoidettavana ollut potilas (s. 1969) oli kuollut ollessaan hoidettavana toisessa terveydenhuollon toimintayksikössä. Kuolleen potilaan lähiomainen, isä, oli pyytänyt saada nähdäkseen hoidon aikana syntyneet potilasasiakirjat selvittääkseen poikansa kuolemansyytä. Terveyskeskuksen lääkärin kieltäydyttyä antamasta tietoa sairauskertomuksista sosiaali- ja terveyslautakunnan jaosto oli hylännyt asiakirjapyynnön, koska potilas oli hoidon aikana hetkittäin kieltänyt tietojen antamisen lähiomaisilleen ja tietojen antaminen oli tästä syystä yleisten asiakirjain julkisuudesta annetun lain 19 §:n 2 momentissa tarkoitetuin tavoin vastoin erittäin tärkeää yksityistä etua.</p>
    <p>Lääninoikeus katsoi, että lähiomaista oli pidettävä asianosaisena ja siten oikeutettuna saamaan tietoonsa sairauskertomusasiakirjat ja muut kuolemansyyn selvittämiseksi tarpeelliset seikat. Lääninoikeus katsoi, ettei sairauskertomusasiakirjojen antaminen potilaan kuoleman jälkeen lähiomaisen käyttöön ollut vastoin erittäin tärkeää yksityistä etua, vaikka potilas oli eläessään ajoittain kieltänyt tietojen antamisen hoidostaan. Tämän vuoksi lääninoikeus, yleisten asiakirjain julkisuudesta annetun lain 19 §:n 1 ja 2 momenttien nojalla kumosi sosiaalija terveyslautakunnan jaoston päätöksen ja oikeutti lähiomaisen saamaan pyydetyt tiedot. KHO: ei muutosta.</p>
  </dcterms:abstract>
  <p>AsiakJulkL 19 § 1 mom ja 2 mom</p>
  <p>KansanterveysL 42 §</p>
</finlex:document>
