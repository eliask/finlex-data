<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19940518">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199402209</dcterms:identifier>
  <finlex:ecliIdentifier>ECLI:FI:KHO:1994:T2209</finlex:ecliIdentifier>
  <dcterms:title>18.5.1994/2209</dcterms:title>
  <dcterms:description>
    <p>
      <span>Elinkeinotulon verotus</span>
      <span>Vaihto-omaisuuden luovutushinta</span>
      <span>Kiinteistö</span>
      <span>Liikkeen jatkaminen kuolinpesän lukuun</span>
    </p>
  </dcterms:description>
  <finlex:registerNumber>5606/3/93</finlex:registerNumber>
  <dcterms:issued>1994-05-18</dcterms:issued>
  <finlex:fileCopyNumber>2209</finlex:fileCopyNumber>
  <sysluok>
    <snro>2.04.03.01</snro>
    <snro>2.04.04.01.01</snro>
  </sysluok>
  <dcterms:abstract>
    <p>A:n isä B oli harjoittanut talojen rakentamista ja korjausta toiminimellä Rakennusliike B. B oli kuollut 23.4.1989. A ja B:n leski C olivat jatkaneet kuolinpesän osakkaina rakennusliikkeen toimintaa kuolinpesän lukuun 31.3.1990 saakka. A oli 10.4.1990 laaditulla ositussopimuksella saanut rakennusliikkeen liikevarallisuuden varoineen ja velkoineen. Liikeomaisuuteen olivat sisältyneet muun muassa vaihto-omaisuuteen kirjatut tontit, joiden tasearvo liikkeen kirjanpidossa 31.12.1989 oli 78.730 markkaa. Ositussopimuksessa kysymyksessä olevat tontit oli arvostettu 300.000 markaksi ja tähän varallisuuteen oli lisäksi luettu siirtokelpoisen vuokraoikeuden arvo 20.000 markkaa eli yhteensä 320.000 markaksi. Kun A oli harjoittanut rakennusliikkeen liiketoimintaa kuolinpesän lukuun ja hän osituksessa oli saanut liikkeen varoineen ja velkoineen, oli hänen ositussopimuksen perusteella saamansa liikeomaisuuden luovutukseen sovellettava elinkeinotulon verottamisesta annetun lain säännöksiä. Elinkeinotulon verottamisesta annetun lain 15 §:n nojalla A:n veronalaiseksi tuloksi oli luettava vaihto-omaisuuteen kuuluvien tonttien ja vuokraoikeuden myyntihinnan ja niiden liikkeessä poistamattoman hankintamenon erotus.</p>
    <p>Äänestys 4-1.</p>
    <p>Verovuosi_1990</p>
  </dcterms:abstract>
</finlex:document>
