<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19940518">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199402208</dcterms:identifier>
  <finlex:ecliIdentifier>ECLI:FI:KHO:1994:B547</finlex:ecliIdentifier>
  <dcterms:title>18.5.1994/2208 KHO:1994-B-547</dcterms:title>
  <dcterms:description>
    <p>
      <span>Henkilökohtaisen tulon verotus</span>
      <span>Peitelty osingonjako</span>
      <span>Verotuksen kohdistaminen</span>
      <span>Osakas</span>
      <span>Osakkaan äiti</span>
    </p>
  </dcterms:description>
  <finlex:registerNumber>5985/3/93</finlex:registerNumber>
  <dcterms:issued>1994-05-18</dcterms:issued>
  <finlex:fileCopyNumber>2208</finlex:fileCopyNumber>
  <sysluok>
    <snro>2.14.04.04.03.04</snro>
    <snro>2.14.04.04.03.06</snro>
  </sysluok>
  <dcterms:abstract>
    <p>A oli 31.5.1990 laaditulla kauppakirjalla myynyt omistamansa Asunto Oy X:n osakkeet, jotka oikeuttivat asuinhuoneiston sekä autotallin hallintaan, 630.000 markalla Y Oy:lle. Kauppahinnasta oli kauppakirjan maksuehtojen mukaan suoritettu rahana 550.000 markkaa ja loppukauppahinta oli kuitattu saaduksi siten, että ostaja Y Oy oli ottanut vastatakseen eläkkeestä, joka käsitti elinikäisen asumisoikeuden edellä sanotussa asuinhuoneistossa. A ei omistanut Y Oy:n osakkeita. A:n tytär B oli Y Oy:n pääosakas. Lääninoikeus oli valtion- ja kunnanasiamiehen valituksesta katsonut, että kauppakirjan ehdot, luovutetun huoneiston koko ja A:n ikä huomioon ottaen asumisoikeuden arvo oli määrätty kaupan yhteydessä käypää arvoa alemmaksi. Näin ollen A, jonka tytär B oli Y Oy:n osakas, oli saanut kaupan yhteydessä peiteltyä osinkoa. Lääninoikeus oli lisännyt A:n verotettavaan tuloon peiteltynä osinkona 110.000 markkaa. Koska A ei ollut Y Oy:n osakas, KHO katsoi, että lääninoikeuden peitellyksi osingoksi katsomaa määrää ei voitu lukea verotuslain 57 §:n 1 momentin nojalla A:n tuloksi. Tämän vuoksi KHO kumosi lääninoikeuden päätöksen ja saattoi verolautakunnan toimittaman verotuksen voimaan. Verovuosi_1990</p>
  </dcterms:abstract>
  <p>VerotusL 57 § 1 mom</p>
  <kirjav>Aalto: Verotus 1/1995 s. 79-83</kirjav>
</finlex:document>
