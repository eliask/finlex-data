<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19940105">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199400027</dcterms:identifier>
  <finlex:ecliIdentifier>ECLI:FI:KHO:1994:A26</finlex:ecliIdentifier>
  <dcterms:title>5.1.1994/27 KHO:1994-A-26</dcterms:title>
  <dcterms:description>
    <p>
      <span>Rakennusasia</span>
      <span>Kaavoitus</span>
      <span>Asemakaava</span>
      <span>Asemakaavamääräys</span>
      <span>Suojelumääräys</span>
      <span>Rakennussuojelu</span>
    </p>
  </dcterms:description>
  <finlex:registerNumber>3156/2/92</finlex:registerNumber>
  <dcterms:issued>1994-01-05</dcterms:issued>
  <finlex:fileCopyNumber>27</finlex:fileCopyNumber>
  <dcterms:abstract>
    <p>Helsingin kaupunginvaltuuston hyväksyttyä 16.1.1991 Helsingin Sörnäisissä olevan korttelin 288 tontteja 2, 6 ja 16 koskeneen asemakaavan muutoksen, jossa asuintarkoituksiin oli osoitettu noin 38 %, toimistotarkoituksiin 45 %, hotellitarkoituksiin 10 % ja ympäristöhairiöitä aiheuttamattamiin teollisuustoimintoihin 7 %, ympäristöministeriö hylkäsi tehdyt valitukset ja vahvisti kaavamuutoksen. Sörnäisten teollisuuskorttelit, joihin kysymyksessä oleva kortteli kuului, olivat historiallisesti ja kaupunkikuvallisesti teollisen Helsingin keskeiseen kulttuurimaisemaan kuuluvia.</p>
    <p>Helsingin kaupunginmuseon suojeltaviksi esittämistä rakennuksista oli vahvistetussa kaavassa suojeltu EKA:n pääkonttorirakennus vuosilta 1932-1939 ja OTK:n entinen keskusvarasto vuodelta 1927 merkinnällä sr-1 sekä entinen teknokemiallisen tehtaan ja kahvipaahtimon rakennus vuosilta 1939-43 merkinnällä sr-2.</p>
    <p>Suojeltaviksi oli esitetty myös vuodelta 1935 oleva myllyrakennus, 1880-luvulta oleva entinen Andsténin fajanssi- ja kaakelitehtaan rakennus, vuodelta 1930 oleva entinen margariinitehdas, arkkitehtoniselta ilmeeltään sen kanssa yhdenmukainen vuodelta 1938 oleva entinen vaatetustehdas sekä 1940- ja 1960-luvulta olevat toimistorakennukset, joiden osalta vahvistetussa kaavassa ei ollut rakennusten suojelemisen turvaavia kaavamääräyksiä. Nykyisin pääosin toimistokäytössä olleen entisen vaatetustehtaan rakennus ja toimistorakennukset sijaitsivat kuitenkin vahvistetun kaavan mukaisella rakennusalalla ja niiden oli oletettu säilyvän ilman suojelumerkintääkin.</p>
    <p>Asiakirjoista saadun selvityksen perusteella myllyrakennus oli merkittävä alueen kaupunkikuvan kannalta ja alueen teollisuushistorian kannalta. Teollisuus- ja varastointitoiminta oli alueella loppunut 1980-luvulla. Myllyrakennus ei kuitenkaan tehtyjen selvitysten mukaan soveltunut muutettavaksi muuhun käyttötarkoitukseen muun muassa sen syvän rungon, ylhäältä alas asti ulottuvien kantavina rakenteina toimivien siilojen ja ulkoseinien huonon lämmöneristävyyden vuoksi. Ympäristöministeriö oli rakennuslain 127 §:n nojalla vähäisenä muutoksena antanut määräyksen myllyrakennuksen tontille rakennettavan uudisrakennuksen julkisivujäsentelyn, aukotuksen ja materiaalien soveltuvuudesta ympäristöön ja alueen kaupunkikuvaan. Tähän nähden ja kun otettiin huomioon asemakaavalle rakennuslain 34 §:ssä asetettujen edellytysten kokonaisharkinta, asemakaava ei ollut lainvastainen, vaikka siihen ei ollut otettu myllyrakennuksen suojelemisen turvaavia kaavamääräyksiä.</p>
    <p>Andsténin kaakelitehtaan jäljellä olevat osat sekä margariinitehtaan rakennus sijaitsivat kaavamuutoksessa korttelin sisäosaan osoitettuun asuinkortteliin nähden siten, että niiden säilyttäminen olisi edellyttänyt kaavasuunnittelun aloittamista toisista lähtökohdista. Kun otettiin huomioon kaakelitehtaan ja margariinitehtaan rakennusten sijainti korttelin sisäosassa katujulkisivujen takana ja niiden arvosta saatu selvitys sekä kaakelitehtaan osalta erityisesti se, ettei alunperin useassa rakennuksessa toimineesta tehtaasta ollut jäljellä kuin pieni osa, ei asemakaava, jonka toteuttaminen edellytti näiden rakennusten purkamista, ollut lainvastainen, vaikka siihen ei ollut otettu myöskään mainittujen rakennusten suojelemista koskevia määräyksiä. KHO pysytti ympäristöministeriön päätöksen lopputuloksen. Myös D:3287/2/92</p>
    <p>Äänestys 4-1.</p>
  </dcterms:abstract>
  <p>RakennusL 34 §</p>
  <p>KunL 139 §</p>
</finlex:document>
