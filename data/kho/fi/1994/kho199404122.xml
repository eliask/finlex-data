<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19940913">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199404122</dcterms:identifier>
  <finlex:ecliIdentifier>ECLI:FI:KHO:1994:T4122</finlex:ecliIdentifier>
  <dcterms:title>13.9.1994/4122</dcterms:title>
  <dcterms:description>
    <p>
      <span>Ulkomaalainen</span>
      <span>Käännyttäminen</span>
      <span>Perhe-elämän suoja</span>
      <span>Ihmisoikeudet</span>
      <span>Väkivaltarikokseen syyllistyminen</span>
      <span>Perhe-elämän suojan rajoittaminen</span>
    </p>
  </dcterms:description>
  <finlex:registerNumber>2816/7/94</finlex:registerNumber>
  <dcterms:issued>1994-09-13</dcterms:issued>
  <finlex:fileCopyNumber>4122</finlex:fileCopyNumber>
  <sysluok>
    <snro>1.01.01.06.10</snro>
  </sysluok>
  <dcterms:abstract>
    <p>Ulkomaalainen A on valittanut sisäasiainministeriön päätöksestä, jolla hänet oli käännytetty kotimaahansa. A oli avioliitossa Suomessa asuvan Suomen kansalaisen kanssa. Käännyttäminen oli valituksen mukaan kohtuutonta. Sisäasiainministeriö totesi valituksen johdosta antamassaan lausunnossa muun ohella, että A oli Norjassa oleskellessaan syyllistynyt väkivaltarikokseen, josta hänet oli tuomittu 10 kuukauden vankeusrangaistukseen. Sen johdosta Norja oli määrännyt hänet toistaiseksi voimassa olevaan kaikkia Pohjoismaita koskevaan maahantulokieltoon. Kansainvälisten sopimusten mukaan ulkomaalaisella ei ole ehdotonta oikeutta päästä vieraaseen valtioon ja oleskella siellä. Valtiolla on mahdollisuus estää tiettyjen ulkomaalaisten maahan saapuminen. Maahantulon estäminen saattaa kuitenkin joissakin tapauksissa loukata perhe-elämää suojaavia kansainvälisiä sopimuksia. Ulkomaalaisvalvontaoikeudellisia viranomaistoimia voidaan tästä huolimatta tietyillä edellytyksillä kohdistaa ulkomaalaiseen. Mikäli laki sallii viranomaisen puuttumisen perhe-elämän suojaan ja puuttuminen on lisäksi välttämätöntä esimerkiksi kansallisen ja yleisen turvallisuuden vuoksi, voivat viranomaistoimet rajoittaa perhe-elämän nauttimaa suojaa. Ministeriö katsoi, että nimenomaan väkivaltarikoksiin syyllistyneiden kohdalla viranomaisilla on lain mukainen oikeus puuttua edellä mainitun oikeuden käyttämiseen. A:n rikoksesta ja siitä seuranneesta tuomiosta oli kulunut niin vähän aikaa, että vielä ei voitu ennustaa tapahtuman olleen vain äkillinen teko, joka ei toistuisi. Ministeriö katsoi edelleen, että tällä hetkellä A:lle ei tullut myöntää oleskelulupaa Suomessa. Perheellä on mahdollisuus valita asuinmaakseen aviomiehen kotivaltio tai jokin kolmas valtio. Muun ohella noilla perusteilla ministeriö on katsonut, ettei A:n valituksessa ollut tuotu esiin seikkoja, joiden perusteella ministeriön päätös tulisi kumota. KHO:n asiassa antaman päätöksen mukaan sisäasiainministeriö oli voinut päätöksessään mainituilla perusteilla käännyttää A:n kotimaahansa. Ministeriön päätös ei niin ollen loukannut A:n oikeutta. Sen vuoksi KHO, ottaen huomioon myös ulkomaalaislain 1 §:n säännökset sekä ihmisoikeuksien ja perusvapauksien suojaamiseksi tehdyn yleissopimuksen (SopS 18-19/1990) 8 artiklan määräykset, hylkäsi hänen valituksensa.</p>
  </dcterms:abstract>
  <p>UlkomaalaisL 1 §</p>
  <p>Ihmisoikeuksien ja perusvapauksien suojaamiseksi tehdyn yleissopimuksen (SopS:18-19/1990) 8 art.</p>
</finlex:document>
