<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19940211">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199400517</dcterms:identifier>
  <finlex:ecliIdentifier>ECLI:FI:KHO:1994:A31</finlex:ecliIdentifier>
  <dcterms:title>11.2.1994/517 KHO:1994-A-31</dcterms:title>
  <dcterms:description>
    <p>
      <span>Rakennusasia</span>
      <span>Tilapäinen uudisrakennus</span>
    </p>
  </dcterms:description>
  <finlex:registerNumber>5227/2/93</finlex:registerNumber>
  <dcterms:issued>1994-02-11</dcterms:issued>
  <finlex:fileCopyNumber>517</finlex:fileCopyNumber>
  <sysluok>
    <snro>1.04.04.08.02.07</snro>
    <snro>1.09.12.03.02.02</snro>
  </sysluok>
  <dcterms:abstract>
    <p>Rakennustarkastaja oli myöntänyt yhtiölle rakennusluvan kerrosalaltaan 106,5 neliömetrin ja tilavuudeltaan 310 kuutiometrin suuruisen tilapäisen katukeittiön rakentamiseen noin 2.000 neliömetrin määräalalle. Paikan päällä rakennettu rakennus oli liitetty kaupungin vesi- ja viemäriverkkoon. Pohjapiirroksen mukaan rakennukseen oli suunniteltu muun muassa asiakastila, myynti/keittiö, toimisto/sosiaalitiloja, kaksi WC:tä, varasto, pakastustila ja kylmiö. Rakennuspaikan Aurajoen puoleiseen päähän oli suunniteltu terassi. Asemapiirroksen mukaan rakennuspaikalla oli 19 autopaikkaa ja laajat koristepuiden ja -pensaiden istutukset. Rakennuspaikka oli asfaltoitu.</p>
    <p>Tällaista rakennusta ei voitu katsoa rakennetun enintään viiden vuoden ajaksi, eikä sitä näin ollen ollut pidettävä rakennuslain 132 §:n 4 momentissa tarkoitettuna tilapäisenä uudisrakennuksena siitä huolimatta, että rakennuspaikan vuokrasopimus oli tehty viideksi vuodeksi ja että rakennus teknisesti oli siirrettävissä toiseen paikkaan. Rakennustarkastaja ei siten ollut voinut myöntää rakennuslupaa tilapäisen katukeittiön rakentamiseen.</p>
    <p>KHO lääninhallituksen hakemuksesta ylimääräisestä muutoksenhausta hallintoasioisa annetun lain 6 §:n 1 momentin 2 kohta huomioon ottaen purki rakennustarkastajan päätöksen.</p>
  </dcterms:abstract>
</finlex:document>
