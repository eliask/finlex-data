<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19940302">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199400693</dcterms:identifier>
  <finlex:ecliIdentifier>ECLI:FI:KHO:1994:T693</finlex:ecliIdentifier>
  <dcterms:title>2.3.1994/693</dcterms:title>
  <dcterms:description>
    <p>
      <span>Koko verotuksen kumoaminen</span>
      <span>Varallisuusverotus</span>
      <span>Verotusarvo</span>
      <span>Maapohja</span>
    </p>
  </dcterms:description>
  <finlex:registerNumber>6715/3/93</finlex:registerNumber>
  <dcterms:issued>1994-03-02</dcterms:issued>
  <finlex:fileCopyNumber>693</finlex:fileCopyNumber>
  <sysluok>
    <snro>2.10.05.04.01</snro>
    <snro>2.14.09</snro>
  </sysluok>
  <dcterms:abstract>
    <p>Espoossa vuodelta 1992 toimitettua säännönmukaista verotusta vaadittiin kiinteistöjen arvon määräämisen osalta kumottavaksi verotuslain 100 §:n nojalla, koska verolautakunnan katsottiin soveltaneen väärin tulo- ja varallisuusverolain maapohjan verotusarvojen määräämistä koskevia säännöksiä. Perusteena esitettiin muun muassa, että kiinteistöjen verotusarvoon vaikuttavia asemakaavoituksessa tapahtuneita muutoksia ei ollut otettu huomioon, erään osayleiskaava-alueen rakennuspaikat oli aiheettomasti rinnastettu asemakaava-alueen tontteihin, tuloja varallisuusverolain 130 §:n 3 momentin alentamissäännöstä ei ollut ilman erillistä selvitystä sovellettu ja verotusarvot ylittivät eräissä tapauksissa julkaistujen hintatilastojen mukaisen hintatason.</p>
    <p>Korkein hallinto-oikeus katsoi, että maapohjan verotusarvoja määrättäessä oli noudatettu tulo- ja varallisuusverolain 130 §:n säännöstä ja sen nojalla annettua verohallituksen päätöstä. Vaikka yksittäistapauksissa muun muassa kaavahankkeiden tai rakennusoikeuden käyttöasteen johdosta tonttien arvojen alentamiseen saattoikin olla perusteita, verotuksen ei ollut osoitettu edes määrätyllä alueella yleisesti johtaneen tonttien käypien arvojen ylittymiseen. Kun Espoossa toimitettua verotusta ei esitetyillä perusteilla voitu katsoa toimitetun olennaisesti väärin, korkein hallinto-oikeus hylkäsi vaatimuksen.</p>
  </dcterms:abstract>
  <p>VerotusL 100 §</p>
  <p>TVL 130 §</p>
  <p>VeroH:n päätös niistä perusteista, joiden mukaan muun kiinteistön kuin maatilan maapohjan verotusarvo lasketaan vuodelta 1992 toimitettavassa verotuksessa, 30.12.1992/1301</p>
</finlex:document>
