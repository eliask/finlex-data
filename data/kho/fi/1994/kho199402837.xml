<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19940615">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199402837</dcterms:identifier>
  <finlex:ecliIdentifier>ECLI:FI:KHO:1994:T2837</finlex:ecliIdentifier>
  <dcterms:title>15.6.1994/2837</dcterms:title>
  <dcterms:description>
    <p>
      <span>Öljyisen jätteen vastaanottolaitos</span>
      <span>Korvaus öljysuojarahaston varoista</span>
    </p>
  </dcterms:description>
  <finlex:registerNumber>6742/4/92</finlex:registerNumber>
  <dcterms:issued>1994-06-15</dcterms:issued>
  <finlex:fileCopyNumber>2837</finlex:fileCopyNumber>
  <sysluok>
    <snro>1.04.05.04.01.03</snro>
  </sysluok>
  <dcterms:abstract>
    <p>Vesi- ja ympäristöpiiri oli 22.1.1990 vahvistanut Joensuun kaupungin öljyvahinkojen torjuntasuunnitelman muutoksen, joka käsitti öljyisen maan vastaanottoaltaan rakentamisen Kontiosuon kaatopaikalle. Öljysuojarahaston johtokunta myönsi korvausta tästä aiheutuneisiin yhteensä 192.574,34 markan menoihin 80 %. Johtokunta hylkäsi 12.10.199 kph:n oikaisuvaatimuksen lausuen, että öljyisen jätteen vastaanottolaitosta voitiin käyttää myös muun kuin öljyvahinkojätteen käsittelyyn. Lisäksi johtokunnan mielestä kaupungin hakemat korvaukset yleiskustannusten osalta olivat osittain riittämättömästi yksilöidyt. Vielä johtokunta lausui, että sen vakiintunut käytäntö oli, että tällaisen käsittelylaitoksen rakentamiskustannuksiin myönnettiin korvausta 80 %.</p>
    <p>KHO totesi päätöksessään, että vesi- ja ympäristöpiiri oli vahvistanut torjuntasuunnitelman muutoksen, joka käsitti mainitun vastaanottoaltaan rakentamisen. Maa-alueilla tapahtuvien öljyvahinkojen torjumisesta annetun lain 5 §:n 4 momentin (1289/89) mukaan kunnalla on oikeus saada öljysuojarahastosta korvaus vahvistetun öljyvahinkojen torjuntasuunnitelman mukaisesti kaluston hankkimisesta siten kuin öljysuojarahastosta annetussa laissa on säädetty. Öljysuojarahastosta annetun lain 5 §:n 2 momentin (1287/89) mukaan kunnalla on oikeus saada torjuntakaluston hankkimisesta ja torjuntavalmiuden ylläpidosta kunnalle aiheutuneista kustannuksista täysi korvaus vahvistetun öljyvahinkojen torjunnan käyttöasteen perusteella.</p>
    <p>KHO katsoi, että ko. öljyisen jätteen käsittelyallas oli ollut merkittynä vesi- ja ympäristöpiirin vahvistamassa kaupungin vuonna 1991 muutetussa öljyntorjuntasuunnitelmassa. Käsittelyallas oli rakennuttu suunnitelman mukaisesti ja sen kustannukset olivat olleet 192.574,35 markkaa. Asiakirjoista saadun selvityksen mukaan allas oli tarpeen torjuntavalmiuden ylläpitoa varten ja sen öljyvahinkojen torjunnan käyttöaste oli 100 %. Kaupungilla oli oikeus saada rahaston varoista korvaus altaan rakentamiskustannuksiin täysimääräisenä. Tämän vuoksi KHO kumosi johtokunnan päätöksen ja palautti asian johtokunnalle uudelleen käsiteltäväksi.</p>
  </dcterms:abstract>
</finlex:document>
