<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19941025">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199405051</dcterms:identifier>
  <finlex:ecliIdentifier>ECLI:FI:KHO:1994:B506</finlex:ecliIdentifier>
  <dcterms:title>25.10.1994/5051 KHO:1994-B-506</dcterms:title>
  <dcterms:description>
    <p>
      <span>Arvopaperi</span>
      <span>Arvonaleneminen</span>
      <span>Poisto</span>
      <span>Osingonjako</span>
      <span>Konserniavustus</span>
    </p>
  </dcterms:description>
  <finlex:registerNumber>5639/3/93</finlex:registerNumber>
  <dcterms:issued>1994-10-25</dcterms:issued>
  <finlex:fileCopyNumber>5051</finlex:fileCopyNumber>
  <sysluok>
    <snro>2.04.11.04.01.01</snro>
  </sysluok>
  <dcterms:abstract>
    <p>A Oy oli 19.2.1988 ostanut B Oy:n osakekannan 2.070.500 markalla. B Oy:n osinko A Oy:lle vuonna 1988 päättyneiltä tilikausilta oli yhteensä 1.137.000 markkaa ja B Oy:n konserniavustus A Oy:lle vuonna 1989 oli 1.102.500 markkaa. A Oy oli tehnyt ostetun yhtiön osakkeiden hankintamenosta 1.984.082 markan suuruisen poiston verovuonna 1989. Tätä A Oy oli perustellut sillä, että ostetun yhtiön toiminta oli loppunut syyskuussa 1989 työntekijöiden irtisanouduttua ja perustettua kilpailevan yrityksen. B Oy:n tilikauden 1.6.1987-31.5.1988 liikevaihto oli ollut noin 9,7 miljoonaa markkaa ja voitto 962.295 markkaa. B Oy:n liikevaihto oli tilikaudella 1.6.1988-31.12.1988 ollut noin 1,8 miljoonaa markkaa ja tilikaudella 1.1.-31.12.1989 noin 2,7 miljoonaa markkaa. Kirjanpidolliset tulokset olivat vastaavasti osoittaneet 177.489 markkaa voittoa ja 2.268 markkaa tappiota. B Oy:n taseissa 31.5.1988 ja 31.12.1988 rahoitusomaisuus oli ollut noin 2,9 miljoonaa markkaa ja 2,4 miljoonaa markkaa, mutta vaihtoomaisuutta oli ollut ainoastaan 31.5.1988 149.152 markkaa. Ensimmäisellä vuoden 1988 tilikaudella B Oy oli myynyt lähes kaikki omistamansa vaihto-omaisuusosakkeet, minkä johdosta varastovarausta oli purkautunut noin 1,6 miljoonaa markkaa. A Oy:n katsottiin osingonjaolla ja konserniavustuksella siirtäneen B Oy:n pääomia itselleen sillä tavoin, että menettely oli vaikuttanut B Oy:n vastaiseen toimintaan ja tuottoedellytyksiin. B Oy:n osakkeiden arvon valituksessa tarkoitettu alentuminen ei tähän nähden sillä tavoin johtunut elinkeinotoiminnasta, että yhtiöllä olisi oikeus arvon alentumisen perusteella tehdä osakkeiden hankintamenoista elinkeinotulon verottamisesta annetun lain 42 §:n 1 momentissa tarkoitettu poisto.</p>
  </dcterms:abstract>
  <p>ElinkVL 42 § 1 mom</p>
</finlex:document>
