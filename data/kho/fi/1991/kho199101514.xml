<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19910508">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199101514</dcterms:identifier>
  <finlex:ecliIdentifier>ECLI:FI:KHO:1991:A67</finlex:ecliIdentifier>
  <dcterms:title>8.5.1991/1514 KHO:1991-A-67</dcterms:title>
  <dcterms:description>
    <p>
      <span>Rantakaavan vahvistaminen</span>
      <span>Mitoitus</span>
      <span>Rantakaava kaavamuotona</span>
      <span>Sopeutuminen naapurialueiden maankäytön järjestämiseen</span>
    </p>
  </dcterms:description>
  <finlex:registerNumber>3545/2/89</finlex:registerNumber>
  <dcterms:issued>1991-05-08</dcterms:issued>
  <finlex:fileCopyNumber>1514</finlex:fileCopyNumber>
  <sysluok>
    <snro>1.04.04.01.05.07</snro>
    <snro>1.04.04.01.05.08</snro>
  </sysluok>
  <dcterms:abstract>
    <p>Hiihtokeskus Himosvuoren rantakaavalla oli suunniteltu tehokasta taaja-asutusta kahdelle erilliselle, noin 850 metrin päässä toisistaan olevalle alueelle, joista vain toinen sijaitsi vesistön rannalla. Pinta-alaltaan 11,57 ha:n suuruiselle alueelle 1, jolla oli rantaviivaa noin 300 metriä, oli osoitettu loma-asuntojen korttelialuetta siten, että yhteenlaskettu rakennusoikeus oli 6.790 kerrosneliömetriä. Pintaalaltaan 14,37 ha:n suuruiselle alueelle 2, joka sijaitsi noin 650 metrin päässä rannasta, alueen 1 rantaviivan kohdalta noin 200 metriä leveän lahden toisella puolella, oli osoitettu loma-asuntojen korttelialuetta siten, että yhteenlaskettu rakennusoikeus oli 11.220 kerrosneliömetriä. KHO katsoi, että koska alue 2 ei sijainnut vesistön rannalla eikä se myöskään, kun otettiin huomioon sen etäisyys alueesta 1, muodostanut alueen 1 kanssa yhtenäistä suunnittelullista kokonaisuutta, sille ei voitu laatia rantakaavaa. Alueelle suunniteltu rakentaminen ei myöskään sen määrään ja vapaa-alueiden riittämättömyyteen nähden sopeutunut naapurialueiden maankäytön järjestämiseen. Alueelle 1 oli rantakaavassa osoitettu alueen kokoon nähden liian paljon rakentamista ja rakentamisen määrään nähden riittämättömästi vapaa-alueita. Suunniteltu rakentaminen ei näistä syistä sopeutunut rakennuslain 123 a §:n 3 momentin edellyttämällä tavalla rantamaisemaan ja naapurialueiden maankäytön järjestämiseen. KHO kumosi lääninhallituksen päätöksen, jolla kaupunginvaltuuston päätös oli vahvistettu.</p>
  </dcterms:abstract>
  <p>RakennusL 123 a §</p>
</finlex:document>
