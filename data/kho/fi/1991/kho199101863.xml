<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19910531">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199101863</dcterms:identifier>
  <finlex:ecliIdentifier>ECLI:FI:KHO:1991:A10</finlex:ecliIdentifier>
  <dcterms:title>31.5.1991/1863 KHO:1991-A-10</dcterms:title>
  <dcterms:description>
    <p>
      <span>Pankki</span>
      <span>Tietojenantovelvollisuus veroviranomaisille</span>
      <span>Ennakontarkastus</span>
      <span>Lääninveroviraston toimivalta</span>
      <span>Pöytäkirjat</span>
      <span>Verolliset tilit</span>
      <span>Verovapaat tilit</span>
      <span>Debentuurilainojen korot</span>
      <span>Osuuspääoman korot</span>
    </p>
  </dcterms:description>
  <finlex:registerNumber>4068/1/90</finlex:registerNumber>
  <dcterms:issued>1991-05-31</dcterms:issued>
  <finlex:fileCopyNumber>1863</finlex:fileCopyNumber>
  <sysluok>
    <snro>2.14.02.02</snro>
  </sysluok>
  <dcterms:abstract>
    <p>Pankissa suoritetun ennakontarkastuksen yhteydessä pankkia kehotettiin antamaan lääninverovirastolle tarkastettavaksi vuodelta 1988 seuraavat asiakirjat ja selvitykset: 1) hallintoneuvoston ja johtokunnan kokousten pöytäkirjat; 2) selvitys koronsaajista, joille maksetut korot oli viety pankin kirjanpidossa verollisten talletusten tilille, selvitys maksetuista koroista, ennakonpidätyksestä tai perustelu ennakonpidätyksen toimittamatta jättämisestä; 3) verollisten talletusten koronsaajia vastaava selvitys debentuurilainojen koronsaajista; 4) vastaava selvitys saajittain maksetuista osuuspääoman koroista; sekä 5) tase-erittelyt niistä verovapaista talletuksista, joille maksetut korot oli viety pankin kirjanpidossa verovapaiden talletusten tileille, sekä selvitys talletuksille maksetuista koroista.</p>
    <p>Pankki kieltäytyi luovuttamasta pyydettyjä tietoja, minkä jälkeen verohallitus hylkäsi pankin lääninveroviraston uusintakehotuksesta tekemän valituksen. Valituksessaan verohallituksessa ja KHO:ssa pankki esitti muun ohella, että lääninverovirastolla ei ollut toimivaltaa vaatia ennakkoperintälain ja -asetuksen nojalla tietoja verovapaista talletustileistä, koska pankki ei näille tileille maksetun koron osalta ollut ennakonpidätysvelvollinen. Talletusten verohuojennuslain (1000/85) mukaisten talletusten ja talletusten ehtojen noudattamisen osalta valvontavalta kuului pankkitarkastusvirastolle. KHO pysytti verohallituksen päätöksen lopputuloksen. Verohallinnosta annetun asetuksen 37 §:n mukaan lääninveroviraston tehtävänä oli muun ohella virka-alueellaan johtaa ja valvoa verohallinnosta annetun lain 2 §:ssä tarkoitettujen välittömien verojen määräämistä ja maksuunpanoa sekä johtaa ja toimittaa verotusta, ennakkoperintää ja työnantajan sosiaaliturvamaksua koskevia verovelvollisiin, työnantajiin sekä ennakon- ja muihin pidätysvelvollisiin kohdistuvia tarkastuksia. Pankkitarkastusviraston toimivaltaan puolestaan kuului pankkitoiminnan yleinen valvonta. Pankkitarkastusviraston toimivalta ei rajoittanut veroviranomaisten toimivaltaa valvoa pankkien toimintaa. Ennakkoperintälain 31 §:n mukaan rahalaitos oli ennakonpidätysvelvollinen korosta, jonka se maksoi ottamastaan talletuksesta tai haltijalle maksettavaksi asetetusta sitoumuksesta. Ennakkoperintälain 29 §:n ja 35 §:n nojalla pankki oli suorittamiensa korkojen osalta velvollinen esittämään lääninverovirastolle asiakirjat, jotka saattoivat olla tarpeen ennakontarkastusta toimitettaessa, minkä lisäksi pankin oli annettava myös muut valvontaa varten tarpeelliset tiedot. Suorittaessaan pankin ennakkoperintäasiain tarkastusta lääninverovirasto oli näin ollen voinut vaatia myös niistä tileistä, jotka pankki oli katsonut talletusten veronhuojennuslain (1000/85) mukaan verovapaiksi, tietoja sen selvittämiseksi, olivatko näille tileille talletettujen varojen korot olleet verovapaita vai oliko pankin ollut toimitettava niistä ennakonpidätys.</p>
  </dcterms:abstract>
  <p>L verohallinnosta 2 §</p>
  <p>A verohallinnosta 37 §</p>
  <p>EnnakkoperintäL 29 §</p>
  <p>EnnakkoperintäL 31 §</p>
  <p>EnnakkoperintäL 35 §</p>
  <p>Talletusten veronhuojennusL 1 § (1000/85)</p>
  <p>Talletusten veronhuojennusL 2 §</p>
  <p>Talletusten veronhuojennusL 4 §</p>
</finlex:document>
