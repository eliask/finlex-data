<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19911227">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199104904</dcterms:identifier>
  <finlex:ecliIdentifier>ECLI:FI:KHO:1991:B522</finlex:ecliIdentifier>
  <dcterms:title>27.12.1991/4904 KHO:1991-B-522</dcterms:title>
  <dcterms:description>
    <p>
      <span>Tulon veronalaisuus</span>
      <span>Ulkomaantyöskentely</span>
      <span>Keskeytyminen</span>
      <span>Päättyminen</span>
      <span>Urakkasopimus</span>
      <span>Tilaajan maksukyvyttömyys</span>
      <span>Lomautus</span>
      <span>Ns. kuuden kuukauden sääntö</span>
    </p>
  </dcterms:description>
  <finlex:registerNumber>3737/3/91</finlex:registerNumber>
  <dcterms:issued>1991-12-27</dcterms:issued>
  <finlex:fileCopyNumber>4904</finlex:fileCopyNumber>
  <sysluok>
    <snro>2.03.03.02.02</snro>
  </sysluok>
  <dcterms:abstract>
    <p>Suomalainen kielenkääntäjä oli ollut niin ikään suomalaisen X Oy:n palveluksessa Neuvostoliitossa Leningradissa sijaitsevalla työmaalla 12.12.1990 alkaen. X Oy oli 9.2.1990 tehnyt urakkasopimuksen clearing-pohjalla sikäläisen yhtiön kanssa. Koska rakennuttajana ollut yhtiö ei ollut kyennyt suorittamaan X Oy:lle urakkasopimuksen mukaisia maksuja, X Oy oli ollut pakotettu keskeyttämään työt kohteessa toistaiseksi. Maksuongelmat olivat alkaneet, kun Suomen ja Neuvostoliiton välisessä kaupassa luovuttiin clearing-kaupasta vuoden 1991 alussa. X Oy:n saatavat olivat kohonneet neljässä kuukaudessa yli kymmenen miljoonan markan. Töitä ei ollut kuitenkaan lakkautettu heti maksuhäiriöiden alettua. X Oy oli toiminut Neuvostoliitossa 20 vuotta eikä se ollut tänä aikana joutunut keskeyttämään töitä tai purkamaan urakkasopimusta maksuhäiriöiden vuoksi. Urakkasuorituksen keskeyttämisen vuoksi X Oy oli lomauttanut työntekijänsä muiden ohessa verovelvollisen 16.4.1991 alkaen. Urakkasopimuksen mukaista suoritusta oli tarkoitus jatkaa, mikäli tilaaja suoritti erääntyneet maksut sekä maksujen asianmukaisesta suorittamisesta saatiin riittävä varmuus. Verovelvollisen oleskelu ulkomailla X Oy:n palveluksessa ei ollut ylittänyt kuutta kuukautta laskettuna lähtöpäivästä lomautuspäivään. X Oy:n rakennusurakan kesto oli yhteensä 21 kuukautta. Urakkaajasta oli jäljellä kahdeksan kuukautta.</p>
    <p>Verovelvollisen lomauttamisen katsottiin aiheutuneen tulo- ja varallisuusverolain 54 §:n 2 momentissa tarkoitetusta pakottavasta, hänestä ja hänen työnantajastaan riippumattomasta, odottamattomasta syystä eikä hänen ulkomaantyöskentelynsä katsottu siten keskeytyvän. Mikäli X Oy jatkoi rakennusurakkaa, verovelvollisen jo saama palkka ja urakan loppuunsaattamisen ajalta saama palkka eivät olleet hänen veronalaista tuloaan Suomessa, jos hänen urakkaan liittyvästä työstä aiheutuva oleskelunsa Neuvostoliitossa kesti vähintään kuusi kuukautta.</p>
    <p>Jos X Oy joutui lopettamaan urakkasopimuksessa tarkoitetut työt tilaajan maksuvaikeuksien vuoksi, verovelvollisen ulkomaantyöskentelyn katsottiin päättyvän tulo- ja varallisuusverolain 54 §:n 4 momentissa tarkoitetusta painavasta, hänestä ja hänen työnantajastaan riippumattomasta, odottamattomasta syystä. Mikäli X Oy ei jatkanut rakennusurakkaa loppuun vaan urakkasopimus purettiin, verovelvollisen saama palkka ei ollut hänen veronalaista tuloaan Suomessa. Verovuosi_1991 Verovuosi_1992 Ennakkotieto.</p>
  </dcterms:abstract>
  <p>TVL 54 § 2 mom</p>
  <p>TVL 54 § 4 mom</p>
  <kirjav>Myrsky: Defensor Legis 1992 a. 429</kirjav>
</finlex:document>
