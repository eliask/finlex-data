<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19911023">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199103744</dcterms:identifier>
  <finlex:ecliIdentifier>ECLI:FI:KHO:1991:T3744</finlex:ecliIdentifier>
  <dcterms:title>23.10.1991/3744</dcterms:title>
  <dcterms:description>
    <p>
      <span>Henkilökohtaisen tulon verotus</span>
      <span>Päivärahat</span>
      <span>Varsinainen työpaikka</span>
    </p>
  </dcterms:description>
  <finlex:registerNumber>4739/3/90</finlex:registerNumber>
  <dcterms:issued>1991-10-23</dcterms:issued>
  <finlex:fileCopyNumber>3744</finlex:fileCopyNumber>
  <sysluok>
    <snro>2.03.03.01.03.01</snro>
  </sysluok>
  <dcterms:abstract>
    <p>Työnjohtaja X, joka asui A:n kaupungissa, oli ollut koko maassa toimintaa harjoittavan yhtymän palveluksessa. Yhtymän sisällä X:n työsuhde liittyi yhtymän B:n kaupungissa olevaan aluekonttoriin. A:n ja B:n välimatka oli noin 130 km. Lähes koko verovuoden X oli työskennellyt C:n kaupungissa olleella työmaalla, jonne oli X:n kotoa matkaa noin 90 km. X oli päivittäin kulkenut kotoaan tälle työmaalle. A:n verolautakunta oli verotusta toimittaessaan katsonut, että mainittu työmaa oli ollut X:n varsinainen työpaikka. Tämän vuoksi verolautakunta oli lisännyt X:n tuloon maksetut päivärahat 47.800 markkaa ja vähentänyt tulosta ateriakorvauksina 8.618 markkaa. Asunnon ja työpaikan välisinä matkakuluina vähennettiin tulosta 16.000 markkaa. Valituksessaan lääninoikeudelle X vaati, että verotettavasta tulosta oli poistettava vieraalla paikkakunnalla työskentelystä maksetut päivärahat 39.182 markkaa, koska hänellä oli varsinainen työpaikka B:n kaupungissa olevassa aluekonttorissa. Lääninoikeus hylkäsi valituksen, koska X:llä asiakirjoista saatavan selvityksen mukaan ei ollut lainkaan varsinaista työpaikkaa. Myöskään B:n kaupungissa olevaa aluekonttoria ei ollut pidettävä X:n varsinaisena työpaikkana. Korkein hallinto-oikeus myönsi muutoksenhakuluvan ja katsoi kuten lääninoikeuskin, ettei X:llä ollut lainkaan varsinaista työpaikkaa. Kun verolautakunta kuitenkin oli katsonut X:n varsinaiseksi työpaikaksi C:n kaupungissa verovuonna olleen työmaan, KHO asiaa palauttamatta katsoi, ettei myöskään mainittu työmaa ollut X:n varsinainen työpaikka. Tämän vuoksi KHO kumosi lääninoikeuden päätöksen ja toimitetun verotuksen ja palautti asian A:n verolautakunnalle uudelleen käsiteltäväksi. Verovuosi_1988</p>
  </dcterms:abstract>
  <p>TVL 19 §</p>
  <p>TVL 22 § 1 mom 8 kohta</p>
  <p>VeroHp_17.11.1988/1003</p>
</finlex:document>
