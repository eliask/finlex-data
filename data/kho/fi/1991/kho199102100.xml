<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19910617">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199102100</dcterms:identifier>
  <finlex:ecliIdentifier>ECLI:FI:KHO:1991:A50</finlex:ecliIdentifier>
  <dcterms:title>17.6.1991/2100 KHO:1991-A-50</dcterms:title>
  <dcterms:description>
    <p>
      <span>Kunnallisasia</span>
      <span>Koneellisten ilmanvaihtolaitosten puhdistus</span>
      <span>Sisäasiainministeriön toimivalta</span>
      <span>Palolautakunnan lupaharkinta</span>
      <span>Muu puhdistaja kuin nuohooja</span>
      <span>Tarveharkinta luvan myöntämisessä</span>
    </p>
  </dcterms:description>
  <finlex:registerNumber>4091/1/89</finlex:registerNumber>
  <dcterms:issued>1991-06-17</dcterms:issued>
  <finlex:fileCopyNumber>2100</finlex:fileCopyNumber>
  <sysluok>
    <snro>1.02.12.01.01</snro>
    <snro>1.04.03.02</snro>
    <snro>1.04.03.04</snro>
    <snro>1.06.08.10</snro>
  </sysluok>
  <dcterms:abstract>
    <p>Palolautakunta hylkäsi hakemuksen saada suorittaa K:n kaupungin alueella koneellisten ilmanvaihtolaitosten puhdistusta, koska sisäasiainministeriön antaman päätöksen (220/753/88) kohdan 2.2 mukaisesti koneellisten ilmanvaihtolaitosten puhdistusta suorittavat kaupungin palveluksessa olevat nuohoojat. Kaupunginhallituksen hylättyä hakijan valituksen lääninoikeus hylkäsi kaupunginhallituksen päätöksestä tehdyn valituksen katsoen, että palolautakunta oli mainitsemillaan perusteilla voinut olla myöntämättä haettua lupaa ilmanvaihtohormien puhdistukseen ja että palolautakunnan päätös ei rajoittanut hakijan oikeutta harjoittaa elinkeinoa. KHO kumosi lääninoikeuden, kaupunginhallituksen ja palolautakunnan päätökset ja palautti asian palolautakunnalle uudelleen käsiteltäväksi. Palo- ja pelastustoimesta annetun lain 24 §:n 1 momentin mukaan tulisijat ja savuhormit oli nuohottava sekä ilmanvaihtohormit puhdistettava sisäasiainministeriön määräysten mukaisesti. Sisäasiainministeriö oli palo- ja pelastustoimesta annetun lain 24 §:n 1 momentin nojalla 21.6.1983 antanut päätöksen (785/654/83), jonka mukaan koneellisen ilmanvaihtolaitoksen puhdisti nuohooja tai muu palolautakunnan hyväksymä riittävän pätevyyden omaava puhdistaja. Sisäasianministeriö oli 28.1.1988 antamallaan määräyksellä (220/753/88) muuttanut edellä mainittua päätöstä siten, että koneellisen ilmanvaihtolaitoksen puhdisti vuonna 1983 annetun päätöksen kohdan 2.1 mukaisesti kunnan palveluksessa oleva nuohooja, palolautakunnan hyväksymä piirinuohooja tai hänen palveluksessaan oleva nuohooja. Uuden päätöksen 2.2 kohdan mukaan palolautakunta voi hyväksyä muunkin puhdistajan kuin nuohoojan puhdistamaan koneellisia ilmanvaihtolaitoksia, mikäli se kunnan nuohoustoimen hoidon, ilmanvaihtolaitosten määrän tai niiden teknisten ominaisuuksien taikka kunnan muiden olosuhteiden kannalta oli katsottava tarpeelliseksi. Päätöksen mukaan tarpeellisuutta harkittaessa oli kiinnitettävä huomiota myös siihen, että puhdistaja voi osoittaa omaavansa sellaiset toimintaedellytykset paikkakunnalla, mitä toiminnan ja työn tuloksesta vastaaminen edellytti. Lupa voitiin myöntää määräajaksi tai toistaiseksi. Elinkeinon harjoittamisen oikeudesta annetun lain 1 §:n mukaan jokainen Suomen kansalainen, laillisesti perustettu yhtiö, osuuskunta tai yhdistys oli oikeutettu tässä laissa säädetyillä ehdoilla harjoittamaan elinkeinoa tai liikettä. Lain 3 §:ssä lueteltuihin luvanvaraisiin elinkeinoihin ei kuulunut koneellisten ilmanvaihtolaitosten puhdistus. Koneellisten ilmanvaihtolaitosten puhdistusta ei ollut järjestetty palo- ja pelastustoimesta annetussa laissa hoidettavaksi yksinomaan kunnan palolaitoksen virkoihin tai vakiintuneeseen piirinuohoojajärjestelmään kuuluvana tehtävänä. Edellä mainitut säännökset huomioon ottaen sisäasianministeriöllä ei ollut ollut toimivaltaa määrätä palo- ja pelastustoimesta annetun lain 24 §:n nojalla, että muun kuin päätöksen 2.1. kohdassa tarkoitetun puhdistajan osalta toiminnan harjoittaminen edellytti sellaista palolautakunnan lupaa, joka perustui tarveharkintaan. Palolautakunnan päätös, jolla haettua lupaa ei ollut myönnetty, loukkasi valittajan oikeutta.</p>
    <p>Eri mieltä olleet jäsenet pysyttivät lääninoikeuden päätöksen jolla palolautakunnan päätös oli pysytetty.</p>
    <p>Äänestys 5-2.</p>
  </dcterms:abstract>
  <p>L palo- ja pelastustoimesta 24 §</p>
  <p>L palo- ja pelastustoimesta 10 § 2 mom</p>
  <p>ElinkL 1 §</p>
  <p>ElinkL 3 §</p>
  <p>SMp 21.6.1983 n:o 785/654/83 ilmanvaihtohormien puhdistuksesta SMp 28.1.1988 n:o 220/753/88 ilmanvaihtohormien puhdistuksesta annetun päätöksen muuttamisesta</p>
  <p>KunL 139 §</p>
</finlex:document>
