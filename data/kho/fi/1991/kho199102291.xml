<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19910701">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199102291</dcterms:identifier>
  <finlex:ecliIdentifier>ECLI:FI:KHO:1991:T2291</finlex:ecliIdentifier>
  <dcterms:title>1.7.1991/2291</dcterms:title>
  <dcterms:description>
    <p>
      <span>Kunnan etuosto-oikeus</span>
      <span>Kohtuuttomuus</span>
    </p>
  </dcterms:description>
  <finlex:registerNumber>4504/2/90</finlex:registerNumber>
  <dcterms:issued>1991-07-01</dcterms:issued>
  <finlex:fileCopyNumber>2291</finlex:fileCopyNumber>
  <sysluok>
    <snro>1.06.03.02.03</snro>
  </sysluok>
  <dcterms:abstract>
    <p>Kaupunginhallitus käytti päätöksellään 13.3.1989 etuosto-oikeutta noin yhden hehtaarin suuruisen pääkaupunkiseudulla sijainneen tilan 27.12.1988 tehdyssä kaupassa. Tila sijaitsi alueella, joka oli kaupunginvaltuuston 10.6.1981 hyväksymässä yleiskaavassa osoitettu virkistysalueeksi (V 2). Ostaja lausui valituksessaan lääninoikeudelle, että yhtiö omisti yhdessä toisen yhtiön kanssa kaupan kohteena olleen tilan vieressä alueita, joita käytettiin yhtiöiden henkilökunnan virkistystarkoituksiin. Erityisesti lapsiperheiden kannalta nykyisten alueiden maaston kallioisuus oli ollut ongelmallista. Yhtiön ostamalle kysymyksessä olevalle tilalle voitaisiin sijoittaa muun muassa lasten tarpeiden edellyttämiä leikkipaikkoja ja pallokenttä. Kaupan kohteena olevalla tilalla ei myöskään ollut varsinaista rantaviivaa, joten se luontevasti voitiin yhdistää lisämaana yhtiöiden ympäröiviin tiloihin. Kysymyksessä ei ollut kaupungin etujen kannalta tärkeä alue, kun sen sijaan yhtiöiden ja sen henkilökunnan kannalta oli tärkeää saada alue käyttöön. Asia oli verrattavissa tilanteisiin, joissa ostajalle oli tärkeää saada maata juuri kysymyksessä olevalta paikalta toiminnan laajentamista varten. Myös kaupungin etuostokäytäntö kysymyksessä olevalla alueella oli ollut epäjohdonmukaista. Etuostoa ei ollut käytetty alueen kehittämisen kannalta tärkeämmissäkään kaupoissa. Yhtenä syynä kaupan syntymiseen olivat myös ostajan ja myyjän väliset hyvät suhteet. Tästä syystä myös kauppahinta oli varsin kohtuullinen. Näillä perusteilla yhtiö katsoi, että etuosto-oikeuden käyttö oli etuostolain 6 §:ssä tarkoitetulla tavalla kohtuutonta. Lääninoikeus hylkäsi valituksen ottaen huomioon etuostolain 6 §:n, kun etuoston käyttämistä ei ollut pidettävä ilmeisen kohtuuttomana yhtiön esittämien seikkojen perusteella ja kun asiassa ei ollut ilmennyt muutakaan perustetta, joka muodostaisi esteen etuosto-oikeuden käyttämiselle. Valituksessaan korkeimmalle hallinto-oikeudelle ostaja uudistaen aikaisemmin esittämänsä lisäksi lausui, ettei kaupungilla ollut etuosto-oikeutta kaupassa maan hankkimiseksi virkistystarkoitukseen, kun otettiin huomioon etuostolain 1 §:n 3 momenttia koskenut, vasta 1.4.1989 voimaan tullut muutos (289/89). Kaupunki ei siten ole voinut kysymyksessä olleessa 15.12.1988 tehdyssä kaupassa käyttää etuosto-oikeuttaan muutoin kuin yhdyskuntarakentamisen edellyttämään maan tarpeen tyydyttämiseen.</p>
    <p>Korkein hallinto-oikeus katsoi, kun otettiin huomioon etuostolain 1 §:n 4 momentin ja 5 §:n 4 momentin 15.12.1988 voimaantulleet säännökset (1063/88), että kaupungilla oli etuosto-oikeus kysymyksessä olevassa kiinteistön kaupassa. Tämän vuoksi lääninoikeuden päätöksessä mainituilla perusteilla ei ollut syytä muuttaa lääninoikeuden päätöksen lopputulosta.</p>
  </dcterms:abstract>
  <p>EtuostoL 1 § 4 mom (1063/88)</p>
  <p>EtuostoL 5 § 4 mom (1063/88)</p>
  <p>EtuostoL 6 §</p>
</finlex:document>
