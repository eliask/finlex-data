<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19911230">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199104953</dcterms:identifier>
  <finlex:ecliIdentifier>ECLI:FI:KHO:1991:B530</finlex:ecliIdentifier>
  <dcterms:title>30.12.1991/4953 KHO:1991-B-530</dcterms:title>
  <dcterms:description>
    <p>
      <span>Tulontasaus</span>
      <span>Kertatulo</span>
      <span>Tappioiden vähentäminen</span>
    </p>
  </dcterms:description>
  <finlex:registerNumber>77/3/91</finlex:registerNumber>
  <dcterms:issued>1991-12-30</dcterms:issued>
  <finlex:fileCopyNumber>4953</finlex:fileCopyNumber>
  <sysluok>
    <snro>2.09.02.03</snro>
    <snro>2.09.01.05</snro>
  </sysluok>
  <dcterms:abstract>
    <p>Verovelvollisen harjoittaman liiketoiminnan puhdas tulo oli valtionverotuksessa 188.976 markkaa. Tähän tuloon sisältyi 184.295 markan kertatulo, jonka osalta verovelvollisella oli oikeus tulontasaukseen. Edellisten vuosien tappiot 69.611 markkaa ja muut tulosta tehtävät vähennykset huomioon ottaen vahvistettiin verotettavaksi tuloksi valtionverotuksessa 98.950 markkaa.</p>
    <p>Tulontasaus toimitettiin siten, että kertatulon 184.295 markkaa katsottiin kertyneen neljältä vuodelta, jolloin verovuodelle jaettavan kertatulon osuus oli 46.073 markkaa. Muille vuosille jaettavan kertatulon osuus oli näin ollen 138.221 markkaa. Kun tämä määrä vähennettiin vahvistetusta verotettavasta tulosta, ei laskelmallista verotettavaa tuloa jäänyt. Muun kuin verovuodelle jaettavan kertatulon osalta valtion tuloveroa määrättiin kaavan 15 % x 46.073 x 3 perusteella 20.732 markkaa, joten tuloveron määräksi vahvistettiin verosta tehty 264 markan vähennys huomioon ottaen 20.468 markkaa. Verovelvollinen vaati lääninoikeudessa tulontasauksen toimittamista siten, että kertatulosta vähennetään aikaisempien vuosien tappiot ennen tulontasauksen toimittamista. Lääninoikeus hylkäsi valituksen, koska vahvistetut tappiot oli otettu oikein huomioon tulontasausta toimitettaessa. Verovelvollinen viittasi KHO:lle tekemässään valituksessa siihen, että tulontasauksen perusteena on kertatulo 184.295 markkaa, missä ei ole otettu huomioon aikaisemmilta vuosilta vahvistettuja tappioita. KHO hylkäsi valituksen. Vähemmistö katsoi, ettei tasattava kertatulo voi olla suurempi kuin verotettava tulo, joten tulontasaus olisi pitänyt toimittaa vahvistetun verotettavan tulon perusteella.</p>
    <p>Äänestys 5-2.</p>
    <p>Verovuosi_1988</p>
  </dcterms:abstract>
  <p>TVL 60 § 1 mom</p>
  <p>TappiontasausL 4 § 1 mom</p>
  <kirjav>Mähönen: Lakimies 1992 s. 911</kirjav>
</finlex:document>
