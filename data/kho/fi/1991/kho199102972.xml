<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19910905">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199102972</dcterms:identifier>
  <finlex:ecliIdentifier>ECLI:FI:KHO:1991:A95</finlex:ecliIdentifier>
  <dcterms:title>5.9.1991/2972 KHO:1991-A-95</dcterms:title>
  <dcterms:description>
    <p>
      <span>Vientitakuukorvaus</span>
      <span>Valitustien järjestäminen asetuksella</span>
      <span>Luottoriskitakuukorvaus</span>
      <span>Vientilaskujen ilmoittaminen takuuseen</span>
      <span>Virhe vientitilityksessä</span>
    </p>
  </dcterms:description>
  <finlex:registerNumber>1374/1/90</finlex:registerNumber>
  <dcterms:issued>1991-09-05</dcterms:issued>
  <finlex:fileCopyNumber>2972</finlex:fileCopyNumber>
  <sysluok>
    <snro>1.06.02.08.02</snro>
  </sysluok>
  <dcterms:abstract>
    <p>Valtiontakuukeskus hylkäsi yhtiön vientitakuukorvaushakemuksen viiden vientilaskun osalta, koska yhtiö takuunottajana oli ilmoittanut laskut vastoin myönnetyn takuun ehtoja vientitilityslomakkeen väärässä sarakkeessa. Virheellisen vientilityksen vuoksi yhtiölle ei ollut määrätty näiden laskujen osalta maksettavaksi takuumaksuja.</p>
    <p>KHO tutki yhtiön valituksen. Aikaisemmin voimassa olleen vientitakuulain (479/62) 9 §:n mukaan tarkempia määräyksiä lain täytäntöönpanosta ja soveltamisesta annettiin asetuksella. Vientitakuuasetuksen (481/62) 13 §:n mukaan vientitakuulaitoksen takuukorvausasiassa antamaan päätökseen haettiin muutosta siten kuin muutoksenhausta hallintoasioissa annetussa laissa säädettiin. Vientitakuulaitos yhdistettiin Valtiontakauslaitokseen 1.9.1989 voimaan tulleella lailla Valtiontakuukeskuksesta (111/89). Laitosten toiminnan yhdistämisen yhteydessä kumottiin aikaisemmat vientitakuutoimintaa ja valtiontakaustoimintaa koskeneet asetukset. Valtiontakuukeskuksesta annettuun lakiin ei otettu säännöstä muutoksenhausta valtiontakuukeskuksen päätöksiin, vaan muutoksenhakua koskevat säännökset sisällytettiin uuteen Valtiontakuukeskuksesta annettuun asetukseen (351/89). Asetuksen 12 §:n 2 momentin mukaan Valtiontakuukeskuksen vientitakuulain (479/62) myöntämää takuuta koskevassa korvausasiassa saa edelleen hakea muutosta siten kuin muutoksenhausta hallintoasioissa annetussa laissa säädetään. Kun otettiin huomioon, että asetuksen muutoksella ei ollut muutettu vientitakuukorvausta koskevien päätösten muutoksenhakua, valitus vientitakuukorvauspäätöksestä voitiin edelleen tehdä KHO:een.</p>
    <p>Yhtiölle oli myönnetty 16.6.1988 luottoriskitakuu takuusitoumuksessa määritellyin ehdoin ja muutoin 3.1.1980 vahvistetuin yleisin laivaustakuuehdoin (LY-ehdot). Luottoriskitakuusitoumuksen ehtojen mukaan takuunottajan oli tullut toimittaa kunkin kalenterikuukauden vientitoimituksista seuraavan kuukauden 15. päivään mennessä takuunantajalle kirjallinen vientitilitys kahtena kappaleena. Vientitilityksen laatimisohjeiden mukaan vientitilityslomakkeen sarakkeessa 3 tuli merkitä ostajittain laskutusvaluuttana niiden veloituslaskujen yhteissumma, joiden tarkoittamat toimitukset olivat tapahtuneet tilityskuukauden aikana ja jotka takuunottaja halusi ilmoittaa takuuseen. Takuusitoumuksen mukaan takuumaksu perittiin takuunottajan näin ilmoittaman viennin mukaan. Takuunottaja oli ilmoittanut kysymyksessä olevat laskut vientitilityslomakkeen sarakkeessa 5, jolloin vientisaatavien osalta ei ollut määrätty eikä myöskään peritty takuumaksua. Kun kysymyksessä olevia vientitilityslomakkeen täyttöohjeita ei voitu pitää epäselvinä, Valtiontakuukeskus oli voinut hylätä yhtiön korvaushakemuksen.</p>
    <p>siitä, saattoiko valitustie KHO:een perustua asetukseen. Eri mieltä ollut presidentti katsoi, että Valtiontakuukeskuksen päätöksestä valittamista ei voitu ilman laissa olevaa valtuutusta järjestää asetuksella ja ettei Valtiontakuukeskuksesta annetun lain (111/89) 17 §:n säännös, jonka mukaan tarkempia säännöksiä tämän lain täytäntöönpanosta annetaan asetuksella, ollut muutoksenhakutien järjestämiseksi riittävä valtuutussäännös.</p>
    <p>Äänestys 4-1</p>
    <p>asiaratkaisusta. Eri mieltä olleet kaksi hallintoneuvosta katsoivat, että vientitilityslomakkeen virheellisyys oli yleisten laivaustakuuehtojen 13 §:ssä tarkoitetulla tavalla vähäinen ja ettei Valtiontakuukeskuksen siten olisi tullut hylätä korvaushakemusta.</p>
    <p>Äänestys 3-2</p>
  </dcterms:abstract>
</finlex:document>
