<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19910314">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199100895</dcterms:identifier>
  <finlex:ecliIdentifier>ECLI:FI:KHO:1991:A52</finlex:ecliIdentifier>
  <dcterms:title>14.3.1991/895 KHO:1991-A-52</dcterms:title>
  <dcterms:description>
    <p>
      <span>Henkilörekisterilain mukaiset asiat</span>
      <span>Väestöluettelo  ns. maammekirja</span>
      <span>Henkilörekisteri</span>
      <span>Luovuttaminen</span>
      <span>Tekninen tallenne</span>
      <span>Massaluovutus</span>
    </p>
  </dcterms:description>
  <finlex:registerNumber>2150/1/89</finlex:registerNumber>
  <dcterms:issued>1991-03-14</dcterms:issued>
  <finlex:fileCopyNumber>895</finlex:fileCopyNumber>
  <sysluok>
    <snro>1.01.02.07.03</snro>
  </sysluok>
  <dcterms:abstract>
    <p>Lääkintöhallitus oli 19.1.1989 päivätyssä hakemuksessaan pyytänyt saada henkilöpohjaisten rekisteriensä ylläpitoon tuoreimman version henkilötunnusjärjestykseen tulostettua väestöluetteloa ja, että se saisi pitää hallussaan vuoden 1986 luettelon, jonka hallussapitoaika oli päättynyt 31.12.1988, kunnes tilattu versio on lääkintöhallituksen käytettävissä. Helmikuun 21 päivänä 1969 annetun väestökirjalain (141/69) 12 §:n 1 momentin mukaan jokaisella on oikeus hyväksyttävää tarkoitusta varten saada väestökirjoista ja niihin kuuluvista asiakirjoista todistuksia, otteita, jäljennöksiä ja muita tietoja.</p>
    <p>Yleisten asiakirjain julkisuudesta annetun lain 18 a §:n mukaan, sellaisena kuin se on 30 päivänä huhtikuuta annetussa laissa (472/87), teknisestä tallenteesta, joka muodostaa henkilörekisterilaissa (471/87) tarkoitetun henkilörekisterin, saa luovuttaa henkilötietoja mainitussa laissa tarkoitettuna massaluovutuksena vain, jos rekisteröity on antanut siihen suostumuksensa tai tietosuojalautakunta luvan taikka jos tietojen tällainen luovuttaminen tapahtuu muun lain tai asetuksen mukaisesti, ei kuitenkaan henkilörekisterilain 19 §:ssä säädetyillä perusteilla, tai jos tietojen luovuttaminen tapahtuu tieteellistä tutkimusta tai tilastointia varten ja luovutus täyttää henkilörekisterilain 19 §:n 1 momentin 3 kohdan vaatimukset.</p>
    <p>Hallituksen esityksessä henkilörekisterilaiksi ja siihen liittyviksi laeiksi (hall. es. n:o 49/1986 vp. sivulla 59) mainitaan tosin esimerkkinä sellaisesta lainsäädännöstä, jossa olevat erityissäännökset syrjäyttävät yleisten asiakirjain julkisuudesta annetun lain 18 a §:n, väestökirjalain 12 §. Tammikuun 1 päivänä 1971 ja siis ennen henkilörekisterilain (471/87) antamista voimaan tulleen väestökirjalain 12 §:n 1 momentin säännöksessä ei ole kuitenkaan nimenomaisesti säädetty henkilötietojen luovuttamista väestöluettelosta massaluovutuksena eikä tällaisen luovuttamisen edellytyksiä. Tällaisia erityissäännöksiä ovat sitä vastoin esimerkiksi asevelvollisuuslain soveltamisesta annetun asetuksen 12 §, joka koskee kutsuntaluettelojen laatimista varten väestön keskusrekisteristä annettavia tietoja ja kunnan kouluhallinnosta annetun asetuksen 9 § seitsemän vuotta täyttävien lapsien luettelosta sekä vaalilaeissa olevat säännökset vaaliluetteloiden pohjaksi kirjoitettavista pohjaluetteloista. Tammikuun 1 päivänä 1988 voimaan tulleen henkilörekisterilain 2 §:n 8 kohdassa on määritelty massaluovutus muun ohella koko henkilörekisterin tai suurehkoa määrää rekisteröityjä koskevien henkilötietojen luovutukseksi. Yleisten asiakirjain julkisuudesta annetun lain 18 a §:n mukaan, joka koskee viranomaisten rekistereistä tapahtuvia massaluovutuksia, hakemuksessa tarkoitetun väestöluettelon käsittävän henkilörekisterin sai, kun tietojen tällaista luovuttamista ei ollut väestökirjalain 12 §:n 1 momentissa säännelty eivätkä säännöksessä asetetut muutkaan edellytykset täyttyneet, näin ollen luovuttaa lääkintöhallitukselle vain tietosuojalautakunnan antamalla edellä mainitussa 18 a §:ssä tarkoitetulla luvalla. Koska hakija ei ollut esittänyt tällaista eli yleisten asiakirjain julkisuudesta annetun lain 18 a §:n 1 mom:n 1 kohdassa tarkoitettua tietosuojalautakunnan lupaa, väestörekisterikeskus ei ollut voinut suostua hakemukseen.</p>
  </dcterms:abstract>
  <p>VäestökirjaL 12 § 1 mom</p>
  <p>AsiakJulkL 18 a §</p>
  <p>HenkilörekisteriL 2 § 8 kohta</p>
  <p>HenkilörekisteriL 37 §</p>
</finlex:document>
