<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19910326">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199101041</dcterms:identifier>
  <finlex:ecliIdentifier>ECLI:FI:KHO:1991:A39</finlex:ecliIdentifier>
  <dcterms:title>26.3.1991/1041 KHO:1991-A-39</dcterms:title>
  <dcterms:description>
    <p>
      <span>Kunnallisasia</span>
      <span>Tasa-arvo</span>
      <span>Viran täyttäminen</span>
      <span>Liikuntatoimenjohtaja</span>
      <span>Syrjintä</span>
      <span>Sukupuoli</span>
    </p>
  </dcterms:description>
  <finlex:registerNumber>2785/1/90</finlex:registerNumber>
  <dcterms:issued>1991-03-26</dcterms:issued>
  <finlex:fileCopyNumber>1041</finlex:fileCopyNumber>
  <sysluok>
    <snro>1.02.06.03.12</snro>
    <snro>1.02.06.02.02</snro>
  </sysluok>
  <dcterms:abstract>
    <p>Kaupunginhallitus oli valinnut liikuntatoimenjohtajan virkaan X:n. Liikuntatoimenjohtajan viran pätevyysvaatimuksena oli päätöksentekohetkellä voimassa olleen kaupungin liikuntatoimiston johtosäännön 3 §:n mukaan korkeakoulussa suoritettu liikunta-alan tutkinto tai muu virkaan soveltuva korkeakoulututkinto. Liikuntatoimenjohtajan tehtävät olivat saman johtosäännön 5 §:n mukaan muun ohessa toimiston muun henkilökunnan toiminnan johtaminen ja valvominen, lautakunnan alaisten laitosten hallinnosta ja taloudenhoidosta vastaaminen, lautakunnan kokouksessa käsiteltävien asioiden esitteleminen, vapaaaikatoiminnan valvominen ja edistäminen lautakunnan hallinnassa olevilla liikunta- ja urheilupaikoilla ja eräiden henkilöstöhallintoon kuuluvien tehtävien hoitaminen. Virkaan valittu X oli valmistunut voimistelunopettajaksi vuonna 1974. Y, joka myös oli hakenut virkaa, oli suorittanut liikuntakasvatuksen kandidaatin tutkinnon vuonna 1980. X oli valmistumisensa jälkeen työskennellyt eri oppilaitoksissa liikunnanopettajana tai lehtorina vuosina 1975-1988 sekä eräässä vastaanottokodissa hoitajan viransijaisena 4.1.-31.5.1988 ja ohjaajan viransijaisena 1.8.1988 alkaen. X oli toiminut myös useissa luottamustehtävissä asianomaisessa kaupungissa, kuten liikuntalautakunnan jäsenä vuosina 1985-1988. Y oli muun ohessa työskennellyt erään toisen kaupungin liikuntatoimenjohtajana 1.4.1982 alkaen.</p>
    <p>Kun otettiin huomioon liikuntatoimenjohtajan tehtävät, Y:tä oli työkokemuksensa perusteella pidettävä naisten ja miesten välisestä tasa-arvosta annetun lain 8 §:n 1 momentissa tarkoitetulla tavalla X:ää ansioituneempana puheena olevaan virkaan. Asiassa ei ollut esitetty riittävää selvitystä siitä, että kaupunginhallituksen menettelyyn sen syrjäyttäessä ansioituneemman toista sukupuolta olevan hakijan oli ollut työn tai tehtävän laadusta johtuva painava ja hyväksyttävä syy taikka että sen menettely oli johtunut muusta, hyväksyttävästä seikasta kuin sukupuolesta. Kaupunginhallituksen päätös oli siten naisten ja miesten välisestä tasa-arvosta annetun lain 7 §:ssä tarkoitettuna kiellettynä syrjintänä lainvastainen.</p>
    <p>Samoin D:2892/1/90</p>
  </dcterms:abstract>
  <p>KunL 139 § 2 mom</p>
</finlex:document>
