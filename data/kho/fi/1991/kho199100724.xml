<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19910305">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199100724</dcterms:identifier>
  <finlex:ecliIdentifier>ECLI:FI:KHO:1991:A90</finlex:ecliIdentifier>
  <dcterms:title>5.3.1991/724 KHO:1991-A-90</dcterms:title>
  <dcterms:description>
    <p>
      <span>Yhtiöoikeudelliset oikeustoimet</span>
      <span>Osakeyhtiö</span>
      <span>Erityinen tarkastus</span>
      <span>Varsinaisen yhtiökokouksen jatkokokous</span>
      <span>Kokouskutsu</span>
      <span>Ehdotus</span>
      <span>Hakemus</span>
      <span>Painava syy</span>
      <span>Päättynyt ajanjakso</span>
      <span>Erityisen tarkastuksen ulottaminen ulkomaalaisiin tytäryhtiöihin</span>
    </p>
  </dcterms:description>
  <finlex:registerNumber>2183/1/90</finlex:registerNumber>
  <dcterms:issued>1991-03-05</dcterms:issued>
  <finlex:fileCopyNumber>724</finlex:fileCopyNumber>
  <sysluok>
    <snro>1.06.01.01.04</snro>
  </sysluok>
  <dcterms:abstract>
    <p>Vähemmistöosakkaat olivat ehdottaneet erityisen tarkastuksen toimittamista emoyhtiön ja sen tytäryhtiöiden hallinnosta ja kirjanpidosta osakeyhtiölain 9 luvun 5 §:n 3 momentissa tarkoitetussa varsinaisen yhtiökokouksen jatkokokouksessa, jossa käsiteltiin tilinpäätöstä tilikaudelta 1.1.1987-31.12.1987. Koska myös jatkokokous on varsinaista yhtiökokousta, ehdotus oli tehty osakeyhtiölain 10 luvun 14 §:n edellyttämällä tavalla varsinaisessa yhtiökokouksessa ja se oli voinut tapahtua ilman tätä koskevaa mainintaa jatkokokouksen kokouskutsussa. Vähemmistöosakkaat olivat osakeyhtiölain 10 luvun 14 §:ssä edellytetyllä tavalla riittävästi yksilöineet vaatimuksensa jo yhtiökokouksessa, eivätkä he täsmentämällä vaatimustaan hakemuksessaan lääninhallitukselle olleet laajentaneet tai muuttaneet vaatimustaan sillä tavoin, että menettely olisi tältä osin ollut lainvastaista. Kun otettiin huomioon, mitä hakijat olivat esittäneet emoyhtiössä ja sen konserniyhtiöissä, emoyhtiön ja konsernin sisällä sekä emoyhtiön ja konsernin sekä emoyhtiön osake- ja äänivallasta huomattavan osan omistavan pankin ja sen omistamien yhtiöiden välillä vuosina 1986-1987 tehdyistä omaisuudensiirroista, sopimusjärjestelyistä sekä sopimussuhteiden ja organisaatioiden muutoksista, asiassa oli hakemuksen tueksi esitetty osakeyhtiölain 10 luvun 14 §:ssä tarkoitettuja painavia syitä. Kun erityinen tarkastus voitiin lain mukaan määrätä toimitettavaksi tietyltä päättyneeltä ajanjaksolta, ei tarkastusta ollut välttämätöntä rajoittaa koskemaan vain tilikautta 1.1.-31.12.1987. Hakijat eivät kuitenkaan olleet esittäneet riittäviä perusteita sille, että erityinen tarkastus olisi puheena olevassa tapauksessa ollut ulotettava koskemaan myös jatkokokouksen aikana meneillään olevaa tilikautta. Lääninhallitus oli määrännyt erityisen tarkastuksen kohteeksi myös emoyhtiön ulkomaalaisten tytäryhtiöiden hallinnon ja kirjanpidon ottaen tytäryhtiöiden tarkastuksen osalta huomioon osakeyhtiölain 10 luvun 7 ja 8 §:n säännökset. Osakeyhtiölain 10 luvun 14 §:n 3 momentin mukaan sanottu 7 § ei tosin tullut sovellettavaksi erityisen tarkastuksen toimittajaan. Kuitenkin tytäryhtiöiden hallitukset ja toimitusjohtajat olivat osakeyhtiölain 10 luvun 8 §:n mukaisesti velvollisia konsernitilinpäätöksen sekä konserniin kuuluvien yhtiöiden keskinäisten suhteiden tarkastamiseksi varaamaan lääninhallituksen määräämälle tarkastajalle tilaisuuden toimittaa tarkastus siinä laajuudessa kuin tämä katsoo tarpeelliseksi sekä antamaan hänelle sellaista selvitystä ja apua, jota hän pyytää. Samassa tarkoituksessa tarkastus voitiin ulottaa emoyhtiössä olevaan ulkomaalaistenkin tytäryhtiöiden aineistoon.</p>
  </dcterms:abstract>
</finlex:document>
