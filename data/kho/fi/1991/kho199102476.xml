<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19910731">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199102476</dcterms:identifier>
  <finlex:ecliIdentifier>ECLI:FI:KHO:1991:A74</finlex:ecliIdentifier>
  <dcterms:title>31.7.1991/2476 KHO:1991-A-74</dcterms:title>
  <dcterms:description>
    <p>
      <span>Poikkeuslupa rakentamiseen</span>
      <span>Vapaakunta</span>
      <span>Hallintovalitus</span>
      <span>Kunta asianosaisena</span>
      <span>Kunnallisvalitus</span>
      <span>Rakennuskaavan suojelumääräys</span>
    </p>
  </dcterms:description>
  <finlex:registerNumber>4715/2/90</finlex:registerNumber>
  <dcterms:issued>1991-07-31</dcterms:issued>
  <finlex:fileCopyNumber>2476</finlex:fileCopyNumber>
  <sysluok>
    <snro>1.02.12.02</snro>
    <snro>1.04.04.06</snro>
    <snro>1.04.04.06.01.02</snro>
    <snro>1.04.04.06.02.09</snro>
  </sysluok>
  <dcterms:abstract>
    <p>Vapaakunnan kunnanhallitus oli myöntänyt rakennuslain 132 §:n 1 momentin ja vapaakunnan oikeudesta poiketa eräistä säännöksistä ja määräyksistä annetun lain 2 §:n 1 momentin 3 kohdan nojalla poikkeusluvan rakennuskaavan suojelumääräyksestä, jolla oli kielletty rakennuskaava-alueella sijaitsevan huvilarakennuksen purkaminen. Poikkeusluvan tarkoittama huvilarakennus oli yksityisomistuksessa, mutta huvilarakennuksen rakennuspaikka oli sen sijaan vapaakunnan omistuksessa. Päätöksestä valittivat kolme kunnan jäsentä, joiden omistamilta kiinteistöiltä oli matkaa huvilarakennukseen 500-750 metriä. Lääninhallitus jätti puuttuvan asianosaisaseman vuoksi valituksen muutoksenhausta hallintoasioissa annetun lain 4 §:n ja vapaakunnan oikeudesta poiketa eräistä säännöksistä ja määräyksistä annetun lain 10 §:n nojalla tutkimatta, koska valittajat eivät olleet poikkeusluvan käsittämän rakennuspaikan viereisen tai vastapäisen tontin tai rakennuspaikan omistajia tai haltijoita eivätkä myöskään sellaisen kiinteistön omistajia tai haltijoita, jonka rakentamiseen tai muuhun käyttämiseen päätös olisi voinut olennaisesti vaikuttaa. KHO kumosi lääninhallituksen päätöksen. Kun kunta omisti edelleen huvilarakennuksen maa-alueen, kuntaa oli pidettävä vapaakunnan oikeudesta myöntää poikkeuksia eräistä säännöksistä ja määräyksistä annetun lain 9 §:ssä tarkoitetulla tavalla asiassa asianosaisena. Vapaakunnan oikeudesta myöntää poikkeuksia eräistä säännöksistä ja määräyksistä annetun lain 10 §:n mukaan valtion viranomaisen päätösvallasta vapaakunnan viranomaisen päätösvaltaan siirretyssä asiassa haettiin muutosta mainitulta viranomaiselta noudattaen muutoin, mitä muutoksenhausta hallintoasioissa annetussa laissa säädetään. Kun kunta ei ollut voinut asianosaisasemansa vuoksi siirtää huvilarakennuksen rakennuskaavan suojelumääräyksistä myönnettävää poikkeuslupa-asiaa ratkaistavakseen, kunnanhallituksen päätöksestä myöntää haettu poikkeuslupaa voitiin lain 10 §:n estämättä valittaa kunnallisvalituksin lääninoikeudelle siltä osin kuin valitus perustettiin siihen, ettei kunnan viranomainen ollut asiassa toimivaltainen. KHO kumosi ja poisti lääninhallituksen päätöksen. Viivästyksen välttämiseksi KHO otti asian ratkaistavakseen sitä lääninoikeudelle palauttamatta. KHO kumosi ja poisti kunnanhallituksen päätöksen, koska kunnanhallituksella ei ollut toimivaltaa myöntää poikkeuslupaa asiassa.</p>
    <p>Eri mieltä ollut jäsen pysytti lääninhallituksen päätöksen lopputuloksen katsoen, että vapaakunnan kunnanhallituksen myöntämästä poikkeusluvasta oli tullut vapaakunnan oikeudesta poiketa eräistä säännöksistä ja määräyksistä annetun lain 10 §:n mukaan hakea muutosta hallintovalituksin. Koska kunnanhallituksen päätös siltä osin kuin kunnanhallitus oli katsonut olevansa mainitun lain mukaan toimivaltainen ratkaisemaan haettua poikkeuslupaa koskevan asian, ei sisältänyt erikseen valituskelpoista päätöstä, kunnanhallituksen päätöksestä ei voitu valittaa miltään osin kunnallisvalituksin.</p>
    <p>Äänestys 4-1.</p>
  </dcterms:abstract>
  <p>L vapaakunnan oikeudesta poiketa eräistä säännöksistä ja määräyksistä 1 §</p>
  <p>L vapaakunnan oikeudesta poiketa eräistä säännöksistä ja määräyksistä 2 §</p>
  <p>L vapaakunnan oikeudesta poiketa eräistä säännöksistä ja määräyksistä 9 §</p>
  <p>L vapaakunnan oikeudesta poiketa eräistä säännöksistä ja määräyksistä 10 §</p>
  <p>RakennusL 132 § 1 mom</p>
</finlex:document>
