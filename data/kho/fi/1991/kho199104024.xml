<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19911104">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199104024</dcterms:identifier>
  <finlex:ecliIdentifier>ECLI:FI:KHO:1991:T4024</finlex:ecliIdentifier>
  <dcterms:title>4.11.1991/4024</dcterms:title>
  <dcterms:description>
    <p>
      <span>Verosta tehtävät vähennykset</span>
      <span>Tulovero</span>
      <span>Asuntovähennys</span>
      <span>Kiinteistöyhtiö</span>
      <span>Osakkeet A-osakkeet B-osakkeet</span>
      <span>Huoneiston hallinta</span>
    </p>
  </dcterms:description>
  <finlex:registerNumber>833/3/91</finlex:registerNumber>
  <dcterms:issued>1991-11-04</dcterms:issued>
  <finlex:fileCopyNumber>4024</finlex:fileCopyNumber>
  <sysluok>
    <snro>2.12.02</snro>
  </sysluok>
  <dcterms:abstract>
    <p>Kiinteistöosakeyhtiön osakkeet jaettiin yhtiöjärjestyksen mukaan A-osakkeisiin, jotka olivat huoneistokohtaisia rahoitusosakkeita, ja B-osakkeisiin, jotka olivat asumisosakkeita. Bosakkeiden omistus tuotti oikeuden hallita asianomaista huoneistoa ja yksinoikeudella asua siinä pysyvästi. Kiinteistöyhtiössä oli myös C-osakkeita, jotka olivat vakio-osakkeita ja oikeuttivat yhtiöjärjestyksen mukaan yksinoikeudella huoneiston pysyvään hallintaan ja asumiseen huoneistossa. Kiinteistöyhtiön osakkeet jakautuivat A-, B- ja C-osakkeisiin siten, että A-osakkeita voi olla enintään 9.233, B-osakkeita enintään 3.957 ja C-osakkeita enintään 13.190 kappaletta. Kuhunkin huoneistoon kohdistuvia samanlajisia osakkeita ei saanut luovuttaa erikseen. Yhtiöjärjestyksen mukaan yhtiön rakentamisvaiheen päättyessä kuhunkin huoneistoon kohdistui vain A- ja Bosakkeita. Sen jälkeen kun eri omistajilla olleet samaan huoneistoon kohdistuvat A- ja B-osakkeet siirtyivät samalle omistajalle muuntuivat ne yhtä moneen C-osakkeeseen kuin A- ja Bosakkeita oli yhteensä.</p>
    <p>Kuhunkin huoneistoon kohdistuvien A- ja B-osakkeiden omistajat tekivät keskenään erillisen hallinta- ja asumissopimuksen, jonka mukaan osakkeiden omistajien väliset suhteet määräytyivät muun ohella siten, ettei niihin sovellettu huoneenvuokralain säännöksiä. B-osakkeiden omistaja oli sopimuksen perusteella velvollinen siitä päivästä, jolloin hänen omistamiensa osakkeiden tarkoittama huoneisto oli muuttovalmis, maksamaan kuukausittain etukäteen huoneiston A-osakkeen omistajalle asumismaksua. Asumismaksun suuruus määräytyi sopimuksen mukaan siten, että se vastasi 6,5 prosentin suuruista tuottoa A-osakkeiden omistajalle A-osakkeiden alkuperäisestä hankintahinnasta.</p>
    <p>Verovelvollisen aikomuksena oli hankkia edellä mainitun kiinteistöosakeyhtiön yhden huoneiston hallintaan oikeuttavat Bosakkeet hinnalla, joka oli noin 30 prosenttia asunnon kokonaishinnasta. Rahoittaja osti A-osakkeet, joiden hankintahinta oli noin 70 prosenttia huoneiston kokonaishinnasta. Kun verovelvollinen osti B-osakkeet, hänen katsottiin hankkineen omistukseensa huoneiston hallintaan oikeuttavista osakkeista vastikkeellisella saannolla vähintään puolet. Verovelvollisella oli oikeus asuntovähennykseen hakemuksessa tarkoitettujen B-osakkeiden hankinnan jälkeen, mikäli asuntovähennyksen myöntämiseen tarvittavat muut kuin tulo- ja varallisuusverolain 146 a §:n 1 momentin 1 kohdassa tarkoitetut edellytykset täyttyivät.</p>
    <p>Äänestys 4-1.</p>
    <p>Verovuosi_1991 Ennakkotieto.</p>
  </dcterms:abstract>
  <p>TVL 146 a §</p>
</finlex:document>
