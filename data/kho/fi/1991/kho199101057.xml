<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19910328">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199101057</dcterms:identifier>
  <finlex:ecliIdentifier>ECLI:FI:KHO:1991:A63</finlex:ecliIdentifier>
  <dcterms:title>28.3.1991/1057 KHO:1991-A-63</dcterms:title>
  <dcterms:description>
    <p>
      <span>Kaavoitus</span>
      <span>Rantakaava</span>
      <span>Yleiskaava</span>
      <span>Ohjausvaikutus</span>
    </p>
  </dcterms:description>
  <finlex:registerNumber>4310/2/89</finlex:registerNumber>
  <dcterms:issued>1991-03-28</dcterms:issued>
  <finlex:fileCopyNumber>1057</finlex:fileCopyNumber>
  <sysluok>
    <snro>1.04.04.01.02.07</snro>
  </sysluok>
  <dcterms:abstract>
    <p>Vehkalahden keskisen ja itäisen saariston vahvistetussa yleiskaavassa oli yhdenmukaisin perustein laskettu kunkin maanomistajan rantaviivan pituus ja osalle saarista pinta-ala ja siten saatu tilakohtainen mitoitusohje. Loma-asuntojen määränä oli rantaviivakilometriä kohden pidetty mitoitusvyöhykkeestä riippuen 5-10 loma-asuntoa kilometriä kohti. Alle 20 hehtaarin saarten rakennusoikeus on perustunut pinta-alaan ja alle 2 hehtaarin saarilla ei ole katsottu olevan rakennusoikeutta lainkaan. Maa- ja metsätalousalueiksi osoitettujen alueiden mitoitusperusteiden mukaan määräytyvä rakennusoikeus oli siirretty muualle saman maanomistajan alueelle. Kaavan M ja MU -alueilla oli rakennuslain 31 §:n mukaisella ehdottomalla määräyksellä kielletty muu kuin maa- ja metsätalouden tarpeisiin tapahtuva rakentaminen. Alueelle oli laadittu rantakaava, joka käsitti seitsemän palstaa, joista kolme sijaitsi pienikokoisilla saarilla ja neljä muuta suuremmilla saarilla. Lomarakennusoikeus oli sijoitettu kahteen saareen, minkä lisäksi yhdessä saaressa on pienehkö sisämaassa oleva maatilan talouskeskuksen korttelialue. Kaavan ulkopuolelle jäi osa tilan Kuorsalon saaressa olevasta yleiskaavassa rakentamiseen tarkoitetuksia alueeksi varatusta alueesta. Rantakaavassa pienille saarille osoitetut käyttötarkoitukset ja kaavamääräykset poikkesivat yleiskaavassa esitetyistä. Kaavassa oli yleiskaavan mitoitusohjeen mukainen rakennusoikeus ylitetty eräässä saaressa kaksinkertaisesti. Suojeltavien kalastajakylän rakennusten korttelialueelle, jolla olevia rakennuksia ei ilman pakottavaa syytä saa purkaa, oli osoitettu maatilojen talouskeskusten korttelialue, jolla rakennukset sai purkaa ja jolle sai rakentaa maatalouden rakennuksia. Kaava oli siten yleiskaavan vastainen. Kun otetiin huomioon, ettei poikkeamista ollut tarkentuneella tosiasiatiedolla taikka muulla tavoin hyväksyttävästi perusteltu, ei yleiskaavaa ollut pidetty rakennuslain 30 §:ssä säädetyin tavoin ohjeena rantakaavaa laadittaessa. Edellä lausuttu huomioonottaen ei rantakaavaa ollut laadittu laissa säädetyllä tavalla. Rakennuslain 123 d §:n 2 momentin mukaan oli maanomistajalla oikeus saada rantakaava viivytyksettä hyväksytyksi ja vahvistetuksi vain, jos se oli laadittu rakennuslaissa säädetyllä tavalla. Sen vuoksi valtuuston oli tullut jättää rantakaava hyväksymättä. Lääninoikeuden päätös, jolla valtuuston päätös oli kumottu, kumottiin kunnanhallituksen valituksesta ja valtuuston päätös saatettiin voimaan.</p>
  </dcterms:abstract>
  <p>RakennusL 123 d § 2 mom</p>
  <p>RakennusL 30 §</p>
  <p>RakennusL 31 §</p>
  <p>RakennusL 27 §</p>
</finlex:document>
