<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19910306">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199100770</dcterms:identifier>
  <finlex:ecliIdentifier>ECLI:FI:KHO:1991:T770</finlex:ecliIdentifier>
  <dcterms:title>6.3.1991/770</dcterms:title>
  <dcterms:description>
    <p>
      <span>Tietosuoja-asia</span>
      <span>Poikkeuslupa</span>
      <span>Väärinkäytöstieto</span>
      <span>Painava syy</span>
      <span>Yksityisyyden loukkaus</span>
    </p>
  </dcterms:description>
  <finlex:registerNumber>5192/1/89</finlex:registerNumber>
  <dcterms:issued>1991-03-06</dcterms:issued>
  <finlex:fileCopyNumber>770</finlex:fileCopyNumber>
  <sysluok>
    <snro>1.01.02.07.03</snro>
  </sysluok>
  <dcterms:abstract>
    <p>Tietosuojalautakunta oli useiden pankkien yhteisestä hakemuksesta, poiketen henkilörekisterilain 37 §:n nojalla mainitun lain säännöksistä A) myöntänyt luvan tallettaa entisiä asiakkaitaan koskevia maksun viivästymistietoja siltä osin kuin maksun viivästymistietoja on tarkoitus käyttää pankin luoton- ja sitoumustenantoon liittyvien riskien pienentämiseksi. Jotta rekisteröidyn edut ja oikeuden voitaisiin turvata, on lautakunta asettanut päätöksestä tarkemmin ilmenevät lupaehdot tietojen tallettamiselle; B) siltä osin kuin hakemus oli koskenut tietojen keräämistä, tallettamista ja käyttämistä asiakashäiriörekisteriin sellaisista pankin omiin pankkipalveluihin kohdistuvista väärinkäytöksistä, joista pankilla olisi perusteita tehdä rikosilmoitus 1) myöntänyt hakijoille luvan käyttää tietoja pankin luoton- ja sitoumustenantoon liittyvien riskien pienentämiseen, tältä osin päätökseen on rekisteröidyn yksityisyyden suojan sekä hänen etujensa ja oikeuksiensa turvaamiseksi asetettu väärinkäytöstietojen keräämistä, tallettamista ja käyttämistä koskevat päätöksestä tarkemmin ilmenevät lupaehdot mutta 2) hylännyt hakemuksen siltä osin kuin väärinkäytöstietoja on tarkoitus käyttää väärinkäytösten estämiseksi eli pankkeja kohtaan suunnattujen rikosten ja rikossarjojen ehkäisemiseksi ja katkaisemiseksi sekä tekijöiden kiinnisaamiseksi sekä C) hylännyt hakemuksen luovuttaa B) kohdassa tarkoitettuja asiakashäiriörekisterin väärinkäytöstietoja toisten pankkien käytettäväksi. Pankit vaativat KHO:ssa lautakunnan päätöstä muutettavaksi niin, että kohdassa A) lupaehdolla 4) rajattu säilytysaika pidennettään 3 vuoteen, kohdassa B) päätöksen myönteiseen osaan liitettyjä lupaehtoja 1) ja 4) muutetaan niin, ettei rikosilmoitusta tarvitse tehdä eikä rekisteröidylle ilmoiteta rekisteröinnistä sekä että päätös kumotaan siltä osin kuin hakemus väärinkäytöstietojen käyttämiseksi väärinkäytösten estämiseen ynnä muuhun on hylätty ja lupa tältä osin myönnetään hakemuksen mukaisena sekä, kohdassa C) hylätyltä osaltaan päätös kumotaan kokonaisuudessaan ja haettu lupa tietojen luovuttamiseen muille pankeille myönnetään. KHO hylkäsi valituksen siltä osin kuin päätöksen osaan A) sekä väärinkäytöstietojen käyttämistä koskevaan myönteiseen ratkaisuun liitettyjä lupaehtoja oli vaadittu kumottaviksi. Siltä osin kuin hakemus väärinkäytöstietojen käyttämiseen väärinkäytösten estämiseen ynnä muuhun hakemus hyväksytty, koska katsottiin, ettei tietojen käyttö väärinkäytösten estämiseen, pankkiin suunnattujen rikossarjojen ehkäisemiseen ja katkaisemiseen sillä tavoin toiminnallisesti poikennut tietojen sallitusta käytöstä, että peruste hakemuksen erilaiseen käsittelyyn tältä osin olisi ollut. Kun otettiin huomioon päätökseen yksityisyyden suojaamiseksi otetut ehdot, tietojen käyttämisellä väärinkäytösten estämiseen oli myös henkilörekisterilain 37 §:ssä tarkoitettu painava syy. Kun otettiin huomioon luoton- ja sitoumustenantoon liittyvien riskien pienentämisen sekä väärinkäytösten estämisen pankin käytettävissä oleville tiedoille asettamat vaatimukset oli painava syy myös edellämainittujen tietojen luovutukseen pankkiryhmästä toiseen olemassa. Tietosuojalautakunnan päätöksen B) kohdasta ilmenevät ehdot huomioonottaen ei luovuttamisella vaarannettu yksityisyyttä sillä tavoin, ettei tietoja voitaisi luovuttaa. KHO kumosi lautakunnan päätöksen myös niiltä osin kuin hakemus tietojen luovuttamisesta pankkiryhmästä toiseen oli hylätty.</p>
  </dcterms:abstract>
</finlex:document>
