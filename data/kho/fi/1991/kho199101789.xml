<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19910527">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199101789</dcterms:identifier>
  <finlex:ecliIdentifier>ECLI:FI:KHO:1991:A71</finlex:ecliIdentifier>
  <dcterms:title>27.5.1991/1789 KHO:1991-A-71</dcterms:title>
  <dcterms:description>
    <p>
      <span>Yleiskaavan vahvistaminen</span>
      <span>Rantaosayleiskaava</span>
      <span>Maanomistusyksiköittäinen rakennusoikeus</span>
      <span>Ympäristöministeriön toimivalta</span>
      <span>Osittainen vahvistamatta jättäminen</span>
      <span>Yleiskaavan muuttaminen</span>
      <span>Vahvistusvaiheessa laadittu luontoselvitys</span>
    </p>
  </dcterms:description>
  <finlex:registerNumber>1716/2/90</finlex:registerNumber>
  <dcterms:issued>1991-05-27</dcterms:issued>
  <finlex:fileCopyNumber>1789</finlex:fileCopyNumber>
  <sysluok>
    <snro>1.04.04.01.02.03</snro>
  </sysluok>
  <dcterms:abstract>
    <p>Ympäristöministeriö oli jättänyt kuuden saaren ja eräiden muiden maanomistuksellisesti saariin liittyvien alueiden osalta osittain vahvistamatta Etelä-Saimaalle pääosin saaristoalueelle laaditun rantaosayleiskaavan. Rantaosayleiskaavassa oli otettu huomioon 485 alueelle aikaisemmin rakennettua rakennuspaikkaa, minkä lisäksi kaavassa oli osoitettu rakennusoikeutta 340 uudelle rakennuspaikalle. Vahvistamatta jätetyillä saarilla oli yhteensä 70 rakennuspaikkaa. Ratkaisu osittaisesta vahvistamatta jättämisestä perustui vahvistusvaiheessa laadittuun alueen tarkempaan luontoselvitykseen, joka ei siis ollut ollut valtuuston käytettävissä sen hyväksyessä jäljempänä selostettujen mitoitusperusteiden mukaisesti alueelle laaditun kaavan.</p>
    <p>KHO kumosi erään maanomistajan valituksesta ministeriön päätöksen sekä vahvistamatta jätetyiltä että vahvistetuilta osin ja palautti asian kunnanhallitukselle uudelleen käsiteltäväksi. Mantereen ja yli 20 hehtaarin suuruisten saarten osalta rakennusoikeus oli määritelty rantaviivan pituuden ja 2-20 hehtaarin suuruisten saarten osalta saarten pinta-alan perusteella. Alle hehtaarin suuruisille saarille ei ilman erityistä syytä ollut osoitettu rakennusoikeutta eikä tällaisten saarten pinta-alaa tai rantaviivaa ollut yleiskaavaa laadittaessa luettu maanomistusyksikön hyväksi. 1-2 hehtaarin suuruisille rakentamattomille saarille ei myöskään ollut osoitettu rakennusoikeutta, mikäli rakennusoikeus oli voitu siirtää saman maanomistajan omistamalle isommalle saarelle tai mantereelle. Rakennusoikeutta saarilta mantereelle siirrettessä voitiin sijoittaa 10 loma-asuntoa rantaviivakilometriä kohden. Osayleiskaavaa laadittaessa oli edelleen SL 1 -alueilta siirretty rakennusoikeutta maanomistajakohtaisesti RA-alueille tai rakennusoikeus oli tarkoitettu korvattavaksi. Rakennusoikeutta oli maanomistajakohtaisesti siirretty myös LVI ja LVII-alueilta sekä SR-, MU- ja VR-alueilta RA-, AP- ja AP 1 -alueille.</p>
    <p>Kun otettiin huomioon, mitä suunnitteluperusteita erityisesti kaavan mitoituksessa rantaosayleiskaavaa hyväksyttäessä oli noudatettu, ministeriön päätös jättää valtuustokäsittelyn jälkeen laaditun selvityksen perusteella osa rantaosayleiskaavaa vahvistamatta merkitsi sellaista poikkeamista kaavan keskeisistä laadintavaiheen suunnitteluperiaatteista, että ministeriön päätöstä ei voitu pitää rakennuslain 127 §:n 3 momentissa tarkoitettuna osittaisena vahvistamatta jättämisenä vaan kaavan muuttamisena, johon ministeriöllä ei ollut ollut toimivaltaa, vaikka sen vahvistusviranomaisena olikin tullut tutkia paitsi kaavan laillisuus myös sen tarkoituksenmukaisuus.</p>
    <p>Eri mieltä olleet jäsenet katsoivat, ettei ministeriön päätöstä voitu kumota, koska kenelläkään maanomistajista ei ollut kunnallislain 137 §:n 3 momentin huomioon ottaen valitusoikeutta kaavan vahvistamatta jättämisestä.</p>
    <p>Äänestys 3-2.</p>
  </dcterms:abstract>
  <p>KunL 137 § 3 mom</p>
  <p>RakennusL 127 § 3 mom</p>
  <p>RakennusL 2 § 2 mom</p>
  <p>RakennusL 28 § 1 mom</p>
  <p>RakennusL 119 §</p>
  <p>Samaa kaava-asiaa koskevat myös D:1450/2/90, D:1622/2/90, D:1663/2/90, D:1681/2/90, D:1683/2/90, D:1713/2/90, D:1715/2/90, D:1737/2/90, D:1738/2/90, D:1758/2/90</p>
</finlex:document>
