<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19910206">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199100354</dcterms:identifier>
  <finlex:ecliIdentifier>ECLI:FI:KHO:1991:A2</finlex:ecliIdentifier>
  <dcterms:title>6.2.1991/354 KHO:1991-A-2</dcterms:title>
  <dcterms:description>
    <p>
      <span>Valtiolliset vaalit</span>
      <span>Kansanedustajain vaalit</span>
      <span>Vaalipiirin keskuslautakunnan asettaminen</span>
      <span>Puolueiden edustus</span>
    </p>
  </dcterms:description>
  <finlex:registerNumber>3324/1/90</finlex:registerNumber>
  <dcterms:issued>1991-02-06</dcterms:issued>
  <finlex:fileCopyNumber>354</finlex:fileCopyNumber>
  <sysluok>
    <snro>1.01.01.04.01</snro>
  </sysluok>
  <dcterms:abstract>
    <p>Uudenmaan lääninhallitus asetti 16.7.1990 läänin vaalipiiriin keskuslautakunnan:</p>
    <p>puheenjohtaja KOK varapuheenjohtaja ja jäsen SDP jäsen RKP</p>
    <p>jäsen SKDL jäsen KESK</p>
    <p>varajäsen SDP varajäsen SMP</p>
    <p>varajäsen SKL varajäsen LKP</p>
    <p>Suomen Eläkeläisten Puolueen Uudenmaan piiri r.y. valitti KHO:een siitä, että puolue ei ollut saanut edustajaa ja että lääninhallituksen päätöksestä puuttuivat valittujen jäsenten ja varajäsenten puoluetunnukset, osalle valituista oli merkitty arvo, osalle ammatti ja yhdelle valitulle eläkeläinen, joka ei ole arvo eikä ammatti. Lisäksi päätöksestä puuttuivat puheenjohtajan ja varapuheenjohtajan osoitteet ja puhelinnumerot. KHO: Lautakuntaa asetettaessa oli otettu huomioon naisten ja miesten tasa-arvosta annettu laki sekä se, paljonko puolueet olivat saaneet ääniä edellisissä vaaleissa. Jäsenet ja varajäsenet oli määrätty puolueiden ehdokkaista puolueiden äänimäärän mukaan alkaen eniten ääniä saaneista puolueista niin pitkälle kuin paikkoja oli riittänyt. Samasta puolueesta ei ollut määrätty kahta edustajaa valittaessa puheenjohtajaa ja jäseniä, eikä näin ollut myöskään tapahtunut määrättäessä varajäseniä. Näin ollen jäsenet ja varajäsenet edustivat kansanedustajain vaaleista annetun lain 3 §:ssä tarkoitetulla tavalla Uudenmaan läänin vaalipiirissä edellisissä kansanedustajain vaaleissa esiintyneitä puolueita. Lääninhallituksen päätös ei ollut myöskään virheellinen sen johdosta, että päätöksessä oli jäsenen tai varajäsenen arvoksi tai ammatiksi merkitty hänen itsensä tai puolueen ilmoittama tieto tai että päätöksestä puuttuivat valittujen puoluekanta sekä puheenjohtajan ja varapuheenjohtajan osoitteet ja puhelinnumerot. KHO hylkäsi tehdyn valituksen.</p>
  </dcterms:abstract>
  <p>L kansanedustajain vaaleista 3 §</p>
  <p>Ks. myös D:3333/1/90 Helsingin kaupungin vaalipiirin keskuslautakunnan asettamisesta</p>
</finlex:document>
