<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19910308">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199100798</dcterms:identifier>
  <finlex:ecliIdentifier>ECLI:FI:KHO:1991:A42</finlex:ecliIdentifier>
  <dcterms:title>8.3.1991/798 KHO:1991-A-42</dcterms:title>
  <dcterms:description>
    <p>
      <span>Kunnallisasia</span>
      <span>Kunnallinen itsehallinto</span>
      <span>Johtosääntömuutos</span>
      <span>Apulaiskaupunginjohtajan viran perustaminen</span>
      <span>Kunnanjohtajan asema</span>
      <span>Lainvastaisuus</span>
    </p>
  </dcterms:description>
  <finlex:registerNumber>2700/1/90</finlex:registerNumber>
  <dcterms:issued>1991-03-08</dcterms:issued>
  <finlex:fileCopyNumber>798</finlex:fileCopyNumber>
  <sysluok>
    <snro>1.02.01.03.01</snro>
    <snro>1.02.12.01.04</snro>
  </sysluok>
  <dcterms:abstract>
    <p>Hämeenlinnan kaupunkiin perustettiin toinen apulaiskaupunginjohtajan virka. Tällöin poistettiin kaupunginhallituksen johtosäännöstä kaupunginjohtajan yleisiä tehtäviä koskeva 20 § sekä kaupunginjohtajan ja apulaiskaupunginjohtajan yleisiä tehtäviä koskevan 21 §:n 2 momentti. Näissä johtosäännön kumotuissa kohdissa oli muun ohella määrätty, että kaupunginjohtajan tehtävänä on johtaa ja valvoa kaupungin hallintoa ja taloutta sekä tehdä kaupunginhallitukselle tarpeelliseksi katsomiaan esityksiä, valvoa kaupunginhallitukselle esiteltävien asioiden valmistelua ja huolehtia niiden käsiteltäviksi saattamisesta ilman tarpeetonta viivästymistä sekä määrätä, missä järjestyksessä ne otetaan esityslistaan. Lisäksi oli määrätty, että apulaiskaupunginjohtajan tehtävänä toimialallaan on kaupunginjohtajan apuna johtaa, valvoa ja kehittää kaupungin hallintoa. KHO totesi päätöksessään, että kunnassa tulee kunnallislain 56 §:n mukaan olla kunnanjohtajan päätoiminen virka, jonka haltijan tehtävänä on kunnanhallituksen alaisena johtaa kunnan hallintoa. Kunnassa voi olla yksi tai useampi apulaiskunnanjohtajan virka. Kunnan hallinnon järjestämiseksi kunnanvaltuusto hyväksyy kunnanhallituksen johtosäännön. Kun myös asiassa saatu selvitys otettiin huomioon, Hämeenlinnan kaupunginvaltuusto oli harkintansa mukaan voinut perustaa kaupunkiin uuden suunnittelu- ja taloushallinnon apulaiskaupunginjohtajan viran sekä tähän liittyen vahvistaa uudet kaupunginjohtajan ja apulaiskaupunginjohtajien työnjakoa koskevat johtosääntömääräykset. Kaupunginvaltuuston päätös ei siten ollut näiltä osin lainvastainen. Kaupunginvaltuuston päätös siltä osalta kuin kaupunginhallituksen johtosääntöä oli apulaiskaupunginjohtajan viran perustamiseen liittyen niin muutettu, että voimassa olevasta kaupunginhallituksen johtosäännöstä oli poistettu kaupunginjohtajan yleisiä tehtäviä koskeva 20 § sekä kaupunginjohtajan ja apulaiskaupunginjohtajan yleisiä tehtäviä koskevan 21 §:n 2 momentti, oli vastoin kunnallislain 56 §:n 1 momentissa säädettyä vaatimusta, että kunnassa tulee olla kunnanjohtaja, jonka tehtävänä on kunnanhallituksen alaisena johtaa kunnan hallintoa. Tämän vuoksi KHO kumosi lääninoikeuden ja kaupunginvaltuuston päätökset siltä osalta kuin Hämeenlinnan kaupunginhallituksen johtosäännöstä oli poistettu kaupunginjohtajan yleisiä tehtäviä koskeva 20 § sekä kaupunginjohtajan ja apulaiskaupunginjohtajan yleisiä tehtäviä koskevan 21 §:n 2 momentti.</p>
  </dcterms:abstract>
  <p>KunL 56 §</p>
  <p>KunL 139 §</p>
</finlex:document>
