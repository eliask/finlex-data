<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19910314">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199100901</dcterms:identifier>
  <finlex:ecliIdentifier>ECLI:FI:KHO:1991:A91</finlex:ecliIdentifier>
  <dcterms:title>14.3.1991/901 KHO:1991-A-91</dcterms:title>
  <dcterms:description>
    <p>
      <span>Yhtiöoikeudelliset hallintotoimet</span>
      <span>Erityinen tarkastus osakeyhtiössä</span>
      <span>Yhtiökokouksen pitäminen muualla kuin yhtiön kotipaikassa</span>
      <span>Alioikeuden pätemättömäksi julistama päätös</span>
    </p>
  </dcterms:description>
  <finlex:registerNumber>3722/1/90</finlex:registerNumber>
  <dcterms:issued>1991-03-14</dcterms:issued>
  <finlex:fileCopyNumber>901</finlex:fileCopyNumber>
  <sysluok>
    <snro>1.06.01.01.04</snro>
  </sysluok>
  <dcterms:abstract>
    <p>Lääninhallitus oli oikeuttanut osakeyhtiön yli yhden kymmenesosan osakkeista omistaneen osakkaan hakemuksesta kutsumaan osakeyhtiön ylimääräisen yhtiökokouksen koolle käsittelemään erityisen tarkastuksen toimittamista yhtiön tileistä ja hallinnosta. Tämä Rääkkylästä oleva vähemmistöosakas kutsui Helsingissä kotipaikan omaavan osakeyhtiön ylimääräisen yhtiökokouksen koolle Joensuuhun vähemmistöosakkaan asiamiehen toimitiloihin. Kaikille osakkeenomistajille lähetettiin kutsu ylimääräiseen yhtiökokoukseen ja sinne saapui edustettuina 47 osaketta yhtiön kaikista 65 osakkeesta. Ehdotusta erityisen tarkastuksen toimittamisesta kannatti 15 osaketta, mutta 32 vastusti. Lääninhallitus määräsi vähemmistöosakkaan hakemuksesta erityisen tarkastuksen toimitettavaksi osakeyhtiön tileistä ja hallinnosta. Osakeyhtiö valitti KHO:een ja vaati lääninhallituksen päätöksen kumoamista muun muassa sillä perusteella, että raastuvanoikeus oli osakeyhtiön erään osakkaan kanteesta julistanut ylimääräisessä yhtiökokouksessa tehdyt päätökset pätemättömiksi sillä perusteella, että kokouksen pitämiseen muualla kuin yhtiön kotipaikassa ei ollut painavia syitä. KHO: Mahdollisuus vaatia erityisen tarkastuksen toimittamista osakeyhtiön hallinnosta ja kirjanpidosta on osakkeenomistajalle lain mukaan kuuluva oikeus. Osakeyhtiölain 10 luvun 14 §:n mukaan osakkeenomistaja voi hakea lääninhallitukselta tarkastajan määräämistä sen jälkeen, kun erityisen tarkastuksen toimittamista koskeva ehdotus on tehty varsinaisessa yhtiökokouksessa tai siinä yhtiökokouksessa, jossa asia kokouskutsun mukaisesti on käsiteltävä, ja ehdotus on saanut riittävän kannatuksen yhtiökokouksessa. Kaikille osakkeenomistajille oli lähetetty kutsu saapua ylimääräiseen yhtiökokoukseen Joensuuhun käsittelemään erityisen tarkastuksen toimittamista koskevaa vaatimusta. Ylimääräisessä yhtiökokouksessa oli ollut edustettuna 47 osaketta yhtiön 65 osakkeesta. Vaatimuksen esittänyt osakas omisti 15 osaketta eli enemmän kuin osakeyhtiölain 10 luvun 14 §:ssä edellytetyn yhden kymmenesosan kaikista osakkeista. Kokouksessa on tehty lain edellyttämä ehdotus ja sitä oli kannatettu lain edellyttämällä tavalla. Koska asiassa ei edellytetty osakeyhtiön myönteistä päätöstä, ei sillä seikalla, että yhtiökokouksen päätökset oli julistettu pätemättömiksi, ollut merkitystä. Lääninhallitus oli näin ollen asiassa noudatetun menettelyn perusteella voinut ottaa hakemuksen erityisen tarkastuksen määräämisestä tutkittavakseen. Tämän vuoksi KHO jätti lääninhallituksen päätöksen lopputuloksen pysyväksi.</p>
  </dcterms:abstract>
</finlex:document>
