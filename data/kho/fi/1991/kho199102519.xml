<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19910807">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199102519</dcterms:identifier>
  <finlex:ecliIdentifier>ECLI:FI:KHO:1991:B509</finlex:ecliIdentifier>
  <dcterms:title>7.8.1991/2519 KHO:1991-B-509</dcterms:title>
  <dcterms:description>
    <p>
      <span>Henkilökohtainen tulo vai</span>
      <span>Elinkeinotulo</span>
      <span>Kiinteistön luovutushinta</span>
      <span>Kiinteistön vuokraus</span>
      <span>Liikeomaisuus</span>
      <span>Erillinen kiinteistötulolähde</span>
    </p>
  </dcterms:description>
  <finlex:registerNumber>4179/3/90</finlex:registerNumber>
  <dcterms:issued>1991-08-07</dcterms:issued>
  <finlex:fileCopyNumber>2519</finlex:fileCopyNumber>
  <sysluok>
    <snro>2.04.03.02.04</snro>
    <snro>2.04.04.01.02.01</snro>
    <snro>2.14.04.03.03</snro>
  </sysluok>
  <dcterms:abstract>
    <p>E Oy, joka harjoitti teollisuuden koneiden ja laitteiden tukkumyyntiä, oli vuonna 1972 ostanut tontin, jolle oli vuoden 1974 lopussa rakennettu 895 neliömetrin suuruinen varastorakennus sosiaalitiloineen. Valmistumisestaan lähtien 1.3.1975 saakka tilat olivat olleet yhtiön oman liiketoiminnan käytössä. Rakennuksesta oli vuokrattu 1.3.1975 noin 300 neliömetrin suuruiset tilat L Oy:lle, joka oli E Oy:n vuonna 1974 ostama tytäryhtiö. L Oy harjoitti työsuojelutarvikkeiden ja verhokiskojen kauppaa. Yhtiöillä ei ollut lainkaan keskinäistä liiketoimintaa eikä muutakaan liiketoiminnallista yhteyttä konsernisuhteen lisäksi. L Oy toimi täysin itsenäisen yrityksen tavoin. Tilanne säilyi tällaisena 31.3.1979 saakka, jolloin L Oy:lle oli vuokrattu 100 neliömetriä lisää. - Vuoden 1981 elokuussa tontille valmistui 498 neliömetrin suuruinen varastorakennuksen laajennus, joka käsitti kylmävarastotilaa. A Oy, joka oli 15.1.1982 ostanut X:ltä E Oy:n koko osakekannan, harjoitti teollisuuden raaka-aineiden ja tarvikkeiden tukkukauppaa. A Oy ja E Oy eivät olleet keskenään liikesuhteessa. Molemmilla yhtiöillä oli omat markkinansa ja omat markkinaorganisaationsa. Samalla kun A Oy oli ostanut E Oy:n osakkeet, L Oy:n osakkeet irrotettiin E Oy:stä ja L Oy:n osakekanta jäi X:n omistukseen. - Tiloista oli 1.1.1982 lähtien vuokrattuna noin 600 neliömetriä L Oy:lle, 1.4.1982 lähtien 100 neliömetriä A Oy:lle ja 15.6.1982 lähtien noin 200 neliömetriä Y Oy:lle, joka oli E Oy:öön nähden täysin ulkopuolinen yhtiö. E Oy:n omaan käyttöön oli jäänyt enimmillään noin 500 neliömetriä. - Puheena oleva kiinteistö oli tilikaudelta 1.1.1982-31.5.1983 toimitetussa verotuksessa katsottu kuuluvaksi E Oy:n liiketulolähteeseen. Seuraavalta tilikaudelta toimitetusta verotuksesta lukien kiinteistön oli katsottu muodostaneen erillisen tulo- ja varallisuusverolain piiriin kuuluvan kiinteistötulolähteen. KHO katsoi, että merkittävää osaa yhtiön omistamalla tontilla olevasta rakennuksesta oli käytetty yhtiön elinkeinotoiminnassa. Näissä olosuhteissa ja siitä huolimatta, että kiinteistö oli yhtiön siitä saaman juoksevan tulon verotuksessa katsottu erilliseksi, tulo- ja varallisuusverolain mukaan verotettavaksi kiinteistötulolähteeksi verovuodesta 1984 lähtien, kiinteistön oli katsottava säilyttäneen liikeomaisuusluonteensa ja siitä saatava luovutushinta oli hakemuksessa selostetuissa olosuhteissa elinkeinotulon verottamisesta annetun lain mukaan yhtiön veronalaista tuloa. Verovuosi_1990 Ennakkotieto.</p>
  </dcterms:abstract>
  <p>TVL ElinkVL</p>
</finlex:document>
