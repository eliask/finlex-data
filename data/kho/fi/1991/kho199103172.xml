<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19910919">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199103172</dcterms:identifier>
  <finlex:ecliIdentifier>ECLI:FI:KHO:1991:T3172</finlex:ecliIdentifier>
  <dcterms:title>19.9.1991/3172</dcterms:title>
  <dcterms:description>
    <p>
      <span>Passi</span>
      <span>Passin epääminen</span>
      <span>Asevelvollisuus</span>
      <span>Kutsunnasta pois jääminen</span>
      <span>Etsintäkuulutus</span>
    </p>
  </dcterms:description>
  <finlex:registerNumber>786/4/91</finlex:registerNumber>
  <dcterms:issued>1991-09-19</dcterms:issued>
  <finlex:fileCopyNumber>3172</finlex:fileCopyNumber>
  <sysluok>
    <snro>1.04.02.01.04</snro>
  </sysluok>
  <dcterms:abstract>
    <p>Vuonna 1968 syntynyt A oli hakenut Suomen suurlähetystöltä Tukholmassa 10 vuoden passia ja suurlähetystö oli 2.11.1990 hylännyt passihakemuksen, koska A oli etsintäkuulutettu asevelvollisuuslain rikkomisen johdosta, kun hän oli jäänyt saapumatta kutsuntaan.</p>
    <p>A vaati suurlähetystön päätöksen ja lääninoikeuden hänen valitukseensa antaman hylkäävän päätöksen kumoamista, koska hän Ruotsissa vuodesta 1986 lukien asuvana ja henkikirjoitettuna Suomen kansalaisena ei katsonut olevansa velvollinen alistumaan Suomen valtion asettamiin sotilaallisiin velvoitteihin, eikä häneltä voitu evätä oikeutta saada passia passilain 9 §:n 1 momentin nojalla ottaen huomioon kansalaisoikeuksia ja poliittisia oikeuksia koskevan kansainvälisen yleissopimuksen (SopS 8/76) matkustamisoikeutta koskevan 12 artiklan ja ihmisoikeuksien ja perusvapauksien suojaamiseksi tehdyn yleissopimuksen (SopS 19/90) neljännen lisäpöytäkirjan 2 artiklan. KHO lausui, että suurlähetystö oli asiakirjoista saatavan selvityksen mukaan vastaanotettuaan A:n hakemuksen hankkinut sen johdosta passiasetuksen 6 §:ssä edellytetyn lausunnon hakijan esteettömyydestä kotipaikan poliisilta, jolloin nimismiehen ja sotilaspiirin esikunnan lausuntojen mukaan A oli esteellinen saamaan passin, koska hänet oli etsintäkuulutettu jäätyään saapumatta kutsuntaan. Passiasetuksen 4 §:ssä säädetään asevelvollisen passihakemuksesta, johon on liitettävä todistus siitä, ettei asevelvollisuus ole passin saamisen este. A ei ollut poistanut estettä sen jälkeen, kun siitä oli hänelle suurlähetystöstä ilmoitettu. Passilain 9 §:n 1 mom:n 6 kohdan mukaan passi voidaan evätä henkilöltä, joka on 17 mutta ei 30 vuotta täyttänyt asevelvollinen, eikä hän ole osoittanut, ettei asevelvollisuus ole esteenä passin antamiselle. Tämän johdosta KHO katsoi, että suurlähetystö oli voinut vastoin valituksessa esitetyn jättää passin myöntämättä. KHO pysytti lääninoikeuden päätöksen lopputuloksen.</p>
    <p>Ks. D:787/4/91</p>
  </dcterms:abstract>
</finlex:document>
