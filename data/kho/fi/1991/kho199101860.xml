<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19910530">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199101860</dcterms:identifier>
  <finlex:ecliIdentifier>ECLI:FI:KHO:1991:A81</finlex:ecliIdentifier>
  <dcterms:title>30.5.1991/1860 KHO:1991-A-81</dcterms:title>
  <dcterms:description>
    <p>
      <span>Rakennuskaavan muutos</span>
      <span>Puiston supistaminen</span>
      <span>Kerrostalon korttelialue</span>
      <span>Puistoyhteyden katkeaminen rannassa</span>
      <span>Rakennusoikeuden lisääminen</span>
      <span>Ympäristöstä poikkeava kerrosluku</span>
    </p>
  </dcterms:description>
  <finlex:registerNumber>3777/2/90</finlex:registerNumber>
  <dcterms:issued>1991-05-30</dcterms:issued>
  <finlex:fileCopyNumber>1860</finlex:fileCopyNumber>
  <sysluok>
    <snro>1.04.04.01.04</snro>
    <snro>1.04.04.01.04.02</snro>
    <snro>1.04.04.01.04.03</snro>
    <snro>1.04.04.01.04.05</snro>
  </sysluok>
  <dcterms:abstract>
    <p>Lääninhallitus vahvisti kunnanvaltuuston päätöksen, jolla kanavan ranta-alueen välittömään läheisyyteen sijoittuvan kunnan keskustaajaman rakennuskaavaa oli muutettu 2,172 hehtaarin suuruisella alueella kolmessa korttelissa ja niihin liittyvillä alueilla. Kaavanmuutoksessa kortteliin 26 osoitettiin rivitalojen ja muiden kytkettyjen rakennusten korttelialue AR-9 ulottuen korttelialue voimassa olevan kaavan mukaiselle rantapuistoalueelle. Kortteleihin 30 ja 31 osoitettiin puolestaan asuin-, liike- ja toimistorakennusten korttelialueet (AL-18 ja AL-19) sekä noin 2.700 neliömetrin suuruiselle asuinkerrostalojen korttelialueelle (AK-2) rakennusoikeutena 2.300 kerrosneliömetriä. Asuinkerrostalon korttelialueen AK-2 rakentamistehokkuus oli siten 0,85. Korttelialueelle AK-2 oli suunniteltu rakennettavaksi uusi viisikerroksinen asuinkerrostalo.</p>
    <p>KHO kumosi kunnanvaltuuston ja lääninhallituksen päätökset. Kaavaa-alueen puistovaraukset pienenivät korttelin 26 puistovarauksen poistamisen sekä kortteliin AK-2 liittyvän puistovarauksen pienentämisen myötä 1.300 neliömetrillä. Kun otettiin huomioon kaava-alueen koko, puistoalueen supistamisen määrä sekä se seikka, että supistaminen katkaisi kanavan rantaan sijoittuneen yhtenäisen puistoyhteyden, puistoalueen supistamiseen korttelin 26 osalta ei ollut hyväksyttävää syytä. Kun otettiin huomioon alueelle osoitetun rakennusoikeuden määrä, koko kaavanmuutosalueen pieni koko, kaavan mukainen asuinkerrostalon kerrosluku ja se seikka, että lähialueilla sijaitsevat rakennukset olivat valtaosin enintään kaksikerroksisia, rakennuskaavan muutos ei täyttänyt tyydyttävästi niitä vaatimuksia rakennetun ympäristön sopusuhtaisuudesta ja viihtyisyydestä, joita kohtuuden mukaan voitiin asettaa järjestetylle rakennustoiminnalle.</p>
    <p>Samoin D:3569/2/90</p>
  </dcterms:abstract>
  <p>RakennusL 95 §</p>
  <p>RakennusA 32 §</p>
</finlex:document>
