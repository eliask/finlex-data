<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19910409">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199101179</dcterms:identifier>
  <finlex:ecliIdentifier>ECLI:FI:KHO:1991:A68</finlex:ecliIdentifier>
  <dcterms:title>9.4.1991/1179 KHO:1991-A-68</dcterms:title>
  <dcterms:description>
    <p>
      <span>Rantakaavan vahvistaminen</span>
      <span>Vesijätöt rantakaavan ulkopuolella</span>
      <span>Tarkoituksenmukainen suunnittelukokonaisuus</span>
      <span>Rantakaavoitettavan alueen likimääräisyys</span>
    </p>
  </dcterms:description>
  <finlex:registerNumber>4700/2/89</finlex:registerNumber>
  <dcterms:issued>1991-04-09</dcterms:issued>
  <finlex:fileCopyNumber>1179</finlex:fileCopyNumber>
  <sysluok>
    <snro>1.04.04.01.05.07</snro>
  </sysluok>
  <dcterms:abstract>
    <p>Lääninhallitus (LH) oli hyväksynyt vuonna 1987 rantakaavan laatijan ja määrännyt rantakaavoitettavan alueen kahden tilan alueelle siten, että LH:n päätökseen liitettyyn karttaan oli hakijoiden hakemuksen mukaisesti rajattu likimääräisesti mukaan myös kaavoitettavia tiloja ympäröivät jakamattomat yhteisalueet. Jakokunta oli ennen LH:n päätöksen tekemistä ilmoittanut LH:lle vastustavansa jakokunnan maiden ottamista mukaan laadittavaan rantakaavaan. LH:n päätökseen liitettyjen kaavoitusohjeiden mukaan jakokunnan suostumus oli hankittava, mikäli yhteiset alueet otettiin mukaan laadittavaan rantakaavaan. Rantakaava laadittiin edellä mainitulle kahden tilan muodostamalle alueelle. Kunnanvaltuusto hyväksyi rantakaavaehdotuksen muutoin paitsi yhden rakennuspaikan osalta. LH jätti rantakaavan kokonaan vahvistamatta, koska rantakaavan laatiminen siten, että jakokunnan alueet jätettiin kaavan ulkopuolelle, ei edistänyt tarkoituksenmukaista ranta-alueiden maankäyttöä. Lausunnossaan KHO:ssa LH totesi, että LH ei ollut voinut rantakaavan laatijan hyväksymistä koskevaa päätöstä tehdessään varmistua siitä, kuinka laajoja yhteiset rantakaavoitettavaa aluetta ympäröivät alueet oikeastaan olivat. Vasta rantakaavan vahvistamisvaiheessa oli selvinnyt, että rantakaavaan kuulumattomat yhteisalueet olivat suuruudeltaan noin 1/3 rantakaavoitettavasta alueesta ja ettei rantakaava-alue ulottunut kuin yhdessä paikassa aivan lähelle rantaa. Muutoin yhteisalueet olivat keskimäärin 50 metriä leveitä. Yhteisalueiden leveyden vuoksi rantakaavalla ei voitu toteuttaa esimerkiksi rantaan ulottuvia uimarantoja eikä venesatamia. KHO hylkäsi rantakaava-alueen maanomistajien valituksen. Kun otettiin huomioon rantakaava-aluetta ympäröivien jakamattomien alueiden laajuus, rantakaava-alue ei muodostanut tarkoituksenmukaista suunnittelukokonaisuutta. LH:n aikaisempi likimääräistä rantakaavoitettavaa aluetta koskeva päätös ei myöskään muodostanut estettä sille, että LH saattoi myöhemmin jättää rantakaavan vahvistamatta.</p>
  </dcterms:abstract>
  <p>RakennusL 123 a § 3 mom</p>
  <p>RakennusL 123 c § 2 mom</p>
  <p>KunL 137 §</p>
  <p>Vrt. D:4741/2/90, jossa KHO kumosi LH:n päätöksen rantakaavan</p>
  <p>osittaisesta vahvistamatta jättämisestä. Vm. asiassa oli myös kysymys siitä, voitiinko rantakaava vahvistaa, kun vesijättöalueet oli jätetty rantakaavan ulkopuolelle.</p>
</finlex:document>
