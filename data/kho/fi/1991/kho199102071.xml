<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19910613">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199102071</dcterms:identifier>
  <finlex:ecliIdentifier>ECLI:FI:KHO:1991:A96</finlex:ecliIdentifier>
  <dcterms:title>13.6.1991/2071 KHO:1991-A-96</dcterms:title>
  <dcterms:description>
    <p>
      <span>Vientitakuukorvaus</span>
      <span>Luottoriskitakuu</span>
      <span>Toimitussopimuksen kauppahinnan merkitys</span>
      <span>Toimitussopimuksen ehdot</span>
      <span>Karttojen päivitys</span>
      <span>Ostajan oikeus lisätilauksiin</span>
      <span>Kauppahinnan korottaminen</span>
      <span>Takuunantajan suostumus</span>
    </p>
  </dcterms:description>
  <finlex:registerNumber>5573/1/88</finlex:registerNumber>
  <dcterms:issued>1991-06-13</dcterms:issued>
  <finlex:fileCopyNumber>2071</finlex:fileCopyNumber>
  <sysluok>
    <snro>1.06.02.08.02</snro>
  </sysluok>
  <dcterms:abstract>
    <p>Vientitakuukeskus oli myöntänyt yhtiölle luottoriskitakuun toimitussopimuksen mukaiselle kaupalle. Yhtiö oli toimitussopimuksen ehtojen mukaan velvollinen suorittamaan muun ohella ostajan toimittamien karttojen päivityksen. Yhtiö oli toimitussopimuksen mukaan myös velvollinen ottamaan vastaan ostajan lisätilaukset, joiden arvo saattoi olla enintään 20 prosenttia sopimuksen alkuperäisestä arvosta. Yhtiö haki luottoriskitakuun perusteella korvausta niistä kuluista, joita sille oli aiheutunut ostajan toimitettua päivitettäviksi vastoin toimitussopimusta tähän tarkoitukseen käyttökelvottomiksi osoittautuneita karttoja. Yhtiö haki lisäksi vientitakuukorvausta eräistä kuluista, jotka olivat aiheutuneet ostajan lisätilauksista. Vientitakuulaitos hylkäsi korvaushakemukset, koska yhtiö ei ollut myönnetyn vientitakuun ehdon mukaisesti kummankaan haetun kustannuserän osalta etukäteen hakenut vientitakuulaitoksen suostumusta toimitussopimuksen kauppahinnan korottamiseksi. Koska ostajakaan ei ollut etukäteen sitoutunut maksamaan korvattavaksi pyydettyjä laskuja eikä myöskään jälkikäteen hyväksynyt niitä, kysymyksessä olevat laskut eivät myöskään olleet sopimussaatavia.</p>
    <p>KHO kumosi karttojen valmistamiskustannusten osalta vientitakuulaitoksen päätöksen ja palautti asian valtiontakuukeskukselle käsiteltäväksi, koska luottoriskitakuuta koskevien yleisten 31.10.1981 vahvistettujen sopimusehtojen (PSJ-ehdot) mukaan sopimussaatavana oli pidettävä myös tilaajan suoritusvelvollisuuteen kuuluvia, mutta takuunottajan suorittamiin töihin perustuvia saatavia, eikä hakemusta siten voitu hylätä vientitakuulaitoksen päätöksessä mainituilla perusteilla. KHO pysytti muilta osin vientitakuulaitoksen päätöksen lopputuloksen. Sikäli kuin toisessa laskussa oli kysymys toimitussopimuksen mukaisista ostajan lisätilauksista, KHO katsoi, että takuunottaja oli ollut velvollinen hakemaan tuolloiselta vientitakuulaitokselta kirjallisen suostumuksen kauppahinnan korotukselle. Tähän takuunottajan velvollisuuteen ei vaikuttanut se seikka, että takuunottaja oli ollut toimitussopimuksen mukaan velvollinen ottamaan vastaan lisätilaukset. Takuunottajalla ei ollut oikeutta korvaukseen myöskään sillä perusteella, että takuunottaja oli mahdollisesti maksanut takuumaksuja takuuseen hyväksyttyä kauppahintaa suurempien sopimussaatavien perusteella.</p>
  </dcterms:abstract>
  <p>VientitakuuL 2 §</p>
  <p>L valtiontakuukeskuksesta 16 §</p>
  <p>Yleiset L-takuuehdot (Sopimustakuu PSJ)</p>
</finlex:document>
