<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19910826">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199102794</dcterms:identifier>
  <finlex:ecliIdentifier>ECLI:FI:KHO:1991:T2794</finlex:ecliIdentifier>
  <dcterms:title>26.8.1991/2794</dcterms:title>
  <dcterms:description>
    <p>
      <span>Ennakkoperintä</span>
      <span>Ennakonpidätys</span>
      <span>Palkka</span>
    </p>
  </dcterms:description>
  <finlex:registerNumber>3496/3/90</finlex:registerNumber>
  <dcterms:issued>1991-08-26</dcterms:issued>
  <finlex:fileCopyNumber>2794</finlex:fileCopyNumber>
  <sysluok>
    <snro>2.15.03.01.01.01</snro>
  </sysluok>
  <dcterms:abstract>
    <p>Urheiluseura oli maksanut keilahallin hoidosta korvausta kahvilaliikettä ja valokuvausliikettä harjoittaneille kommandiittiyhtiöille. Kahvilaliikettä oli harjoitettu samassa kiinteistössä, jossa keilahalli oli sijainnut. Liike oli ollut avoinna myös iltaisin keilahallin aukioloaikoina ja siellä oli otettu vastaan mm. keilahallin vuorovarauksia. Keilahallin hoitoon liittyviä tehtäviä olivat lähinnä suorittaneet kommandiittiyhtiön äänetön yhtiömies ja hänen poikansa kahvilan hoitoon liittyvien tehtävien ohessa. Näissä olosuhteissa keilahallin hoidon katsottiin sillä tavoin liittyneen yhtiön harjoittaman kahvilaliikkeen toimintaan, että seuran suorituksia kommandiitttiyhtiölle ei voitu pitää tehtävät suorittaneiden henkilöiden palkkana.</p>
    <p>Valokuvausalan liike oli niin ikään toiminut samassa kiinteistössä. Yhtiö oli sopinut yhdistyksen kanssa keilahallin hoidosta. Tehtävät oli lähinnä suorittanut yhtiön palveluksessa ollut henkilö, joka ei ollut yhtiön osakas. Yhtiö oli maksanut hänelle palkkaa, joka oli määrältään poikennut yhdistyksen suorituksista, ja toimittanut palkasta asianmukaisesti ennakonpidätykset ja suorittanut työnantajan sosaiaaliturvamaksut. Yhtiö oli tulouttanut kirjanpidossaan yhditykseltä saamansa suoritukset. Näissä olosuhteissa ei myöskään seuran suorituksia tälle kommandiittiyhtiölle ollut pidettävä sellaisena tehtävät suorittaneelle henkilölle maksettuna palkkana, josta seura olisi ollut velvollinen toimittamaan ennakonpidätyksen ja suorittamaan työnantajan sosiaaliturvamaksun.</p>
  </dcterms:abstract>
  <p>EnnakkoperintäL 4 §</p>
</finlex:document>
