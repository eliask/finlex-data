<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19910513">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199101596</dcterms:identifier>
  <finlex:ecliIdentifier>ECLI:FI:KHO:1991:A5</finlex:ecliIdentifier>
  <dcterms:title>13.5.1991/1596 KHO:1991-A-5</dcterms:title>
  <dcterms:description>
    <p>
      <span>Asiakirjajulkisuus</span>
      <span>Yleisöjulkisuus</span>
      <span>Julkiset asiakirjat</span>
    </p>
  </dcterms:description>
  <finlex:registerNumber>2374/1/90</finlex:registerNumber>
  <dcterms:issued>1991-05-13</dcterms:issued>
  <finlex:fileCopyNumber>1596</finlex:fileCopyNumber>
  <sysluok>
    <snro>1.01.02.07.02.01.01</snro>
  </sysluok>
  <dcterms:abstract>
    <p>Yhtiö oli pyytänyt rakennuslautakunnalta virallisia jäljennöksiä tai otteita lautakunnan hallussa olevista rakennusluvista kerätäkseen suoramarkkinointitarkoituksiin luvansaajien osoitetietoja. Lautakunta oli 25.10.1988 tehnyt periaatepäätöksen, että se ei enää luovuta puhelimitse tai listauksena rakennusluvan saaneiden osoitetietoja yhtiölle, mutta että tämä voi paikan päällä tutustua ja kerätä suoramarkkinointitarkoitukseen haluamansa henkilötiedot siltä osin kuin tiedot ovat julkisia edellyttäen, että tämä voi tapahtua virkatoimintaa haittaamatta ja että rakennusluvan saaja ei ole kieltänyt henkilötietojen antamista suoramarkkinointitarkoitukseen. Yhtiö oli tämän jälkeen 25.11.1988 rakennuslautakunnalle jättämässään kirjelmässä pyytänyt yleisten asiakirjain julkisuudesta annetun lain 7 §:ään viitaten, että kunta toimittaa yhtiölle manuaalirekistereissä olevista, kunnassa myönnetyistä rakennusluvista viralliset jäljennökset tai otteet. Tähän pyyntöön ei ollut suostuttu. Yhtiön valitettua rakennuslautakunnan edellä mainitusta päätöksestä kunnanhallitukselle 8.12.1988 allekirjoitetulla valituskirjelmällä lautakunta oli 27.12.1988 antamassaan lausunnossa selittänyt kunnanhallitukselle tulkinneensa edellä mainittua 7 §:ää siten, ettei rakennusvalvontatoimisto anna virallista jäljennöstä tai otetta vaan antaa julkisen asiakirjan viranomaisen luona luettavaksi ja jäljennettäväksi sekä katsonut, ettei se näin menetellessään ollut rikkonut yleisten asiakirjain julkisuudesta annettua lakia. KHO katsoi rakennuslautakunnan 25.10.1988 tekemän päätöksen näissä oloissa sisältävän paitsi periaatepäätöksen kunnan aikaisemmin suorittaman palvelutoiminnan lopettamisesta myös yleisten asiakirjain julkisuudesta annetun lain 8 §:ssä tarkoitetun päätöksen olla antamatta yhtiölle sen pyytämiä tietoja yleisestä asiakirjasta. Kunnanhallituksen ja lääninoikeuden olisi näin ollen tullut käsitellä yhtiön valitus paitsi periaatepäätöstä koskevana kunnallisvalituksena myös yleisten asiakirjain julkisuudesta annetun lain mukaisena valituksena. Palauttamatta asiaa lääninoikeudelle tai kunnanhallitukselle tältä osin uudelleen käsiteltäväksi KHO otti yhtiön valituksen välittömästi tutkittavaksi kokonaisuudessaan. Periaatepäätöksestä tehdyn valituksen osalta katsottiin lautakunnan voineen päättää, ettei rakennusvalvontatoimisto enää luovuta puhelimitse tai listauksena rakennusluvan saaneiden henkilöiden osoitetietoja. Siltä osin kuin valitus koski päätöstä olla antamatta pyydettyjä virallisia jäljennöksiä tai otteita rakennuslupapäätöksistä totesi KHO yhtiön lääninoikeudessa täsmentäneen vaatimustaan siten, että se koski virallisia jäljennöksiä tai otteita kunnassa tehdyistä rakennusluvista pyyntöä seuraavan vuosineljänneksen ajalta. Yhtiön pyyntöä pidettiin täten täsmennettynä riittävästi yksilöitynä. Se kohdistui julkisiin yleisiin asiakirjoihin. Yleisten asiakirjain julkisuudesta annetun lain 7 §:n mukaan viranomaisen oli pyynnöstä annettava julkisesta asiakirjasta virallinen jäljennös tai ote taikka, mikäli tilan puolesta tai virkatoimintaa haittaamatta kävi päinsä, annettava asiakirja viranomaisen luona luettavaksi ja jäljennettäväksi. Säännöstä oli tulkittava siten, että tietoa pyytävällä on aina oikeus saada julkisesta asiakirjasta virallinen jäljennös tai ote. Pyyntö voitiin yhtiön rajoittamalla tavalla kohdistaa myös vastaisuudessa tehtävien päätösten asiakirjoihin. Yhtiöllä oli siten oikeus saada pyytämänsä jäljennökset tai otteet rakennusvalvontatoimistolta. KHO kumosi lautakunnan päätöksen tältä osin ja palautti asian sille uudelleen käsiteltäväksi. ().</p>
    <p>Äänestys 4-1</p>
  </dcterms:abstract>
  <p>AsiakJulkL 7 §</p>
  <p>AsiakJulkL 8 §</p>
  <p>AsiakJulkL 18 a §</p>
  <p>HenkilörekisteriL 1 § 1 mom</p>
</finlex:document>
