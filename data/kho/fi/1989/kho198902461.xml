<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19890803">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198902461</dcterms:identifier>
  <finlex:ecliIdentifier>ECLI:FI:KHO:1989:T2461</finlex:ecliIdentifier>
  <dcterms:title>3.8.1989/2461</dcterms:title>
  <dcterms:description>
    <p>
      <span>Kunnallisasia</span>
      <span>Ympäristöpäällikkö</span>
      <span>Viran täyttäminen</span>
      <span>Tasa-arvo</span>
      <span>Syrjintä</span>
      <span>Sukupuoli</span>
    </p>
  </dcterms:description>
  <finlex:registerNumber>497/1/89</finlex:registerNumber>
  <dcterms:issued>1989-08-03</dcterms:issued>
  <finlex:fileCopyNumber>2461</finlex:fileCopyNumber>
  <jpvm>89/4</jpvm>
  <sysluok>
    <snro>1.02.06.03.11</snro>
  </sysluok>
  <dcterms:abstract>
    <p>Y:n kaupungin ympäristötoimiston johtosäännön 4 §:n mukaan ympäristöpäällikön viran kelpoisuusehtoina olivat mm. soveltuva ylempi korkeakoulututkinto, perehtyneisyys ympäristönsuojeluun ja kunnallishallintoon. Ympäristöpäällikön tehtävät oli lueteltu mainitun johtosäännön 3 §:ssä. Virkaan valittu A oli suorittanut 24.3.1977 Åbo Akademin matemaattis-luonnontieteellisessä tiedekunnassa filosofian kandidaatin tutkinnon. Siihen sisältyi laudatur-arvosana biologiassa sekä alemmat arvosanat biokemiassa, kasvitieteessä ja kemiassa. Virkaan valitsematta jäänyt, toista sukupuolta oleva B oli suorittanut 5.9.1967 Tampereen yliopistossa yhteiskuntatieteiden kandidaatin tutkinnon. Tutkintoon sisältyi laudaturarvosana sosiaalipsykologiassa ja cum laude approbatur -arvosanat tilastotieteessä ja sosiaalipolitiikassa, josta hän oli myöhemmin suorittanut laudatur-arvosanan. Virkaan valittu oli toiminut X:n kaupungin rakennusviraston vesilaboratoriossa tutkijana 1.4.-30.11.1977, 15.6.1978-24.1.1979 ja 1.2.-30.6.1979 sekä Lääketieteellinen Tutkimuslaitos Minervassa tutkijana 1.12.1977-30.6.1978. Hän oli toiminut P:n maalaiskunnan ympäristönsuojelusihteerinä 15.8.1979 lukien ja Suomen Kaupunkiliiton kunnallisteknisen osaston projektitutkijana 10 kuukautta vuonna 1987. Virkaan valitsematta jäänyt oli toiminut Y:n kaupungin rakennusviraston kaavoitusosaston yleiskaavasuunnittelijana 1.7.1969-4.8.1971, Y:n kaupungin kaavoitus- ja kiinteistöviraston kaavoitusosaston ympäristönsuojelusihteerinä 5.8.1971-16.6.1986 ja ympäristötoimiston ympäristösuunnittelijana 17.6.1986 lukien sekä ympäristöpäällikön sijaisena vajaan kuukauden vuonna 1986. Kun otettiin huomioon ympäristöpäällikön tehtävät ja pätevyysvaatimukset kokonaisuudessaan, virkaan valitsematta jäänyttä ei voitu pitää ympäristöpäällikön virkaan siihen valittua ansioituneempana. Kaupunginvaltuuston päätös, jolla virkaan oli valittu A, ei ollut naisten ja miesten välisestä tasa-arvosta annetun lain vastainen.</p>
  </dcterms:abstract>
  <p>L naisten ja miesten välisestä tasa-arvosta 8 § 1 mom</p>
  <p>KunL 139 §</p>
</finlex:document>
