<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19890919">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198903183</dcterms:identifier>
  <finlex:ecliIdentifier>ECLI:FI:KHO:1989:A26</finlex:ecliIdentifier>
  <dcterms:title>19.9.1989/3183 KHO:1989-A-26</dcterms:title>
  <dcterms:description>
    <p>
      <span>Kunnallisasia</span>
      <span>Rahasto</span>
      <span>Sääntö</span>
      <span>Rahaston käyttäminen</span>
      <span>Kunnanvaltuusto</span>
      <span>Kunnanhallitus</span>
      <span>Päätösvallan siirtäminen</span>
      <span>Määräenemmistö</span>
    </p>
  </dcterms:description>
  <finlex:registerNumber>929/1/88</finlex:registerNumber>
  <dcterms:issued>1989-09-19</dcterms:issued>
  <finlex:fileCopyNumber>3183</finlex:fileCopyNumber>
  <sysluok>
    <snro>1.02.01.04</snro>
    <snro>1.02.04.04.05</snro>
    <snro>1.02.07.04</snro>
  </sysluok>
  <dcterms:abstract>
    <p>Kunnanvaltuusto oli hyväksynyt muun ohella elinkeinojen kehittämisrahaston säännön. Sen 3 §:n mukaan rahaston käytöstä päätti kunnanhallitus ja rahaston pääomaa voitiin käyttää kunnan yritystoimintaan luovutettavaksi rakentamien toimitilojen rahoittamiseen, kunnan itsensä kustannettavien erilaisten elinkeinojen kehittämisprojektien rahoittamiseen ja kunnan markkinointiin yritystoiminnan sijoittumispaikkakuntana. Kunnallislain 86 §:n 1 momentin mukaan kunnanvaltuuston päätöksellä kunnalle voidaan 81 §:n 2 ja 3 momentissa mainittujen rahastojen lisäksi perustaa myös muita rahastoja. Pykälän 2 momentin mukaan valtuuston on hyväksyttävä rahastolle sääntö, jossa määrätään rahaston tarkoituksesta ja kartuttamisesta, sen varojen sijoittamisesta ja käyttämisestä sekä rahaston muusta hallinnosta.</p>
    <p>Kunnallislain 11 §:n 1 momentin mukaan muun muassa rahaston säännössä voidaan kunnanvaltuuston päätösvaltaa siirtää säännössä mainituissa asioissa kunnanhallitukselle, lautakunnalle tai johtokunnalle taikka kunnanosavaltuustolle. Mitä 11 §:n 1 momentissa on sanottu, ei koske muun ohella asioita, joista valtuuston laissa olevan nimenomaisen säännöksen mukaan on päätettävä tai joissa päätöksen tekemiseen vaaditaan määräenemmistö. Kunnallislain 50 §:n mukaan päätöksen tekemiseen vaaditaan, että vähintään kaksi kolmannesta saapuvilla olevista valtuutetuista sitä kannattaa asioissa, jotka koskevat uuden määrärahan myöntämistä tai entisen korottamista, uuden viran perustamista taikka takaussitoumuksen tai muun vakuuden antamista.</p>
    <p>Kunnallislain 80 §:n 2 momentin mukaan talousarvioon on otettava varainhoitovuoden menot ja tulot. Menoihin luetaan muun muassa siirrot rahastoihin. Päätöksen tekemiseen rahastoon siirrosta vaaditaan lain 50 §:ssä tarkoitetun määräenemmistön kannatus. Rahaston säännön 3 §:ssä tarkoitettu päätös rahaston varojen käyttämisestä säännössä mainittuun tarkoitukseen ei merkitse määrärahan myöntämistä tai entisen korottamista. Näin ollen kunnanvaltuusto oli voinut hyväksymällä rahaston säännön 3 §:n määräyksen siirtää valtuustolle kuuluvaa päätösvaltaa kunnanhallitukselle säännössä mainituissa asioissa. Kunnanvaltuuston päätös ei niin ollen ollut kunnallislain 11 §:n vastainen. Tämän vuoksi KHO, ottaen huomioon edellä mainittujen säännösten ohella kunnallislain 139 §:n, kumosi lääninoikeuden päätöksen ja hylkäsi kunnanvaltuuston päätöksestä tehdyn valituksen.</p>
  </dcterms:abstract>
  <p>KunL 11 §</p>
  <p>KunL 50 §</p>
  <p>KunL 80 § 2 mom</p>
  <p>KunL 86 §</p>
  <p>KunL 139 §</p>
  <p>Vrt. 27.8.1948 annettu KunL_11_§_1_mom, KunL_57_§_2_kohta ja</p>
  <p>KunL 103 §</p>
  <kirjav>Hannus-Hallberg: Kunnallislaki 4 p. s. 277, 278 ja 423 s.</kirjav>
  <kirjav>Kalima: Kunnan talous s. 224</kirjav>
</finlex:document>
