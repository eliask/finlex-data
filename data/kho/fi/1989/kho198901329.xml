<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19890419">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198901329</dcterms:identifier>
  <finlex:ecliIdentifier>ECLI:FI:KHO:1989:T1329</finlex:ecliIdentifier>
  <dcterms:title>19.4.1989/1329</dcterms:title>
  <dcterms:description>
    <p>
      <span>Eläinsuojalupa</span>
      <span>Vuohi</span>
    </p>
  </dcterms:description>
  <finlex:registerNumber>626/4/89</finlex:registerNumber>
  <dcterms:issued>1989-04-19</dcterms:issued>
  <finlex:fileCopyNumber>1329</finlex:fileCopyNumber>
  <jpvm>89/2</jpvm>
  <sysluok>
    <snro>1.04.05.02.01</snro>
  </sysluok>
  <dcterms:abstract>
    <p>Hakijan enintään kahdelle vuohikutulle tarkoitettu eläinsuoja (kuttula) sijaitsi vahvistetun asemakaavan mukaisella omakotitaloalueella, jossa tonttien koko oli noin 900-1.000 neliömetriä. Etäisyydet kuttulan ja lähimpien naapurien asuinrakennusten välillä olivat noin 25-30 metriä ja kahdelle lähimmälle kadulle oli etäisyyttä 5 ja 35 metriä. Lähimmän naapuritontin rajalle oli 10 metriä. Hakijan tontti, jolle eläinsuoja aiottiin sijoittaa, rajoittui takaosastaan metsikköön ja lähin katu (5 metrin etäisyydellä), johon tontti yhdeltä sivultaan rajoittui, oli umpikatu, jolla ei kuljettu juuri lainkaan. Terveyslautakunnan valvontajaosto, viitaten kuttujenpidon ympäristölle aiheuttamiin haju-, kärpäs- ja muihin hygieenisiin haittoihin, hylkäsi hakijan terveydenhoitolain 74 §:ssä tarkoitettua eläinsuojan pitämistä väestökeskuksessa koskeneen lupahakemuksen, mutta lääninoikeus hakijan valituksesta katsoi, että hakijan omakotitonttia voitiin sijaintinsa puolesta pitää sopivana pienen kahdelle vuohikutulle tarkoitetun eläinsuojan sijoittamiseen ja se voitiin tontille sijoittaa tarpeellisen etäisyyden päähän asunnosta, kadusta ja muusta yleisestä paikasta. Asianmukaisesti rakennettuna ja hoidettuna ei eläinsuojasta muutoinkaan voitu katsoa aiheutuvan ympäristölle terveydellistä vaaraa tai haittaa. Näistä syistä lääninoikeus kumosi terveyslautakunnan valvontajaoston päätöksen ja palautti asian valvontajaostolle uudelleen käsiteltäväksi. Terveyslautakunnan valvontajaoston valituksen hyläten, KHO katsoi, ettei lääninoikeuden päätöstä ollut syytä muuttaa.</p>
    <p>Vrt. KHO:1985-A-II-92 ja KHO:1983-A-II-136</p>
  </dcterms:abstract>
  <p>TerveydenhoitoL 74 §</p>
  <p>TerveydenhoitoA 85 §</p>
  <p>TerveydenhoitoA 86 §</p>
  <p>Maa- ja metsätalousministeriön eläinlääkintöosaston yleiskirje 10.3.1971 n:o 155</p>
</finlex:document>
