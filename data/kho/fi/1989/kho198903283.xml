<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19890926">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198903283</dcterms:identifier>
  <finlex:ecliIdentifier>ECLI:FI:KHO:1989:B583</finlex:ecliIdentifier>
  <dcterms:title>26.9.1989/3283 KHO:1989-B-583</dcterms:title>
  <dcterms:description>
    <p>
      <span>Leimavero</span>
      <span>Vuokratontin siirtokirjan leimavero</span>
      <span>Luovutuskirja</span>
    </p>
  </dcterms:description>
  <finlex:registerNumber>2734/6/88</finlex:registerNumber>
  <dcterms:issued>1989-09-26</dcterms:issued>
  <finlex:fileCopyNumber>3283</finlex:fileCopyNumber>
  <sysluok>
    <snro>2.27.05</snro>
  </sysluok>
  <dcterms:abstract>
    <p>X:n kaupunki oli ostanut 6.8.1986 A Oy:n konkurssipesältä X:n kaupungin Y:n kaupunginosan korttelissa 165 sijaitsevalla kaupungin omistamalla tontilla n:o 3 sijaitsevan liikerakennuksen sekä sanotun tontin vuokraoikeuden, jonka A Oy oli saanut X:n kaupungin ja A Oy:n välillä 25.1.1984 allekirjoitetun tonttia koskeneen maanvuokralain 5 luvun mukaisen siirtokelpoisen vuokrasopimuksen perusteella. Kauppa oli johtunut A Oy:n kyvyttömyydestä suorittaa kaupungille tontilla olevan liikerakennuksen urakoinnista johtunutta velkaansa. Tämän velan suorittamiseksi X:n kaupunki oli 28.5.1986 hyväksynyt 20.5.1986 allekirjoitetun esisopimuksen, jolla kaupunki oli sitoutunut myymään liikerakennuksen edelleen B:lle perustettavan osakeyhtiön lukuun ja vuokraamaan hänelle sanotun tontin samoin ehdoin kuin vuokrasopimus oli ollut tehty kaupungin ja A Oy:n välillä.</p>
    <p>X:n kaupunki myi 7.8.1986 B:lle perustettavan osakeyhtiön lukuun puheena olevan liikerakennuksen. Luovutuskirjaan sisältyi ehto, jonka mukaan omistus- ja hallintaoikeuden siirryttyä kaupungille kaupunki vuokraa tontin, jolla liikerakennus sijaitsee liikerakennuksen uudelle omistajalle kaupungin käytössä olevin vuokraehdoin. Uutta vuokrasopimusta ei kuitenkaan tehty, vaan A Oy:n konkurssipesä merkitsi kaupungin hallussa olevaan vuokrasopimuksen kappaleeseen siirron kaupungille 15.8.1986 ja X:n kaupunginhallitus merkitsi samana päivänä tähän vuokrasopimuskappaleeseen siirron B:lle perustettavan osakeyhtiön lukuun. Siirtoa ei esitetty leimaverolain 26 §:ssä tarkoitetulla tavalla kaupungin asianomaiselle viranomaiselle, mutta B ja perustettu yhtiö maksoivat kaupungille tontista vuokraa.</p>
    <p>Perustetun kiinteistöosakeyhtiö C:n pyydettyä 8.12.1987, että kaupunginhallitus 7.8.1986 tehdyn kauppakirjan ehtojen mukaisesti tekisi sen kanssa tontista vuokrasopimuksen, kaupunginhallitus suostui hakemukseen 11.1.1988 ehdolla, että kaupungilla vakuutena olevat haltijavelkakirjat kuoletetaan ja uusi omistaja antaa kuapungille uudet haltijavelkakirjat. Korkein hallinto-oikeus katsoi, että puheena olevilla oikeustoimilla X:n kaupunki oli tullut paitsi tontin ja sillä sijaitsevan rakennuksen omistajaksi, myös tonttiin kohdistuvan vuokraoikeuden haltijaksi, jolloin tonttiin kohdistuva vuokraoikeus oli lakannut jääden kuitenkin voimaan vain maanvuokralain 25 §:n 2 momentin nojalla siihen vahvistettujen kiinnitysten haltijoita kohtaan. Edellä mainittu, 7.8.1986 allekirjoitettu luovutuskirja, jolla X:n kaupunki oli myynyt puheena olevalla tontilla olevan liikerakennuksen edelleen B:lle perustettavan osakeyhtiön lukuun ei näin ollen ollut sellainen puheena olevalla tontilla olevan rakennuksen luovutusta ja tontin vuokraoikeuden siirtoa koskeva luovutuskirja, jota tarkoitetaan leimaverolain 26 §:ssä, vaan luovutuskirja, jolla kaupunki oli myynyt rakennuksen ja samalla sitoutunut tekemään rakennuksen ostajan kanssa uuden tonttia koskevan vuokrasopimuksen. Korkein hallinto-oikeus kumosi lääninoikeuden päätöksen, jolla yhtiö oli velvoitettu suorittamaan vuokraoikeuden siirtoleimavero sekä hylkäsi verohallituksen hallintoriitana ajaman hakemuksen.</p>
  </dcterms:abstract>
  <p>LeimaveroL 26 §</p>
  <p>Vrt. Lääninoikeuksien oikeustapausrekisteri (FLOT) selostus D:13759/23/87</p>
</finlex:document>
