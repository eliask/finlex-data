<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19890123">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198900198</dcterms:identifier>
  <finlex:ecliIdentifier>ECLI:FI:KHO:1989:A42</finlex:ecliIdentifier>
  <dcterms:title>23.1.1989/198 KHO:1989-A-42</dcterms:title>
  <dcterms:description>
    <p>
      <span>Kunnallisasia</span>
      <span>Esteellisyys</span>
      <span>Virantoimituksesta pidättäminen</span>
      <span>Kaupunginjohtaja</span>
    </p>
  </dcterms:description>
  <finlex:registerNumber>4857/1/88</finlex:registerNumber>
  <dcterms:issued>1989-01-23</dcterms:issued>
  <finlex:fileCopyNumber>198</finlex:fileCopyNumber>
  <jpvm>89/2</jpvm>
  <sysluok>
    <snro>1.02.06.05</snro>
    <snro>1.02.04.01.02</snro>
  </sysluok>
  <dcterms:abstract>
    <p>Lääninsyyttäjä oli ilmoittanut 15.2.1988 X:n kaupungin kaupunginhallitukselle, että hän tuli 31.3.1988 raastuvanoikeudessa alkavassa oikeudenkäynnissä syyttämään X:n kaupungin kaupunginjohtajaa jatketusta, tahallisesta ilman hyötymis- tai vahingoittamistarkoitusta tehdystä virkarikoksesta, jonka tekotapa oli ollut toimiminen virassa esteellisenä Y Oy:tä koskevissa asioissa 29.6.1987 ja 8.10.1987. Kaupunginvaltuuston käsitellessä asiaa 28.8. 1988 kaupunginvaltuuston tietoon saatetun poliisitutkinta-aineiston ja syytteen mukaan kaupunginvaltuusto sai tietää muun ohella, että: 1. Kaupunginjohtaja ja Z olivat 30.4.1987 pidetyssä yhtiökokouksessa perustaneet Y Oy -nimisen osakeyhtiön. Kaupunginjohtaja oli merkinnyt itselleen 75 osaketta yhtiön 150 sadan markan nimellisarvoista osaketta käsittävästä osakekannasta. Perustavassa yhtiökokouksessa 30.4.1987 kaupunginjohtaja oli valittu yhtiön hallituksen jäseneksi ja yhtiön hallituksen kokouksessa hallituksen puheenjohtajaksi. Kaupunginhallituksen 29.6.1987 pidetyssä kokouksessa kaupunginjohtaja oli keskeytettyään vuosilomansa esitellyt kaupunginjohtajana päätösehdotuksen, että kaupunginhallitus päättäisi sijoittaa tilapäisesti perustettavana olleeseen Y Oy:öön 100.000 markkaa pääomasijoituksena, vaikka hän oli ollut, ottaen huomioon kaupunginhallituksen päätöksen sisällön ja kaupunginjohtajan jäsenyyden yhtiön hallituksessa, hallintomenettelylain 10 §:n 1 momentin 5 kohdan mukaan esteellinen toimimaan kysymyksessä olevassa asiassa esittelijänä kaupunginhallituksessa. Asiaa kaupunginhallituksessa esitellessään kaupunginjohtaja oli salannut asemansa yhtiössä. 2. Kaupungin tilintarkastajat olivat ilmoittaneet kaupunginhallitukselle 7.10.1987 kaupunginjohtajan estellisyydestä edellä mainitussa asiassa ja katsoneet, että kaupunginjohtaja oli menetellyt asiassa virkavelvollisuuksien vastaisesti, ja esittäneet, että kaupunginhallitus ryhtyisi asian vaatimiin toimenpiteisiin. Kaupunginjohtaja oli kuitenkin ilmoittanut Y Oy:n 8.10.1987 pidetyssä ylimääräisessä yhtiökokouksessa, että kaupunki tuli merkitsemään uusmerkinnän kaikki 925 osaketta merkintäehtojen mukaisesti. Lisäksi kaupunginjohtaja oli 8.10.1987 omasta puolestaan ja kaupunginjohtajana kaupungin puolesta yhdessä apulaiskaupunginsihteerin kanssa allekirjoittanut kauppakirjan, jolla hän oli myynyt ja luovuttanut omistuksessaan olleet Y Oy:n osakkeet kaupungille osakkeiden merkintähinnasta ehdolla, että kauppakirja tuli kaupunkia sitovaksi sen jälkeen, kun kaupunginhallitus oli sen hyväksynyt. Ottaen huomioon sen, mitä suoritetun poliisitutkinnan ja tähän perustuvien lääninsyyttäjän ilmoitusten ja vaatimusten perusteella kaupunginvaltuuston tietoon oli saatettu kaupunginjohtajan toimista kaupunginhallituksen esittelijänä ja muutoin X:n kaupungin kaupunginjohtajan kaupungin puolesta Y Oy:tä koskevissa asioissa, kaupunginvaltuusto oli voinut todennnäköisin perustein epäillä kaupunginjohtajan syyllistyneen virkarikokseen ja lisäksi tekoon, jota oli pidettävä viranhaltijalle noissa oloissa sopimattomana, rikoksen tai teon olematta vähäinen. Kaupunginvaltuusto oli näillä perusteilla voinut kunnallislain 77 §:n 2 ja 3 momentin nojalla pidättää hänet virantoimituksesta tutkimuksen ja oikeudenkäynnin ajaksi. Kaupunginvaltuusto ei ollut pidättäessään kaupunginjohtajan virantoimituksesta käyttänyt harkintavaltaansa muuhun kuin mihin se on ollut lain mukaan käytettävissä eikä päätös siten mennyt kaupunginvaltuuston toimivaltaa ulommaksi. Kaupunginvaltuuston päätös ei ollut muutoinkaan lainvastainen eikä näin ollen loukannut kaupunginjohtajan oikeutta. Lääninoikeuden päätöksen lopputulosta ei muutettu.</p>
  </dcterms:abstract>
  <p>HallintomenettelyL 10 § 1 mom 5 k</p>
  <p>KunL 77 §</p>
  <p>KunL 139 §</p>
</finlex:document>
