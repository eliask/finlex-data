<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19890717">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198902396</dcterms:identifier>
  <finlex:ecliIdentifier>ECLI:FI:KHO:1989:A53</finlex:ecliIdentifier>
  <dcterms:title>17.7.1989/2396 KHO:1989-A-53</dcterms:title>
  <dcterms:description>
    <p>
      <span>Torikauppa</span>
      <span>Maalaiskansan oikeus</span>
      <span>Muut terveydenhoitoasiat</span>
      <span>Torikaupassa myytävät elintarvikkeet</span>
    </p>
  </dcterms:description>
  <finlex:registerNumber>3252/4/87</finlex:registerNumber>
  <dcterms:issued>1989-07-17</dcterms:issued>
  <finlex:fileCopyNumber>2396</finlex:fileCopyNumber>
  <jpvm>89/4</jpvm>
  <sysluok>
    <snro>1.06.08.02</snro>
    <snro>1.07.05.01.05</snro>
    <snro>1.06.10.02.05</snro>
  </sysluok>
  <dcterms:abstract>
    <p>Terveyslautakunta oli hylännyt maanviljelijän hakemuksen saada myydä kaupungin torilla ryynejä ja jauhoja, koska näiden myynti torilla ei ollut terveydenhoitoasetuksen 57 §:n mukaan sallittua, eikä terveyslautakunnan toimivallassa ollut myöntää poikkeusta sanottuun asetuksenkohtaan perustuvasta myyntikiellosta.</p>
    <p>Lääninoikeus kumosi maanviljelijän valituksesta terveyslautakunnan päätöksen ja katsoi, ettei maanviljelijä ollut hakemansa luvan tarpeessa eikä terveyslautakunta voinut kieltää häneltä ryynien ja jauhojen kaupan pitoa torilla. Perusteluinaan lääninoikeus viittasi muun ohella elinkeinolain 14 §:ään ja H:n kaupungin järjestyssäännön 40 §:n 5 momenttiin, jonka mukaan maalaiskansa ja maatilojen haltijat saivat harjoittaa maataloutensa tai kotitaloutensa tuotteiden luvasta riippumatonta kauppaa kauppatoreilla tähän tarkoitukseen määrätyillä myyntipaikoilla samanaikaisesti kuin myynti toreilla yleensä oli sallittu.</p>
    <p>KHO lausui terveyslautakunnan valituksesta, että terveydenhoitolain 46 §:n 1 momentin mukaan myytäviksi tarkoitettuja elintarvikkeita kaupan pidettäessä oli niin meneteltävä, että tautien tartunnan leviäminen ja muiden terveydellisten epäkohtien syntyminen mahdollisuuksien mukaan estettiin. Tämän tarkoituksen saavuttamiseksi voitiin terveydenhoitolain 51 §:n 1 momentin nojalla antaa määräyksiä muun muassa elintarvikkeiden kaupan pitämisestä ja 51 §:n 2 momentin mukaan, jollei muualla ollut toisin säädetty, määrätä, mitä elintarvikkeita ja millä ehdoilla saatiin pitää kaupan ulkona tai ahtaissa tiloissa. Sanotussa toisessa momentissa tarkoitettuna toisin säätämisenä ei ollut pidettävä elinkeinolain 14 §:ään sisältyviä maalaiskansan ja maatilojen haltijain oikeutta koskevia säännöksiä. Terveydenhoitolain nojalla annetun terveydenhoitoasetuksen 57 §:n 1 momentissa oli säädetty, mitä elintarvikkeita sai pitää kaupan ulkona torilla. Nyt kysymyksessä olevia viljatuotteita ei ollut tuossa asetuksenkohdan luettelossa mainittu. Niin ollen tällaisten tuotteiden kaupanpito ulkona torilla oli katsottava kielletyksi. Terveyslautakunta ei myöskään voinut myöntää poikkeusta sanotusta kiellosta. Näillä perusteilla ja kun myöskään H:n kaupungin järjestyssäännön 40 §:n 5 momentin määräyksillä ei ollut asiassa oikeudellista merkitystä, KHO kumosi lääninoikeuden päätöksen ja saattoi terveyslautakunnan päätöksen voimaan. perusteluista 6-1.</p>
    <p>Äänestys</p>
    <p>Ks. KHO D:3253/4/87 ja D:5721/4/87 Vrt. KHO:1954-II-600</p>
  </dcterms:abstract>
  <p>Q:AT</p>
  <p>TerveydenhoitoL 46 § 1 mom</p>
  <p>TerveydenhoitoL 51 § 1 mom</p>
  <p>TerveydenhoitoL 51 § 2 mom</p>
  <p>TerveydenhoitoA 57 § 1 mom</p>
  <p>ElinkeinoL 14 §</p>
</finlex:document>
