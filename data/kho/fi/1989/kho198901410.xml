<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19890503">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198901410</dcterms:identifier>
  <finlex:ecliIdentifier>ECLI:FI:KHO:1989:A15</finlex:ecliIdentifier>
  <dcterms:title>3.5.1989/1410 KHO:1989-A-15</dcterms:title>
  <dcterms:description>
    <p>
      <span>Irtisanominen</span>
      <span>Valtion virkamies</span>
    </p>
  </dcterms:description>
  <finlex:registerNumber>2899/7/88</finlex:registerNumber>
  <dcterms:issued>1989-05-03</dcterms:issued>
  <finlex:fileCopyNumber>1410</finlex:fileCopyNumber>
  <jpvm>89/2</jpvm>
  <sysluok>
    <snro>1.01.03.01.01.06</snro>
  </sysluok>
  <dcterms:abstract>
    <p>Lääninhallitus oli todennut alkoholin toistuvan käytön aiheuttavan lääninhallituksen suunnittelijan virassa toimivalle henkilölle työntekoon liittyvää haittaa, mikä oli ilmennyt jatkuvina luvattomina poissaoloina työpaikalta sekä työtehtävien laiminlyöntinä. Lääninhallitus oli 28.1.1988 tehnyt hoitoonohjauspäätöksen ja suunnittelija oli käynyt A-klinikalla 30.1.1988, mutta tämän jälkeen laiminlyönyt muut sovitut käynnit 3.2.1988 allekirjoitetun hoitoonohjaussopimuksen vastaisesti. Lääninhallitus oli 16.3.1988 valtion virkamieslain 46 §:n 2 momentin 2 ja 3 kohtien nojalla irtisanonut suunnittelijan virkasuhteen päättymään 1.7.1988 lukien. Suunnittelija oli vaatinut päätöksen oikaisua todeten, että poissolo oli johtunut sairaudesta. Lääninhallituksen virkamieslautakunta oli 5.5.1988 hylännyt oikaisuvaatimuksen. KHO:een tekemässään valituksessa henkilö oli korostanut sitä, että työstä poissaolo oli perustunut lääkärintodistuksiin lukuun ottamatta aikaa 18.1. - 26.1.1988.</p>
    <p>KHO pysytti valtion virkamieslain 46 §:n 2 momentin 3 kohdan nojalla virkamieslautakunnan päätöksen lopputuloksen. Perustelujen mukaan henkilö oli ollut poissa virantoimituksesta syytä ilmoittamatta ajan 18.1. - 26.1.1988. Tähän nähden ja kun lisäksi otettiin huomioon henkilön käyttäytymisestä muutoinkin saatu selvitys, hänen oli katsottava toimineen olennaisesti vastoin virkavelvollisuuksiaan ja olennaisesti laiminlyöneen niitä.</p>
    <p>Äänestys 4-1.</p>
  </dcterms:abstract>
</finlex:document>
