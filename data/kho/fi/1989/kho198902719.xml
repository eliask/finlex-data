<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19890822">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198902719</dcterms:identifier>
  <finlex:ecliIdentifier>ECLI:FI:KHO:1989:T2719</finlex:ecliIdentifier>
  <dcterms:title>22.8.1989/2719</dcterms:title>
  <dcterms:description>
    <p>
      <span>Sijoituslupa-asiat</span>
      <span>Rakennuselementtejä ja niihin käytettävää eristettä valmistava tehdas</span>
      <span>Täysin halogenoidut kloorifluorihiilivedyt</span>
      <span>(CFC-yhdisteet)  Terveydellinen haitta</span>
    </p>
  </dcterms:description>
  <finlex:registerNumber>5259/4/88</finlex:registerNumber>
  <dcterms:issued>1989-08-22</dcterms:issued>
  <finlex:fileCopyNumber>2719</finlex:fileCopyNumber>
  <sysluok>
    <snro>1.04.05.01.07</snro>
    <snro>1.04.05.03.04</snro>
  </sysluok>
  <dcterms:abstract>
    <p>Terveyslautakunta oli terveydenhoitolain 26 §:n 2 momentin nojalla hyväksynyt yhtiön rakennuselementtejä ja niihin käytettävää eristettä valmistavan tehtaan sijoituspaikan. Yhtiö käytti tuotantoprosessissaan muun muassa täysin halogenoituja kloorifluorihiilivetyjä eli CFC-yhdisteitä. Nämä aineet heikensivät yläilmakehän otsonikerrosta, joka suojeli maapalloa liialliselta ultraviolettisäteilyltä, ja myös edistivät kasvihuoneilmiöksi kutsuttua maapallon ilmaston lämpenemistä. Lääninoikeus oli hylännyt tehtaan ympäristön asukkaiden terveyslautakunnan sijoituslupapäätöksestä tekemät valitukset. Valitukset perustuivat CFC-yhdisteiden haittavaikutuksiin. KHO lausui ympäristön asukkaiden valitettua lääninoikeuden päätöksestä, viitaten päätöksessään terveydenhoitolain 26 §:n 1 ja 2 momenttien sisältöön, että puheena olevassa pykälässä terveydellisellä haitalla tarkoitettiin sellaisia haitallisia vaikutuksia, jotka voitiin havaita laitoksen ympäristössä tuosta laitoksesta aiheutuvina. CFC-yhdisteiden pääsy laitoksesta yläilmakehään, niiden fysikaaliskemiallinen käyttäytyminen yläilmakehässä ja siitä aiheutuvat vaikutukset alailmakehässä ja maanpinnalla eivät olleet sellaista terveydellistä haittaa, jota terveydenhoitolain 26 §:ssä tarkoitettiin. Terveyslautakunta oli siten terveydenhoitolain 26 §:n ja terveydenhoitoasetuksen 18 §:n 1 momentin nojalla voinut myöntää terveydenhoidollisen sijoitusluvan yhtiön rakennuselementtija eristetehtaalle, eikä CFC-yhdisteiden käyttö yhtiön tuotantotoiminnassa voinut olla luvan myöntämisen esteenä. Valitukset hyläten KHO jätti lääninoikeuden päätöksen lopputuloksen pysyväksi.</p>
    <p>Samoin D:5301/4/88 ja D:5353/4/88</p>
  </dcterms:abstract>
  <p>TerveydenhoitoL 26 § 2 mom</p>
  <p>TerveydenhoitoA 18 § 1 mom</p>
  <p>Q:AT</p>
</finlex:document>
