<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19890913">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198903111</dcterms:identifier>
  <finlex:ecliIdentifier>ECLI:FI:KHO:1989:A11</finlex:ecliIdentifier>
  <dcterms:title>13.9.1989/3111 KHO:1989-A-11</dcterms:title>
  <dcterms:description>
    <p>
      <span>Asiakirjajulkisuus</span>
      <span>Henkilörekisterilain mukaiset asiat</span>
      <span>Tekninen tallenne</span>
      <span>Yleinen asiakirja</span>
      <span>Veroluettelo</span>
      <span>Veroluettelotiedosto</span>
      <span>Verotusrekisteri ja henkilörekisteri</span>
      <span>Henkilörekisteri</span>
      <span>Massaluovutus</span>
    </p>
  </dcterms:description>
  <finlex:registerNumber>5100/1/88</finlex:registerNumber>
  <dcterms:issued>1989-09-13</dcterms:issued>
  <finlex:fileCopyNumber>3111</finlex:fileCopyNumber>
  <sysluok>
    <snro>1.01.02.07.02.01</snro>
    <snro>1.01.02.07.03</snro>
  </sysluok>
  <dcterms:abstract>
    <p>X oli pyytänyt verohallitukselle toimittamassaan hakemuksessa, että hän saisi käyttöönsä Oy Yleisradio Ab:n TV 1:n Asiaohjelmien toimituksessa valmisteilla olevaa suomalaista varallisuutta käsittelevää televisio-ohjelmaa varten verotuslain 81 §:n mukaan julkiseen veroluetteloon sisältyvät tiedot verovelvollisten verotettavasta tulosta ja varallisuudesta sekä maksuunpannuista veroista. Verohallitus hylkäsi hakemuksen. Kun otettiin huomioon henkilörekisterilain 2 §:n 1 ja 2 kohdat, verohallituksen automaattisen tietojenkäsittelyn avulla ylläpitämä, verotuslain 81 §:n mukaan julkisesti nähtäville pidettävään veroluetteloon sisältyvät tiedot käsittävä veroluettelotiedosto, joka asiakirjoista saatavan selvityksen mukaan muodostetaan verotus- ja henkilörekisterin tiedoista, oli henkilörekisterilaissa tarkoitettu henkilörekisteri. Hakemuksessa oli pyydetty saada mainittuun veroluettelotiedostoon sisältyvien henkilötietojen luovuttamista automaattiseen tietojenkäsittelyyn soveltuvassa muodossa tai kirjallisesti eli henkilörekisterilain 2 §:n 8 kohdassa tarkoitettuna massaluovutuksena. Edellä mainitun veroluettelotiedoston sisältämä tallenne oli yleisten asiakirjain julkisuudesta annetun lain 2 §:n 3 momentissa tarkoitettu tekninen tallenne, josta saa luovuttaa henkilötietoja mainitun lain 18 a §:n 1 momentin mukaan henkilörekisterilaissa tarkoitettuna massaluovutuksena vain, jos rekisteröity on antanut siihen suostumuksensa tai tietosuojalautakunta luvan taikka jos tietojen tällainen luovuttaminen tapahtuu muun lain tai asetuksen mukaisesti, ei kuitenkaan henkilörekisterilain 19 §:ssä säädetyillä perusteilla, taikka jos tietojen luovuttaminen tapahtuu tieteellistä tutkimusta tai tilastointia varten ja luovutus täyttää henkilörekisterilain 19 §:n 1 momentin 3 kohdan vaatimukset. Yleisten asiakirjain julkisuudesta annetun lain 18 a §:n 1 momentissa tarkoitetun tietosuojalautakunnan luvan myöntämisestä säädetään henkilörekisterilain 37 §:ssä. Asiakirjoista saadun selvityksen mukaan hakemuksessa tarkoitettujen henkilötietojen luovuttamiseen ei ollut yleisten asiakirjain julkisuudesta annetun lain 18 a §:ssä säädettyjä edellytyksiä. Tämän vuoksi KHO hylkäsi verohallituksen päätöksestä tehdyn valituksen.</p>
  </dcterms:abstract>
  <p>AsiakJulkL 2 §</p>
  <p>AsiakJulkL 3 § 2 mom</p>
  <p>AsiakJulkL 18 a §</p>
  <p>HenkilörekisteriL 2 §</p>
</finlex:document>
