<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19890904">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198902973</dcterms:identifier>
  <finlex:ecliIdentifier>ECLI:FI:KHO:1989:A79</finlex:ecliIdentifier>
  <dcterms:title>4.9.1989/2973 KHO:1989-A-79</dcterms:title>
  <dcterms:description>
    <p>
      <span>Tupakka</span>
      <span>Myynnin edistäminen</span>
      <span>Mainos</span>
      <span>Yrityskuvamainos</span>
      <span>Lehti-ilmoitus</span>
      <span>Televisiomainos</span>
      <span>Kielto</span>
      <span>Uhkasakon asettaminen</span>
    </p>
  </dcterms:description>
  <finlex:registerNumber>2240/7/88</finlex:registerNumber>
  <dcterms:issued>1989-09-04</dcterms:issued>
  <finlex:fileCopyNumber>2973</finlex:fileCopyNumber>
  <sysluok>
    <snro>1.07.05.01.04</snro>
  </sysluok>
  <dcterms:abstract>
    <p>Tupakkatuotteita valmistava yhtiö oli julkaissut kotimaisissa sanomalehdissä lehti-ilmoituksen ja tv-mainoksen. Lehti-ilmoituksessa, joka esitteli yhtiön vientitoimintaa, lausuttiin neljällä vieraalla kielellä, että Suomen Tupakka on tunnettu suomalainen nimi ja että yritys tekee tuotteita kotimaan ja kansainvälisille markkinoille. Suomeksi lausuttiin vielä, että Suomen Tupakka tunnetaan kansainvälisenä laadun tekijänä Suomessa jo 78 vuoden takaa ja yhtiön osuus Suomen savukeviennistä oli vuonna 1986 yli 90 prosenttia. Televisiomainoksessa, joka erosi lehti-ilmoituksesta, kuljetettiin eri kansallisuuksia edustavaa turistiryhmää linja-autolla katsomassa Helsingin nähtävyyksiä, muun ohessa Finlandia-taloa, jonka läheisyydessä turistit tunnistivat Suomen Tupakka Oy:n toimitalon ja yhtiön tunnuksella varustetun valomainoksen, sekä innostuivat keskustelemaan yhteen ääneen yrityksestä.</p>
    <p>Yhtiö katsoi, ettei tupakkalaki kiellä kaikkea tupakka-alaa sivuavaa mainontaa, vaan vain tupakkatuotteen kulutusta lisäävän tai siihen pyrkivän mainonnan. Kysymys oli yrityskuvamainonnasta, jonka tarkoituksena ei ollut edistää yrityksen tuotteiden menekkiä. Sen kohteena eivät olleet kuluttajat, vaan esimerkiksi tavaran toimittajat, osakkeenomistajat, rahoittajat, jälleenmyyjät ja yhtiön henkilöstön hankintatarpeet. Lääkintöhallitus lausui päätöksessään, että lehti-ilmoituksessa esiintyivät painotetusti sanat Suomen Tupakka ja mainittiin savukevienti sekä korostettiin Suomen Tupakka Oy:n tuotteiden laatua. Ilmoitusta vastaava mainos oli julkaistu myös televisiossa. Lääkintöhallitus katsoi, että ko. ilmoittelu oli toimenpiteistä tupakoinnin vähentämiseksi annetun lain 8 §:ssä tarkoitettua kuluttajiin kohdistuvaa tupakkatuotteen myynninedistämistoimintaa ja kielsi sanotun lain 8 §:n sekä 18 §:n 2 ja 4 momentin sekä mainitun lain nojalla annetun asetuksen 20 §:n nojalla yhtiötä jatkamasta tai uudistamasta sanottua tupakkatuotteen kuluttajiin kohdistuvaa myynninedistämistoimintaa väliaikaisesti sakon uhalla, ennen asian lopullista ratkaisemista.</p>
    <p>KHO lausui päätöksessään, että sanomalehtimainoksessa kerrottiin yhtiön valmistavan pääasiassa vientiin kansainvälistä laatua olevia savukkeita ja toimineen alalla jo 78 vuoden ajan ja että ilmoitus sisälsi mainintoja, jotka ovat omiaan luomaan myönteistä kuvaa yhtiön tupakkatuotannosta. Yhtiön toimenpiteet olivat toimenpiteistä tupakoinnin vähentämiseksi annetun lain 8 §:ssä tarkoitettua kiellettyä kuluttajiin kohdistuvaa myynninedistämistoimintaa. Televisiomainos, jossa kiertoajelulla olevat ulkomaalaiset turistit tunnistivat Suomen Tupakka Oy:n nimen ja yrityskuvatunnuksen, ei sisältänyt tupakkaa tai tupakkatuotteita koskevia mainintoja. Se oli kuitenkin esitetty yhtä aikaa lehti-ilmoituksen kanssa, rakentui samalle aihepiirille ja oli omiaan luomaan myönteistä kuvaa yhtiön tupakkatuotannosta. Tämän johdosta KHO katsoi, että myös televisiomainoksen esittäminen oli toimenpiteistä tupakoinnin vähentämiseksi annetun lain 8 §:ssä tarkoitettua kiellettyä, kuluttajiin kohdistuvaa tupakkatuotteiden myynninedistämistoimintaa. televisiomainoksen osalta.</p>
    <p>Äänestys 4-1</p>
  </dcterms:abstract>
  <p>L toimenpiteistä tupakoinnin vähentämiseksi 8 § ja 18 §</p>
  <p>A toimenpiteistä tupakoinnin vähentämiseksi 1 § ja 20 §</p>
</finlex:document>
