<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19890818">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198902626</dcterms:identifier>
  <finlex:ecliIdentifier>ECLI:FI:KHO:1989:A10</finlex:ecliIdentifier>
  <dcterms:title>18.8.1989/2626 KHO:1989-A-10</dcterms:title>
  <dcterms:description>
    <p>
      <span>Tietosuoja-asia</span>
      <span>Henkilörekisteri</span>
      <span>Henkilötieto</span>
      <span>Veroluettelo</span>
      <span>Verokalenteri</span>
      <span>Yhteysvaatimus</span>
      <span>Massaluovutus</span>
      <span>Poikkeuslupa</span>
      <span>Painava syy</span>
      <span>Yksityisyyden vaarantuminen</span>
    </p>
  </dcterms:description>
  <finlex:registerNumber>4886/1/88</finlex:registerNumber>
  <dcterms:issued>1989-08-18</dcterms:issued>
  <finlex:fileCopyNumber>2626</finlex:fileCopyNumber>
  <sysluok>
    <snro>1.01.02.07.03</snro>
  </sysluok>
  <dcterms:abstract>
    <p>Yhdistys haki henkilörekisterilain 37 §:n mukaista poikkeuslupaa saada henkilötietoja massaluovutuksena verohallituksen automaattisen tietojen käsittelyn avulla ylläpitämistä tiedostoista sekä kerätä ja tallentaa henkilötietoja julkisesti nähtävänä pidettävästä veroluettelosta ns. verokalenterin julkaisemista varten.</p>
    <p>Tietosuojalautakunta katsoi, että verohallituksen automaattisen tietojenkäsittelyn avulla ylläpitämät veroluettelot ovat henkilörekisterilain 2 §:ssä tarkoitettuja henkilörekistereitä siltä osin, kuin ne sisältävät luonnollisia yksityisiä henkilöitä koskevia tietoja, ja että luonnollisia yksityisiä henkilöitä koskevien veroluettelotietojen luovutukset verohallituksen automaattisen tietojenkäsittelyn avulla ylläpitämistä veroluetteloista verokalentereiden julkaisemista varten ovat yleisten asiakirjain julkisuudesta annetun lain 18 a §:ssä tarkoitettuja massaluovutuksia. Verovelvolliset eivät olleet antaneet suostumustaan veroluettelotietojensa luovuttamiseen hakijalle verokalenterin julkaisemista varten. Koska muutkaan yleisten asiakirjain julkisuudesta annetun lain 18 a §:ssä mainitut edellytykset, joiden vallitessa henkilötietojen massaluovutus on sallittu, eivät täyttyneet, henkilötietojen saaminen verohallituksen ylläpitämistä veroluetteloista edellytti tietosuojalautakunnan lupaa. Tietosuojalautakunta katsoi, että kerätessään ja tallettaessaan henkilötietoja veroluettelosta verokalenterin julkaisemista varten, hakija muodosti samalla henkilörekisterin. Hakija oli keräämänsä henkilörekisterin henkilörekisterilain 2 §:n 3 kohdassa tarkoitettu rekisterinpitäjä. Tietosuojalautakunta katsoi, että henkilörekisterilain 5 §:n 1 momentissa tarkoitettu yhteysvaatimus ei täyttynyt hakijan toiminnan ja kunnan luonnollisten yksityisten verovelvollisten välillä. Tämän vuoksi ja koska verokalenterin julkaiseminen ei johtunut hakijalle säädetystä taikka lain tai asetuksen nojalla määrätystä tehtävästä, edellytti henkilötietojen kerääminen ja tallettaminen veroluettelosta verokalenterin julkaisemista varten tietosuojalautakunnan lupaa.</p>
    <p>Poikkeusluvan myöntämisen edellytyksenä oli molemmissa tapauksissa, että luvan myöntämiseen on painava syy. Lisäksi edellytetään, että rekisteröidyn yksityisyyden sekä hänen etujensa ja oikeuksiensa vaarantuminen voidaan estää. Verotuslain 80 §:ssä tarkoitettu kunkin kunnan osalta laadittava veroluettelo on verotuslain 81 §:n 2 momentin mukaan pidettävä julkisesti nähtävänä kymmenen arkipäivän ajan. Veroluettelon nähtävilläpidon eräs tarkoitus on julkisuuden toteuttaminen verotuksen osalta asianomaisessa kunnassa. Nähtävillä pidettävien yksityistä henkilöä koskevien veroluettelotietojen luovuttamista sekä niiden keräämistä merkittäviksi henkilörekisteriin ja rekisteriin tallettamista rajoittavat yleisten asiakirjain julkisuudesta annetun lain 18 a §:n ja henkilörekisterilain 5 §:n 1 momentin säännökset. Tietosuojalautakunta katsoi, että hakemuksessa tarkoitetun henkilörekisterilain 37 §:n mukaisen poikkeusluvan myöntämiseen ei ollut pykälässä tarkoitettua painavaa syytä. Tämän vuoksi tietosuojalautakunta hylkäsi hakemuksen. KHO hylkäsi tietosuojalautakunnan päätöksestä tehdyn valituksen.</p>
  </dcterms:abstract>
  <p>HenkilörekisteriL 2 §</p>
  <p>HenkilörekisteriL 5 § 1 mom</p>
  <p>HenkilörekisteriL 37 §</p>
  <p>AsiakJulkL 18 a §</p>
  <kirjav>Wallin-Nurmi: Tietosuojalainsäädäntö (1988)</kirjav>
</finlex:document>
