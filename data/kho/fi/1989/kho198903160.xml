<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19890918">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198903160</dcterms:identifier>
  <finlex:ecliIdentifier>ECLI:FI:KHO:1989:A62</finlex:ecliIdentifier>
  <dcterms:title>18.9.1989/3160 KHO:1989-A-62</dcterms:title>
  <dcterms:description>
    <p>
      <span>Poikkeuslupa rakentamiseen</span>
      <span>Seutukaavasta johtuva rakentamisrajoitus</span>
      <span>Rakentaminen rantakaavaa laatimatta</span>
    </p>
  </dcterms:description>
  <finlex:registerNumber>311/2/88</finlex:registerNumber>
  <dcterms:issued>1989-09-18</dcterms:issued>
  <finlex:fileCopyNumber>3160</finlex:fileCopyNumber>
  <sysluok>
    <snro>1.04.04.06.02.03</snro>
  </sysluok>
  <dcterms:abstract>
    <p>Poikkeusluvan hakija oli kahdella eri hakemuksella pyytänyt lupaa saada rakentaa kahdeksan lomarakennusta ja yhden lomarakennuksen omistamaansa tilaan kuuluville määräaloille poiketen seutukaavasta rakennuslain 27 §:n 1 momentin mukaan aiheutuvasta rakentamisrajoituksesta. Lääninhallitus oli käsitellyt kahdeksaa lomarakennusta koskevan asian hakemuksena saada poiketa rakennuslain 123 a §:n 1 momentissa ja 123 b §:n 1 momentissa tarkoitetuista rakentamista ilman vahvistettua rantakaavaa koskevista rajoituksista ja hylännyt hakemuksen rakennuslain 132 §:n 1 momentin nojalla.</p>
    <p>Lääninhallitus oli toisella päätöksellään ratkaissut yhtä lomarakennusta koskevan hakemuksen. Anottu rakennuspaikka sijaitsi vahvistetun seutukaavan I vaihekaavassa osoitetulla suojelualueella. Alue kuului lisäksi valtioneuvoston hyväksymään luonnonsuojelulaissa tarkoitettuja suojelualueita koskevaan ohjelmaan (lintuvesiohjelma). Lääninhallitus ottaen huomioon rakennuslain 27 §:n 1 momentin säännökset, oli hylännyt hakemuksen rakennuslain 132 §:n 1 momentin nojalla. Korkein hallinto-oikeus katsoi, ettei kysymyksessä ollut rakennuslain 4 §:n 1 momentissa tarkoitetun taaja-asutuksen muodostaminen ja että sen seikan ratkaiseminen, vaikeutuiko alueen käyttäminen seutukaavassa varattuun tarkoitukseen rakennushankkeen johdosta, kuului, kun otettiin huomioon rakennuslain 27 §:n 1 momentti, rakennuslautakunnalle sen käsitellessä rakennuslupahakemusta. Kun otettiin huomioon hakemuksissa tarkoitetun rakentamisen määrä sekä tilan koko ja rantaviivan pituus, hankkeen toteuttaminen oli rakennuslain 123 a §:n 1 momentissa tarkoitettua maankäytön järjestämistä rantakaavalla edellyttävää lomarakentamista. Rantakaavan laatimista alueelle oli hankkeen johdosta pidettävä tarpeellisena. Lääninhallitus ei kuitenkaan ollut selvittänyt tilan rakentamista eikä sitä, millä tavoin naapuritilojen omistajat olivat käyttäneet alueitaan lomarakentamiseen. Tämän vuoksi korkein hallinto-oikeus kumosi lääninhallituksen kahdeksaa lomarakennusta koskevan päätöksen. Kun asian ratkaisemisen edellytykset olivat näin muuttuneet myös yhden lomarakennuksen rakentamisen osalta, korkein hallinto-oikeus kumosi myös toisen lääninhallituksen päätöksen. Molemmat asiat palautettiin lääninhallitukselle uudelleen käsiteltäväksi.</p>
    <p>Samoin D:312/2/88</p>
  </dcterms:abstract>
</finlex:document>
