<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19890817">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198902601</dcterms:identifier>
  <finlex:ecliIdentifier>ECLI:FI:KHO:1989:T2601</finlex:ecliIdentifier>
  <dcterms:title>17.8.1989/2601</dcterms:title>
  <dcterms:description>
    <p>
      <span>Kunnallisasia</span>
      <span>Yhteyspäällikkö</span>
      <span>Viran täyttäminen</span>
      <span>Tasa-arvo</span>
      <span>Syrjintä</span>
      <span>Sukupuoli</span>
    </p>
  </dcterms:description>
  <finlex:registerNumber>5668/1/88</finlex:registerNumber>
  <dcterms:issued>1989-08-17</dcterms:issued>
  <finlex:fileCopyNumber>2601</finlex:fileCopyNumber>
  <sysluok>
    <snro>1.02.06.03.11</snro>
  </sysluok>
  <dcterms:abstract>
    <p>N:n kaupunginvaltuuston 23.5.1988 hyväksymän kaupunginkanslian johtosäännön mukaan kelpoisuusehtoina yhteyspäällikön virkaan valittavalta vaadittiin virkaan soveltuva korkeakoulututkinto tai riittävä kokemus hallinnollisissa tehtävissä. Yhteyspäällikön tehtävänä oli johtosäännön mukaan huolehtia yhteydenpidosta kuntainliittoihin ja muihin yhteisöihin, joissa kaupunki oli jäsenenä, sekä näiden päätösten seurannasta, huolehtia kaupungin järjestämien tilaisuuksien järjestelyistä, huolehtia kaupungin ulkoisesta tiedottamisesta, milloin oli kysymys koko kaupunkia koskevista tai keskushallinnon toimialaan kuuluvista asioista, mikäli se ei johtosäännön mukaan kuulunut muulle viranomaiselle, ja huolehtia kaupungin sisäisestä tiedottamisesta sekä suorittaa muut kaupunginjohtajan hänelle määräämät tehtävät. Kaupungin elinkeinoasiamiehenä yhteyspäällikön tuli huolehtia yhteyksistä paikkakunnalla toimiviin yrittäjiin, elinkeinoelämän järjestöihin, naapurikuntiin ja muihin asianomaisiin yhteisöihin sekä muutoinkin osallistua toimialaansa liittyvään suhde- ja tiedotustoimintaan, huolehtia kaupungin elinkeinotoiminnan kehittämisestä ja suunnittelusta sekä suorittaa muut kaupunginjohtajan hänelle antamat tehtävät. Virkaan valittu X oli suorittanut ylioppilastutkinnon vuonna 1967 sekä vuosina 1984-1985 Suomen kaupunkiliiton järjestämän neljä jaksoa käsittäneen johdon seminaarin. Hän oli 1.11.1973 - 30.9.1974 toiminut N:n kaupungin vt. nuorisosihteerinä ja 1.10.1974 - 30.4.1978 kaupungin nuoriso- ja raittiussihteerinä. Hän oli 1.5.1978 - 31.12.1982 toiminut N:n kaupungin vapaa-aikatoimiston nuorisosihteerinä, mistä ajasta 29.5.1978 alkaen nimettynä vapaa-aikatoimiston toimistopäälliköksi, sekä 1.1.1983 lukien vapaa-aikatoimiston toimistopäällikkönä. Virkaan valittu oli 1977 alkaen toiminut N:n kaupunginvaltuuston jäsenenä ja 1975 alkaen kaupunginhallituksen jäsenenä. Lisäksi hän oli kaupunginhallituksen jäsenenä ollessaan ollut kaupunginhallituksen jaoston, kaupunkisuunnittelujaoston ja yleisjaoston jäsen. Hän oli lisäksi toiminut monissa muissa N:n kaupungin luottamustehtävissä. Virkaan valitsematta jäänyt, toista sukupuolta oleva Y oli suorittanut Helsingin yliopiston filosofisessa tiedekunnassa vuonna 1983 filosofian kandidaatin tutkinnon pääaineenaan maantiede sekä sivuaineina tiedotusoppi, tietojenkäsittelyoppi, ympäristötiede, tilastotiede, uskontotiede ja yleinen teologia. Lisäksi hän oli vuonna 1984 suorittanut Turun kauppakorkeakoulussa mainonnan asiantuntijoiden kurssin sekä vuonna 1986 Markkinointi-instituutissa tiedottajan tutkinnon. Korkeakoulututkinnon suoritettuaan hän oli suorittanut paikallislehdessä edellä mainittuun mainonnan asiantuntijakurssiin liittyvän työharjoittelun 4.6. - 26.10.1984 sekä ollut samassa lehdessä toimitusharjoittelijana 1.11.1984 - 31.10.1985 sekä toimittajana 1.11.1985 - 31.8.1986. Vakuutusyhtiöiden tiedotusosaston tilapäisenä toimittajana hän oli ollut 22.9.1986 -31.12.1987. Tämän jälkeen hän oli toiminut vapaana toimittajana.</p>
    <p>Kun otettiin huomioon yhteyspäällikön tehtävät sekä virkaan valitun koulutus ja työkokemus N:n kaupungin viran ja toimen haltijana kuin myös hänen laaja kokemuksensa erilaisissa kunnallisissa ja muissakin luottamustehtävissä, virkaan valitsematta jäänyttä ei voitu pitää yhteyspäällikön virkaan siihen valittua ansioituneempana. Kaupunginhallitus oli siten voinut valita puheena olevaan virkaan X:n. Kaupunginhallituksen päätös, jolla virka oli täytetty, ei ollut naisten ja miesten välisestä tasa-arvosta annetun lain vastainen.</p>
  </dcterms:abstract>
  <p>L naisten ja miesten välisestä tasa-arvosta 8 § 1 mom</p>
  <p>KunL 139 §</p>
</finlex:document>
