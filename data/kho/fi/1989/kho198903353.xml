<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19890929">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198903353</dcterms:identifier>
  <finlex:ecliIdentifier>ECLI:FI:KHO:1989:B504</finlex:ecliIdentifier>
  <dcterms:title>29.9.1989/3353 KHO:1989-B-504</dcterms:title>
  <dcterms:description>
    <p>
      <span>Elinkeinotulon verotus</span>
      <span>Kiinteistön käsite</span>
      <span>Kiinteä vai irtain omaisuus</span>
      <span>Rakennuksen luovutus ja samanaikainen siirtokelpoisen maanvuokrasopimuksen laatiminen sekä rakennuksen vuokraus takaisin myyjälle</span>
      <span>Ns. sale and lease back</span>
    </p>
  </dcterms:description>
  <finlex:registerNumber>1841/3/89</finlex:registerNumber>
  <dcterms:issued>1989-09-29</dcterms:issued>
  <finlex:fileCopyNumber>3353</finlex:fileCopyNumber>
  <sysluok>
    <snro>2.04.04.01.02.01</snro>
  </sysluok>
  <dcterms:abstract>
    <p>Teollisuusyhtiö oli yli 10 vuotta omistanut kiinteistön, jolla sijaitsi teollisuusrakennus. Yhtiö aikoi myydä teollisuusrakennuksen ns. rahoitusyhtiölle. Rakennuksen myynnin yhteydessä yhtiöllä oli tarkoitus vuokrata ostajalle siirtokelpoisin maanvuokrasopimuksin 30 vuodeksi tontista erotettava määräala, joka oli rakennuksen alla ja osittain sen ympärillä. Maanvuokrasopimuksen mukaan vuokralaisella tuli olemaan oikeus vuokranantajaa enempää kuulematta siirtää vuokraoikeus toiselle. Rakennuksen myynnin jälkeen teollisuusyhtiöllä oli tarkoitus vuokrata ostajalta myydyssä rakennuksessa sijaitsevat tilat noin 10 vuodeksi omaan käyttöönsä. Teollisuusyhtiöllä ei tulisi olemaan tämän vuokrasopimuksen mukaan oikeutta irtisanoa vuokrasopimusta eikä siirtää vuokraoikeutta ilman vuokranantajan suostumusta. Kaupan yhteydessä osapuolet solmivat ns. optiosopimuksen, jonka nojalla myyjänä olevalla teollisuusyhtiöllä tuli olemaan oikeus, muttei velvollisuutta ostaa myyty teollisuusrakennus vuokraoikeuksineen takaisin. Kauppahinta rakennusta takaisinostettaessa tuli olemaan sama kuin rakennuksen myyntihinta teollisuusyhtiön myydessä sen rahoitusyhtiölle. Keskusverolautakunta katsoi, että jos teollisuusyhtiö myi teollisuusrakennuksen ja teki samalla ostajan kanssa tuloja varallisuusverolain (29.12.1988/1240) 6 §:ssä tarkoitetun vuokrasopimuksen, kiinteistön luovutushinnasta oli elinkeinotulon verottamisesta annetun lain 6 §:n 1 momentin 1 kohdan mukaan 60 prosenttia yhtiön veronalaista tuloa. Kaupunginhallituksen valitus, jossa vaadittiin, että tässä tilanteessa kysymyksessä oli elinkeinotulon verottamisesta annetun lain 5 §:n 1 kohdassa tarkoitetun irtaimen käyttöomaisuuden myynti, hylättiin KHO:ssa. Verovuosi_1989 Ennakkotieto.</p>
  </dcterms:abstract>
  <p>TVL 6 §</p>
  <p>ElinkVL 5 § 1 kohta</p>
  <p>ElinkVL 6 § 1 mom 1 kohta</p>
  <kirjav>Tepora: Kiinteistöleasing - omistuspohjainen vakuusjärjestely, Defensor Legis 1989 s. 354 ss.</kirjav>
  <kirjav>Tepora: Teollisuus- ja liikerakennusten vakuusjärjestelyihin liittyvistä ongelmista, Lakimies 7/1988 s. 802 ss.</kirjav>
  <kirjav>Kilpi: Defensor Legis 1990 s. 154</kirjav>
</finlex:document>
