<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19891222">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198904801</dcterms:identifier>
  <finlex:ecliIdentifier>ECLI:FI:KHO:1989:A86</finlex:ecliIdentifier>
  <dcterms:title>22.12.1989/4801 KHO:1989-A-86</dcterms:title>
  <dcterms:description>
    <p>
      <span>Veneliikenne</span>
      <span>Vesiskootteri</span>
      <span>Kielto</span>
      <span>Asianosainen</span>
      <span>Kuuleminen</span>
      <span>Kuulutus</span>
    </p>
  </dcterms:description>
  <finlex:registerNumber>2419/4/89</finlex:registerNumber>
  <dcterms:issued>1989-12-22</dcterms:issued>
  <finlex:fileCopyNumber>4801</finlex:fileCopyNumber>
  <sysluok>
    <snro>1.06.06.08.01</snro>
    <snro>1.09.02.07.01</snro>
  </sysluok>
  <dcterms:abstract>
    <p>Kalastuskunta teki lääninhallitukselle hakemuksen vesiskoottereilla ajon kieltämiseksi noin 350 metrin levyisellä ja 750 metriä pitkällä alueella, joka rajoittui valtatie 17 varrella olevaan levähdysalueen viereiseen uimaranta-alueeseen. Ennen lääninhallituksen päätöksen tekemistä hakemuksen vireilläolosta kuulutettiin kunnan viidessä ilmoituslehdessä. Kuulutuksen mukaan asiakirjat olivat nähtävillä kunnanviraston keskustoimistossa 12.7.-11.8.1988 välisen ajan ja muistutukset hakemuksesta tuli tehdä 7 päivän kuluessa nähtävilläoloajan päättymisestä. Lääninhallitus kielsi alueella vesiskoottereilla ajon 1.6.1989 alkaen toistaiseksi.</p>
    <p>Päätöksestä valittivat erikseen jakokunta vesialueen omistajana ja alueella vesiskoottereiden vuokraustoimintaa harjoittanut liikkeenharjoittaja.</p>
    <p>KHO kumosi lääninhallituksen päätöksen ja palautti asian lääninhallitukselle uudelleen käsiteltäväksi. Vesiskoottereiden vuokraustoimintaa kieltoalueella harjoittaneelle liikkeenharjoittajalle ja vesialueen omistajalle, joka oli eräistä yhteisistä alueista annetun lain mukaan järjestäytynyt jakokunta, ei ollut erikseen ilmoitettu hakemuksen vireilläolosta eikä heille ollut varattu tilaisuutta lausua asian ratkaisemista varten lääninhallitukseen hankituista lausunnoista. Kun otettiin huomioon hakemuksen tarkoitus kieltää vesiskoottereilla ajo rajoitetulla alueella, elinkeinonharjoittajan vuokraustoiminta tämän toiminnan harjoittamiseksi sekä kieltoalueen laajuus, vesialueen omistajaa ja alueella vesiskoottereiden vuokraustoimintaa harjoittanutta liikkeenharjoittajaa oli pidettävä veneliikennelain 3 b §:ssä ja hallintomenettelylain 15 §:ssä tarkoitettuina asianosaisina. Lääninhallituksen päätös perustui näin ollen asian käsittelyssä tapahtuneisiin menettelyvirheisiin.</p>
    <p>Samoin D:2547/4/89</p>
  </dcterms:abstract>
  <p>VeneliikenneL 3 a §</p>
  <p>VeneliikenneL 3 b §</p>
  <p>HallintomenettelyL 15 §</p>
</finlex:document>
