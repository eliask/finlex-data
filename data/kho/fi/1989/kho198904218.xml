<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19891121">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198904218</dcterms:identifier>
  <finlex:ecliIdentifier>ECLI:FI:KHO:1989:A12</finlex:ecliIdentifier>
  <dcterms:title>21.11.1989/4218 KHO:1989-A-12</dcterms:title>
  <dcterms:description>
    <p>
      <span>Tietosuoja-asia</span>
      <span>Henkilörekisteri</span>
      <span>Henkilötieto</span>
      <span>Rekisteröity</span>
      <span>Puoliso</span>
      <span>Kuollut</span>
      <span>Matrikkeli</span>
      <span>Yhteysvaatimus</span>
      <span>Poikkeuslupa</span>
      <span>Painava syy</span>
      <span>Yksityisyyden vaarantuminen</span>
    </p>
  </dcterms:description>
  <finlex:registerNumber>5456/1/88</finlex:registerNumber>
  <dcterms:issued>1989-11-21</dcterms:issued>
  <finlex:fileCopyNumber>4218</finlex:fileCopyNumber>
  <sysluok>
    <snro>1.01.02.07.03</snro>
  </sysluok>
  <dcterms:abstract>
    <p>Maanmittausinsinöörien Liitto r.y. haki henkilörekisterilain 37 §:n mukaista poikkeuslupaa saada kerätä ja tallentaa henkilötietoja Suomen maanmittausinsinöörikuntaa koskevan matrikkelin julkaisemista varten.</p>
    <p>Keräämällä ja tallettamalla hakemuksessa tarkoitettuja tietoja yhdistys tallensi samalla historiallista tietoa Suomen maanmittarikunnasta, jota koskevaa aineistoa Suomen maanmittaustoiminnan alkuvuosista eli vuodesta 1628 lähtien se oli jo ennen kerännyt ja julkaissut. Tietosuojalautakunta katsoi, että poikkeusluvan myöntämiselle oli lain edellyttämä painava syy.</p>
    <p>Tietosuojalautakunta totesi, että hakijan matrikkelin julkaisemista varten tekemään tiedusteluun vastanneista maanmittausalan insinööreistä sai rekisteröitävien suostumuksen johdosta kerätä ja tallettaa ne asianomaista itseään koskevat tiedot, jotka hän oli antanut hakijalle matrikkeliin merkittäviksi.</p>
    <p>Tämän lisäksi tietosuojalautakunta myönsi poikkeusluvan kerätä ja tallettaa henkilötietoja matrikkelin julkaisemista varten rekisteröitävien yksityisyyden suojasta johtuvin rajoituksin seuraavasti:</p>
    <p>Tiedusteluun vastanneiden lapsista ja vanhemmista sai ilman heidän nimenomaista suostumustaan kerätä ja tallettaa vain ilmoitetut etu- ja sukunimet sekä syntymä- ja kuolinajat. Puolisosta sai tietoja kerätä ja tallettaa vain puolison nimenomaisella suostumuksella.</p>
    <p>Muista kuin tiedusteluun vastanneista maanmittausalan insinööreistä sai tallettaa seuraavat perustiedot:</p>
    <p>* sukunimi * etunimet</p>
    <p>* syntymäaika * syntymäpaikka</p>
    <p>* suoritetun tutkinnon nimi ja suorittamisvuosi</p>
    <p>Nämä perustiedot sai kerätä ja tallettaa myös tiedusteluun vastanneista, vaikka näitä tietoja ei olisi tiedusteluvastauksessa ilmoitettu.</p>
    <p>Hakemuksessa tarkoitetun rekisterin pitäminen ei ollut sillä tavalla välttämätöntä, että rekisteriin tulisi voida kerätä ja tallettaa sellaisten henkilöiden henkilötietoja, jotka olivat kieltäneet tietojensa julkaisemisen. Tämän vuoksi henkilötietojensa julkaisemisen kieltäneiden henkilöiden tietoja ei saanut kerätä ja tallettaa matrikkelia varten.</p>
    <p>Valituksessaan KHO:lle yhdistys vaati, että tietosuojalautakunnan päätöksestä poistetaan tiedusteluun vastanneiden lapsia, vanhempia ja puolisoa koskevat rajoitukset sekä että muista kuin tiedusteluun vastanneista maanmittausalan insinööreistä, jotka ovat olleet elossa 31.12.1928 mutta kuolleet aikavälillä 1929-1990 tai jotka muutoin eivät ole vastaamalla tiedustelulomakkeeseen antaneet suostumustaan tietojensa julkaisemiseen, sallitaan kerätä ja tallettaa sekä julkaista perustietojen lisäksi ainakin aiemmissa julkaisuissa esiintyvät tai muutoin varmoiksi todettavat ammattitoimintaa, julkaisuja, luottamustoimia, kunnia- ja arvomerkkejä sekä arvonimiä, sotilasarvoa, kielitaitoa ja harrastuksia koskevat tiedot. Julkaisemisen kieltäneen henkilön tietoja ei kerätty eikä talletettu.</p>
    <p>KHO katsoi, ettei ollut syytä muuttaa tietosuojalautakunnan päätöstä siltä osin kuin siinä oli katsottu, että yhdistys kerätessään ja tallettaessaan henkilötietoja matrikkelin julkaisemista varten muodosti henkilörekisterin ja oli sen rekisterinpitäjä ja että yhdistys tarvitsi hakemansa poikkeusluvan.</p>
    <p>Edelleen KHO katsoi, että matrikkelin julkaisemista varten rekisteröitävien yksityisyyden suoja ei vaarantunut, vaikka rekisteriin kerättiin ja talletettiin myös rekisteröitävän insinöörin kuolinaika ja avioliittoa koskevina henkilötietoina puolison nimi sekä avioliiton solmimis- ja päättymisvuosi. Koska puolison nimen osalta kysymys oli vain siitä, vaarantuiko puolison yksityisyyden suoja niissä tapauksissa, joissa hän ei ollut antanut nimenomaista suostumustaan nimensä keräämiseen ja tallettamiseen edellä mainittuun rekisteriin, KHO, jolla oli asiasta toinen käsitys kuin tietosuojalautakunnalla, katsoi, että tämän kysymyksen ratkaisemiseen ei sisältynyt tarkoituksenmukaisuuden harkitsemista. Tämän vuoksi KHO harkitsi oikeaksi, asiaa lautakunnalle palauttamatta, muuttaa lautakunnan päätöstä siten, että nämäkin tiedot sekä edellä mainittu rekisteröidyn maanmittausalan insinöörin kuolinaika saatiin kerätä ja tallettaa.</p>
    <p>Koska rekisteröitävien yksityisyyden suoja ei niin ikään vaarantunut, vaikka niistä maanmittausalan insinööreistä, jotka olivat kuolleet ennen henkilörekisterilain voimaantuloa (1.1.1988), sai kerätä ja tallettaa lautakunnan päätöksessä mainittujen perustietojen lisäksi hakijan tiedonkeruulomakkeessa tarkoitetut tiedot, saatiin nämäkin tiedot kerätä ja tallettaa. Tämän vuoksi korkein hallinto-oikeus harkitsi oikeaksi, asiaa tältäkään osin tietosuojalautakunnalle palauttamatta, muuttaa tietosuojalautakunnan päätöstä siten, että nämäkin tiedot saatiin kerätä ja tallettaa.</p>
    <p>Muilta kuin edellä mainituilta muutetuilta osilta tietosuojalautakunnan päätös jäi pysyväksi.</p>
    <p>Äänestys 6-1.</p>
  </dcterms:abstract>
  <p>HenkilörekisteriL 1 § 1 mom</p>
  <p>HenkilörekisteriL 2 §</p>
  <p>HenkilörekisteriL 5 § 1 mom ja 2 mom</p>
  <p>HenkilörekisteriL 37 §</p>
  <kirjav>Wallin-Nurmi: Tietosuojalainsäädäntö (1988)</kirjav>
</finlex:document>
