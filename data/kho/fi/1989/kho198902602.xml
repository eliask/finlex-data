<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19890817">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198902602</dcterms:identifier>
  <finlex:ecliIdentifier>ECLI:FI:KHO:1989:T2602</finlex:ecliIdentifier>
  <dcterms:title>17.8.1989/2602</dcterms:title>
  <dcterms:description>
    <p>
      <span>Kunnallisasia</span>
      <span>Ympäristönsuojelusihteeri</span>
      <span>Viran täyttäminen</span>
      <span>Tasa-arvo</span>
      <span>Syrjintä</span>
      <span>Sukupuoli</span>
    </p>
  </dcterms:description>
  <finlex:registerNumber>388/1/89</finlex:registerNumber>
  <dcterms:issued>1989-08-17</dcterms:issued>
  <finlex:fileCopyNumber>2602</finlex:fileCopyNumber>
  <sysluok>
    <snro>1.02.06.03.11</snro>
  </sysluok>
  <dcterms:abstract>
    <p>Ympäristönsuojelusihteerin viran kelpoisuusehtoina virkaan valittavalta edellytettiin virkaan soveltuva korkeakoulu- tai opistotasoinen tutkinto sekä perehtyneisyyttä toimialaan kuuluviin tehtäviin tai muu virkaan soveltuva koulutus sekä hyvää käytännön kokemusta toimialaan kuuluvissa tehtävissä. Virkaan valittu Y oli suorittanut 31.10.1985 Oulun yliopistossa filosofian kandidaatin tutkinnon pääaineena kasvitiede ekologissystemaattiselta linjalta ja sivuaineina muiden muassa eläintiede, maantiede, perinnöllisyystiede, geologia, kemia, limnologia ja kasvatustiede. Y:n lisensiaattitutkimus "Turvetuhkan vaikutus maahan sekä vesipajun ravinnetalouteen ja kasvuun turpeentuotannosta vapautuneella suolla" oli hyväksytty 2.4.1987. - Virkaan valitsematta jäänyt X oli 29.5.1981 suorittanut Helsingin yliopistossa maatalous- ja metsätieteiden kandidaatin tutkinnon pääaineena ympäristönsuojelu ja sivuaineina limnologia, maantiede, mikrobiologia ja kasvitiede. Lisäksi X oli vuonna 1985 suorittanut ympäristöhallinnon kurssin Helsingin yliopiston Lahden tutkimus- ja koulutuskeskuksessa. Y oli toiminut muun muassa riista- ja kalatalouden tutkimuslaitoksen riistantutkimusosaston porotutkimusyksikön tutkimusapulaisena 23.9. - 31.12.1985, lukion biologian ja maantiedon vanhemman lehtorin viransijaisena noin kuukauden vuonna 1985, metsäntutkimuslaitoksen ja Oulun yliopiston kasvitieteen laitoksen tutkimusassistenttina 1.3. - 15.9.1986 sekä yliopiston tuntiopettajana 10.3. - 31.3.1986 ja 14.4. - 19.4.1986. - X on toiminut eripituisia ajanjaksoja muun muassa Oy Vesi-Hydro Ab:n vesistötutkijana 1.5. - 30.9.1982, Uudenmaan lääninhallituksen ympäristönsuojelutoimiston tutkijana 20.6.1983 -19.6.1984 sekä Kirkkonummen kunnan kaavoitustoimiston projektisihteerinä 3.12.1984 - 2.4.1985, teknisen osaston jätehuoltosuunnittelijana 9.4. - 18.4.1985 ja 3.6.1985 - 31.1.1986, ympäristönsuojelulautakunnan projektisihteerinä 20.5. -31.12.1986 ja vs. kanslistina 1.1. - 31.3.1987 sekä kaavoitustoimiston yleiskaavatutkijana 8.4. - 28.4.1987, 25.5. -30.6.1987 ja 17.8. - 23.8.1987. X:ää ei voitu pitää koulutuksensa ja edellä selostetuista lyhytaikaisista jaksoista koostuvan, pitempiaikaisen työkokemuksensa perusteella naisten ja miesten välisestä tasa-arvosta annetun lain 8 §:n 1 momentissa tarkoitetulla tavalla Y:tä ansioituneempana ympäristönsuojelusihteerin virkaan. Kunnanhallituksen päätös, jolla virkaan oli valittu Y, ei näin ollen ollut mainitun lainkohdan vastainen.</p>
  </dcterms:abstract>
  <p>L naisten ja miesten välisestä tasa-arvosta 8 § 1 mom</p>
  <p>KunL 139 §</p>
</finlex:document>
