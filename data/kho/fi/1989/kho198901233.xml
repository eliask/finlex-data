<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19890413">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198901233</dcterms:identifier>
  <finlex:ecliIdentifier>ECLI:FI:KHO:1989:T1233</finlex:ecliIdentifier>
  <dcterms:title>13.4.1989/1233</dcterms:title>
  <dcterms:description>
    <p>
      <span>Kunnallisvaalit</span>
      <span>Valmistavat toimenpiteet vaaleja varten</span>
      <span>Valtuutetut</span>
      <span>Vaalikelpoisuus</span>
      <span>Hallinonala</span>
      <span>Energialaitos</span>
      <span>Energiahallinto</span>
      <span>Johtaja</span>
    </p>
  </dcterms:description>
  <finlex:registerNumber>926/1/89</finlex:registerNumber>
  <dcterms:issued>1989-04-13</dcterms:issued>
  <finlex:fileCopyNumber>1233</finlex:fileCopyNumber>
  <jpvm>89/2</jpvm>
  <sysluok>
    <snro>1.02.10.03</snro>
    <snro>1.02.10.03.01</snro>
  </sysluok>
  <dcterms:abstract>
    <p>Kunnallislain 40 §:n 1 momentin mukaan vaalikelpoisia valtuutetuksi eivät ole muun muassa välittömästi kunnanhallituksen alaisena toimiva kunnan keskushallinnon johtava viranhaltija eikä myöskään asemaltaan tällaiseen viranhaltijaan rinnastettava hallinnonalan johdossa toimiva viranhaltija. Energialaitoksen johtosäännön mukaan kaupungin energialaitos toimi energialautakunnan alaisena. Energialaitoksen tehtävänä oli vastata toimialueensa energiahuollosta. Laitoksessa oli sen toimialaan kuuluvien tehtävien hoitamista varten hallintoja talousosasto sekä voimalaitos-, sähkölaitos- ja lämpölaitososastot. Johtosäännön mukaan voimalaitososaston tehtävänä oli huolehtia sähkön hankinnasta, sähkön ja lämmön yhteistuotannosta sekä voimalaitosten käytöstä ja kunnossapidosta. Sähkölaitososaston tehtävänä oli huolehtia sähköenergian toimittamisesta kuluttajille sekä sitä varten tarvittavien voimansiirto- ja jakeluverkostojen suunnittelusta, rakentamisesta, käytöstä ja kunnossapidosta. Lämpölaitososaston tehtävänä oli huolehtia lämpöenergian toimittamisesta kuluttajille sekä sitä varten tarvittavien verkostojen ja lämpökeskusten suunnittelusta, rakentamisesta, käytöstä ja kunnossapidosta. Energialaitokseen kuuluivat muun muassa Toppilan lämmitysvoimalaitos ja Merikosken vesivoimalaitos. Energialaitoksen päällikkönä toimi energialaitoksen johtaja, jonka tehtävänä oli johtaa ja valvoa laitoksen ja sen henkilökunnan toimintaa johtosäännöstä lähemmin ilmenevällä tavalla. Kun otettiin huomioon energialaitokselle kuuluvien, energiahuoltoa koskevien tehtävien laajuus ja energialaitokseen kuuluvien erillisten laitosten määrä ja energialaitoksen johtajalle määrätyt tehtävät sekä energialaitoksen ja sen johtajan asema kaupungin hallinto-organisaatiossa, X oli energialaitoksen johtajana ollut asemaltaan välittömästi kaupunginhallituksen alaisena toimivaan kaupungin keskushallinnon johtavaan viranhaltijaan rinnastettava, hallinnonalan johdossa toimiva viranhaltija, joka kunnallislain 40 §:n 1 momentin 3 kohdan mukaan ei ollut vaalikelpoinen valtuutetuksi. Tämän vuoksi KHO, ottaen huomioon kunnallisvaalilain 91 §:n, kumosi lääninoikeuden päätöksen ja saattoi kunnallisvaalien tuloksen vahvistamista koskevan keskusvaalilautakunnan päätöksen voimaan.</p>
    <p>Samoin D:962/1/89</p>
  </dcterms:abstract>
  <p>KunL 40 § 1 mom 3 kohta</p>
  <p>KunVaaliL 91 §</p>
</finlex:document>
