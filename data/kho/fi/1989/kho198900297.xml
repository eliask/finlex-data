<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19890207">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198900297</dcterms:identifier>
  <finlex:ecliIdentifier>ECLI:FI:KHO:1989:A50</finlex:ecliIdentifier>
  <dcterms:title>7.2.1989/297 KHO:1989-A-50</dcterms:title>
  <dcterms:description>
    <p>
      <span>Sijoituslupa</span>
      <span>Moottorirata</span>
      <span>Meluhaitta</span>
      <span>Lupaehdot</span>
    </p>
  </dcterms:description>
  <finlex:registerNumber>2578/4/87</finlex:registerNumber>
  <dcterms:issued>1989-02-07</dcterms:issued>
  <finlex:fileCopyNumber>297</finlex:fileCopyNumber>
  <jpvm>89/2</jpvm>
  <sysluok>
    <snro>1.04.05.01.02</snro>
    <snro>1.04.05.01.07</snro>
    <snro>1.04.05.03.01</snro>
  </sysluok>
  <dcterms:abstract>
    <p>Terveyslautakunta oli hyväksynyt moottoripyörien ja autojen harjoitus- ja kilpailuradan sijoitettavaksi hakemuksessa esitetylle paikalle. Lääninoikeus oli hylännyt eräiden lähinaapureiden, joiden asuinrakennukset sijaitsivat noin 400 metrin etäisyydellä suunnitellusta radasta, terveyslautakunnan päätöksestä tekemän valituksen. Lähinaapurit valittivat lääninoikeuden päätöksestä. KHO hankki valituksesta muun ohella lääkintöhallituksen lausunnon. Lääkintöhallitus ilmoitti käsityksenään, ettei asiassa suoritettuja kahta melumittausta voitu pitää riittävinä, koska ensimmäinen melumittaus oli tehty muualla kuin nyt kysymyksessä olevalla rata-alueella ja toinen melumittaus, joka tosin oli tehty mainitulla radalla, kuvasi ainoastaan rata-alueella vallitsevaa taustamelua. Lääkintöhallituksen mielestä asiakirjoista ei voitu päätellä, tuliko suunniteltu rata aiheuttamaan ympäristölleen THL:ssä tarkoitettua meluhaittaa. Lääkintöhallituksen teettämistä laskelmista oli kuitenkin pääteltävissä, että melutasot radan ympäristössä saatiin jäämään alle LAeq 55 dBA (klo 7-22), mikäli rata-alueelle rakennettiin meluvalleja ja ajourat upotettiin maastoon riittävän syvälle. KHO lausui, että terveydenhoitoasetuksen 19 §:n mukaan sijoituslupahakemukseen oli liitettävä muun ohella saman asetuksen 18 §:n 1 momentissa edellytetty selvitys sijoituspaikan sopivuudesta ottaen huomioon muun muassa yrityksen laatu, sen aiheuttama melu ja ympäristön asutus. Hakijan hakemukseensa liittämän meluselvityksen ja asiassa muutoin saadun selvityksen perusteella ei ollut riittäviä edellytyksiä arvioida suunnitteilla olevan moottoriradan aiheuttamaa melua ympäristön häiriintyvissä kohdissa, kun muun ohella otettiin huomioon lääkintöhallituksen melun mittaamista koskevassa yleiskirjeessä n:o 1676/1979 annetut ohjeet melun selvittämisestä ja lääkintöhallituksen edellä selostetusta lausunnosta ilmenevät seikat. Asiassa oli siksi tarpeen asianmukaisesti suoritetun meluselvityksen pohjalta tarkemmin tutkia ja sen jälkeen ratkaista, voitiinko kysymyksessä oleva paikka erityisesti meluntorjuntaa koskevia ehtoja asettamalla terveydelliseltä kannalta hyväksyä moottoriradan sijoituspaikaksi, ja jos voitiin, minkälaiset suojatoimenpiteet olivat tarpeen. Näistä syistä lääninoikeuden ja terveyslautakunnan päätökset kumottiin ja asia palautettiin terveyslautakunnalle uudelleen käsiteltäväksi. Asiaa uudelleen käsitellessään lautakunnan tuli muun ohessa varata hakijalle tilaisuus tarpeellisten meluselvitysten ja mahdollisten meluhaittojen suojaustoimenpiteiden esittämiseen. Asiaa uudelleen käsitellessään terveyslautakunnan tuli ottaa huomioon myös hallintomenettelylain 17 §:n säännökset.</p>
  </dcterms:abstract>
  <p>THL 26 § 2 mom</p>
  <p>THL 28 §</p>
  <p>THA 18 § 1 mom</p>
  <p>THA 19 §</p>
  <p>HallintomenettelyL 17 §</p>
</finlex:document>
