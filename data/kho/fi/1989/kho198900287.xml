<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19890203">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198900287</dcterms:identifier>
  <finlex:ecliIdentifier>ECLI:FI:KHO:1989:T287</finlex:ecliIdentifier>
  <dcterms:title>3.2.1989/287 KHO:1989-A</dcterms:title>
  <dcterms:description>
    <p>
      <span>Asemakaavan muutos</span>
      <span>Vahvistamatta jättäminen</span>
      <span>Kulttuurihistoriallisesti arvokas kokonaisuus</span>
      <span>Suojelumääräykset</span>
    </p>
  </dcterms:description>
  <finlex:registerNumber>4221/2/87</finlex:registerNumber>
  <dcterms:issued>1989-02-03</dcterms:issued>
  <finlex:fileCopyNumber>287</finlex:fileCopyNumber>
  <jpvm>89/2</jpvm>
  <sysluok>
    <snro>1.04.04.11.01</snro>
  </sysluok>
  <dcterms:abstract>
    <p>Kaupunginvaltuusto oli vahvistanut asemakaavan muutoksen Uudenkaarlepyyn II kaupunginosan eräille kortteleille. Lääninhallitus jätti kaavanmuutoksen vahvistamatta korttelin 201 tontin 44, korttelin 202 tontin 45 ja 46 sekä korttelin 203 tontin 61 ja 62 osalta. Korttelin 201 ja 202 vahvistamatta jätetyille tonteille oli kaavassa osoitettu kaavamerkintä " /s ", joka tarkoitti aluetta, jolla ympäristö säilytetään. Tällä merkinnällä osoitettu alue oli rakennustaiteellisesti arvokas tai kaupunkikuvan säilymisen kannalta tärkeä alue. Kaavamerkinnän mukaan rakennuksia ei saanut purkaa ilman pakottavaa syytä ja rakennusten purkamisesta oli ilmoitettava kirjallisesti rakennuslautakunnalle, jonka puolestaan tuli heti pyytää asiasta museoviraston lausunto. Purkamisen sai aloittaa vasta kuuden kuukauden kuluttua ilmoituksen jättämisestä ja kun paikalle mahdollisesti rakennettavan rakennuksen piirustukset oli hyväksytty. KHO hylkäsi kaupunginhallituksen tekemän valituksen. Sisäasiainministeriön kaavoitus- ja rakennusosaston julkaisussa " Valtakunnallisesti merkittävät kulttuurihistorialliset ympäristöt " oli mainittu kohteena Kirkkokadun ja Pankkikadun miljöö sekä erikseen alueen porvaristalot.</p>
  </dcterms:abstract>
  <p>Samoin seutukaavaliiton luettelossa oli mainittu muun ohella erikseen Pankkikadun ja Kirkkokadun varrella olevat puutalot. Aluetta voitiin kokonaisuudessaan pitää kulttuurihistoriallisesti arvokkaana. Kun otettin huomioon, että vahvistamatta jätetyillä korttelin 201 ja 202 tonteilla kaavamääräys "/s" esti ainoastaan välittömän purkamisen ja että korttelin 203 tonteilla 61 ja 62 mitään rakennuksia ei ollut määrätty suojeltavaksi ja näiden tonttien kaavamääräykset olivat ristiriitaisia, kaavanmuutosta laadittaessa ei ollut riittävästi otettu huomioon rakennuslain 34 §:n 3 momentin ja 135 §:n vaatimuksia. Tonttien koko ja muut olosuhteet huomioon ottaen kaavanmuutoksella ei ollut myöskään otettu riittävästi huomioon maanomistajien tasapuolisen kohtelun vaatimusta.</p>
  <p>RakennusL 34 § 3 mom</p>
  <p>RakennusL 135 §</p>
  <p>RakennusA 32 § 2 mom 18 kohta</p>
  <p>RakennusA 32 § 2 mom 19 kohta</p>
  <p>RakennusA 33 § 2 mom</p>
</finlex:document>
