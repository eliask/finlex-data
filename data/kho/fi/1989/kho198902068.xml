<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19890609">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198902068</dcterms:identifier>
  <finlex:ecliIdentifier>ECLI:FI:KHO:1989:A52</finlex:ecliIdentifier>
  <dcterms:title>9.6.1989/2068 KHO:1989-A-52</dcterms:title>
  <dcterms:description>
    <p>
      <span>Terveydenhoitoasia</span>
      <span>Elintarvikehuoneisto</span>
      <span>Jäätelönmyyntikioski</span>
    </p>
  </dcterms:description>
  <finlex:registerNumber>2588/4/88</finlex:registerNumber>
  <dcterms:issued>1989-06-09</dcterms:issued>
  <finlex:fileCopyNumber>2068</finlex:fileCopyNumber>
  <jpvm>89/4</jpvm>
  <sysluok>
    <snro>1.04.05.02.03</snro>
  </sysluok>
  <dcterms:abstract>
    <p>Terveyslautakunnan valvontajaosto oli hyväksynyt yhdistyksen jäätelönmyyntikioskin terveydenhoitolain 47 §:n mukaiseksi elintarvikehuoneistoksi laitteineen ja terveydenhoitoasetuksen 53 §:n mukaiseksi elintarvikekioskiksi. Kioskin leveys oli 215 cm, pituus 360 cm ja korkeus 190 cm. Sen varustukseen kuului yksi 200 litran ja kolme 400 litran jäätelöarkkua, työvaatteiden säilytyssyvennys ja kantovedellä varustettu pesutila veden kuumennus- ja pumppauslaitteineen. Valvontajaosto oli sallinut kioskista myytäväksi kioskin laitevarustuksen huomioon ottaen ainoastaan valmiiseen vähittäismyyntipakkaukseen pakattua jäätelöä, vaikka yhdistys oli pyytänyt lupaa myös irtojäätelön myyntiin. Yhdistyksen valituksesta lääninoikeus kumosi valvontajaoston päätöksen, koska yhdistys ei ollut hakemansa luvan tarpeessa. Lääninoikeus katsoi, ettei hakemuksessa tarkoitettu jäätelökioski ollut terveydenhoitolain 47 §:ssä tarkoitettu elintarvikehuoneisto, jolle oli hankittava terveyslautakunnan hyväksyminen, vaan terveydenhoitoasetuksen 56 §:ssä mainittu siirrettävä myyntilaite, josta oli tehtävä ennen toiminnan aloittamista ilmoitus terveyslautakunnalle. Ei myöskään ollut näytetty, ettei myyntilaite täyttäisi sanotussa asetuksen kohdassa mainittuja vaatimuksia. KHO katsoi, että kun otettiin huomioon jäätelökioskin koko, varustetaso ja käyttötapa, kysymyksessä oli sellainen terveydenhoitolain 47 §:n 4 momentissa ja terveydenhoitoasetuksen 53 §:ssä tarkoitettu kioski, johon oli soveltuvin osin voimassa, mitä terveydenhoitolain 47 §:n 2 momentissa oli säädetty elintarvikehuoneiston esittämisvelvollisuudesta terveyslautakunnan hyväksyttäväksi ennen sen käyttöön ottamista. Kun yhdistys oli ollut hakemansa luvan tarpeessa, lääninoikeuden ei olisi tullut mainitsemillaan perusteilla kumota valvontajaoston elintarvikehuoneiston hyväksymistä koskevaa päätöstä. Tämän vuoksi KHO kumosi lääninoikeuden päätöksen. Lisäksi KHO katsoi, että koska kioski oli erikoistunut yksinomaan jäätelönmyyntiin, ei ollut välttämätöntä, että se kaikilta osin täytti elintarvikehuoneistolle asetetut yleiset vaatimukset. Koska kioskissa asiakirjoista saatavan selvityksen mukaan oli elintarvikehygienian kannalta välttämättömät perusedellytykset, oli myöskin irtojäätelön myynnin katsottava olevan kioskissa mahdollista. Kun valvontajaostolla oli ollut asiasta toinen käsitys, KHO ottamatta välittömästi ratkaistavakseen, oliko ja minkälaisia ehtoja irtojäätelön myynnille kioskista mahdollisesti asetettava, kumosi valvontajaoston päätöksen irtojäätelön myyntiä koskevalta osalta ja palautti asian tältä osalta valvontajaostolle uudelleen käsiteltäväksi.</p>
  </dcterms:abstract>
  <p>TerveydenhoitoL 47 §</p>
  <p>TerveydenhoitoA 53 §</p>
</finlex:document>
