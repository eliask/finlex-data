<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199901326</dcterms:identifier>
  <finlex:ecliIdentifier>ECLI:FI:KHO:1999:T1326</finlex:ecliIdentifier>
  <dcterms:title>28.05.1999/1326</dcterms:title>
  <dcterms:description>
    <p>
      <span>Arvonlisävero</span>
      <span>Verovelvolliseksi hakeutuminen</span>
      <span>Kiinteistön käyttöoikeuden luovuttaminen</span>
      <span>Vähennettävä vero</span>
      <span>Kiinteistöosakeyhtiö</span>
      <span>Vastike</span>
    </p>
  </dcterms:description>
  <finlex:registerNumber>1027/2/98</finlex:registerNumber>
  <dcterms:issued>1999-05-28</dcterms:issued>
  <finlex:fileCopyNumber>1326</finlex:fileCopyNumber>
  <sysluok>
    <snro>2.20.02</snro>
    <snro>2.20.03.01</snro>
    <snro>2.20.03.14.01</snro>
    <snro>2.20.11.01</snro>
  </sysluok>
  <dcterms:abstract>
    <p>Yhtiö oli keskinäinen kiinteistöosakeyhtiö, joka oli hakeutunut kiinteistön käyttöoikeuden luovuttamisesta verovelvolliseksi arvonlisäverolain 30 §:ssä tarkoitetulla tavalla 1.6.1994 lukien. Yhtiön koko osakekannan omisti yhtiön emoyhtiö, joka vuokrasi omistamiensa osakkeiden perusteella yhtiön omistamassa kiinteistössä hallitsemiaan tiloja muille samaan konserniin kuuluville yhtiöille ja ulkopuolisille, jotka olivat arvonlisäverollista liiketoimintaa harjoittavia yrityksiä. Myös emoyhtiö kiinteistöosakeyhtiön osakkaana oli hakeutunut kiinteistön käyttöoikeuden luovuttamisesta verovelvolliseksi 10.6.1994 lukien. Yhtiö ei ollut vuosina 1994 ja 1995 perinyt emoyhtiöltään vastiketta tämän hallitsemista ja edelleen vuokralleantamista tiloista. Vastikkeen perimättä jättäminen oli johtunut yhtiön hyvästä rahoitustilanteesta ja se oli ollut tilapäistä.</p>
    <p/>
    <p>Koska emoyhtiö käytti tiloja kokonaisuudessaan verollisessa eli vähennykseen oikeuttavassa vuokraustoiminnassa ja kun emoyhtiöllä olisi näin ollen ollut oikeus vähentää vastikkeeseen sisältyvä vero täysimääräisesti, mikäli vastiketta olisi peritty, arvonlisäverolain 30 §:n 3 momentin säännös ei ollut esteenä yhtiön oikeudelle hakeutua kiinteistön käyttöoikeuden luovuttamisesta verovelvolliseksi. Kun yhtiön toiminnan katsottiin täyttävän myös arvonlisäverolaissa tarkoitetun liiketoiminnan edellytykset, yhtiö oli voinut hakeutua kiinteistön käyttöoikeuden luovuttamisesta verovelvolliseksi 1.6.1994 lukien ja sillä oli tuosta ajankohdasta lukien oikeus vähentää tätä toimintaa varten tekemiinsä hankintoihin sisältyvä arvonlisävero arvonlisäverolain 102 §:n 1 momentin 1 kohdan nojalla.</p>
    <p/>
  </dcterms:abstract>
  <p>Arvonlisäverolaki 1 § 1 mom 1 kohta</p>
  <p>Arvonlisäverolaki 30 §</p>
  <p>Arvonlisäverolaki 102§ 1 mom 1 kohta</p>
</finlex:document>
