<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199903008</dcterms:identifier>
  <finlex:ecliIdentifier>ECLI:FI:KHO:1999:T3008</finlex:ecliIdentifier>
  <dcterms:title>09.11.1999/3008</dcterms:title>
  <dcterms:description>
    <p>
      <span>Taksilupa</span>
      <span>Liikennelupa</span>
      <span>Yhdenvertaisuus</span>
      <span>Osakkuus</span>
      <span>Yhtiö</span>
    </p>
  </dcterms:description>
  <finlex:registerNumber>1068/3/99</finlex:registerNumber>
  <dcterms:issued>1999-11-09</dcterms:issued>
  <finlex:fileCopyNumber>3008</finlex:fileCopyNumber>
  <sysluok>
    <snro>1.06.06.04</snro>
    <snro>1.06.06.04.03</snro>
  </sysluok>
  <dcterms:abstract>
    <p>Lääninhallitus oli taksilupien yhteiskäsittelyssä tekemällään päätöksellä hylännyt A:n hakemuksen, että hänelle myönnetään taksilupa asemapaikkana Helsinki.</p>
    <p>Lääninoikeus oli hylännyt A:n valituksen ja päätöksensä perusteluissa lausunut muun ohella, että A omisti yhdessä puolisonsa kanssa avoimen yhtiön, jolla oli voimassaoleva liikennelupa asemapaikkana Helsinki. A oli myös kyseisen yhtiön liikenteestä vastaava henkilö. Hän oli siten tosiasiallisesti liikenneluvan haltija omistamansa yhtiön kautta. Liikenneluvan myöntäminen hänelle henkilökohtaisesti merkitsisi sitä, että hän sen jälkeen tosiasiallisesti olisi kahden liikenneluvan haltija. Tämän vuoksi lääninhallitus oli voinut katsoa hänen hakeneen itselleen toista lupaa Helsinkiin. Lääninhallitus oli siten voinut harkintansa mukaan myöntää ennen A:ta taksiluvat ensimmäistä kertaa lupaansa hakeneille, päteville ja  kelpoisuusehdot täyttäville hakijoille. Lääninhallitus oli katsonut Helsingin  liikennetarpeen edellyttäneen 50 henkilöautotaksiluvan myöntämistä ja se oli edellä mainituista syistä voinut ratkaista tämän tarpeen myöntämällä taksiluvat luvan saaneille hakijoille ennen A:ta. Liikennetarpeen tultua edellä mainitulla tavalla ratkaistuksi lääninhallitus oli voinut hylätä A:n hakemuksen eikä lääninhallituksen päätöstä siten ollut syytä muuttaa. A:n valitettua lääninoikeuden päätöksestä korkeimpaan hallinto-oikeuteen ja lääninhallituksen sekä lääninhallituksen  määräämän asiamiehen annettua valituksen johdosta lausunnot ja A:n  vastaselityksen korkein hallinto-oikeus katsoi, että kun otettiin huomioon asiassa esitetyt vaatimukset, saatu selvitys sekä lääninoikeuden ratkaisu ja sen perustelut, lääninoikeuden päätöksen muuttamiseen ei ollut syytä.</p>
    <p>Laki luvanvaraisesta henkilöliikenteestä tiellä 9 ja 9 b §</p>
  </dcterms:abstract>
</finlex:document>
