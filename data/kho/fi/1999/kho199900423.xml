<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199900423</dcterms:identifier>
  <finlex:ecliIdentifier>ECLI:FI:KHO:1999:T423</finlex:ecliIdentifier>
  <dcterms:title>12.03.1999/423</dcterms:title>
  <dcterms:description>
    <p>
      <span>Valmisteverotus</span>
      <span>Menettely valmisteverotuksessa</span>
      <span>Jälkiverotusoikeus</span>
      <span>Myynti ulkomaille</span>
      <span>Toimitus kotimaassa</span>
      <span>Vientimenettely</span>
    </p>
  </dcterms:description>
  <finlex:registerNumber>3558/2/97</finlex:registerNumber>
  <dcterms:issued>1999-03-12</dcterms:issued>
  <finlex:fileCopyNumber>423</finlex:fileCopyNumber>
  <sysluok>
    <snro>2.24.01</snro>
  </sysluok>
  <dcterms:abstract>
    <p>Yhtiö oli luovuttanut olutta ja virvoitusjuomia ulkomaisille ostajille Suomessa ulkomaille vietäväksi siten, että ostajat tai heidän edustajansa olivat noutaneet juomat yhtiön valmistuspaikalta viedäkseen ne välittömästi ulkomaille. Ostajat olivat noutaessaan juomat saaneet mukaansa vientitavaran tullausilmoitukset, joissa yhtiö oli merkitty viejäksi. Osaa juomista ei ollut kuitenkaan viety maasta, vaan ne olivat jääneet Suomeen ostajan toimesta salakaupassa myytäväksi. Yhtiön maksettavaksi oli jälkiverotuksin määrätty asianomaiset valmisteverot näiden kotimaan kulutukseen jääneiden juomien osalta.</p>
    <p>Yhtiön ja piiritullikamarin edustajien kesken kesällä 1992 käydyissä neuvotteluissa oli sovittu yhtiön vientimenettelystä ja kuljetusvalvonnasta ex-works toimitusehdoin tapahtuvien vientitoimitusten osalta. Sovittujen menettelytapojen tarkoituksena oli parantaa näiden vientitoimitusten tulli- ja kuljetusvarmuutta. Neuvotteluissa ei ollut sen sijaan sovittu eikä voitukaan sopia siitä, että noudattamalla sovittuja menettelytapoja yhtiö vapautuisi verovelvollisuudesta ja verovastuusta sellaisissakin tilanteissa, joissa tuotteita ei vastoin annettuja tietoja viety maasta. Neuvotteluissa ei siten ollut annettu yhtiölle sellaisia ohjeita, joilla olisi ollut jälkiverotusoikeuden poistava vaikutus. Piiritullikamarilla katsottiin olevan asiassa jälkiverotusoikeus vuosilta 1992 ja 1993.</p>
    <p>Valmisteverotuslaki (558/1974) 13 §</p>
  </dcterms:abstract>
</finlex:document>
