<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199903031</dcterms:identifier>
  <finlex:ecliIdentifier>ECLI:FI:KHO:1999:T3031</finlex:ecliIdentifier>
  <dcterms:title>11.11.1999/3031</dcterms:title>
  <dcterms:description>
    <p>
      <span>Matkustajien henkilökohtaisiin matkatavaroihin sisältyvät tavarat</span>
      <span>Kolmansista maista tulevat matkustajat</span>
      <span>Alkoholijuoma</span>
      <span>Ns. 20 tunnin sääntö</span>
    </p>
  </dcterms:description>
  <finlex:registerNumber>2722/2/97</finlex:registerNumber>
  <dcterms:issued>1999-11-11</dcterms:issued>
  <finlex:fileCopyNumber>3031</finlex:fileCopyNumber>
  <sysluok>
    <snro>2.22.05.01</snro>
  </sysluok>
  <dcterms:abstract>
    <p>Henkilö A oli saapunut Helsinkiin laivalla Tallinnasta 2.5.1996 kello 18.45 ja tuonut mukanaan litran viskiä. Matka oli alkanut Helsingistä 2.5.1996 kello 7.30. Matkan katsottiin kestäneen alle 20 tuntia, vaikka A oli lähtenyt samalla laivalla Tallinnaan jo 1.5.1996 kello 19.45 ja palannut Helsinkiin 2.5.1996 kello 6.00 eikä A ollut poistunut laivasta sen ollessa satamassa Helsingissä.</p>
    <p>Alkoholilain 10 §:n (287/1996) mukaan asetuksella voidaan yleisen järjestyksen ja turvallisuuden sekä ihmisten terveyden suojelemiseksi rajoittaa Euroopan  talousalueen ulkopuolelta saapuvien henkilöiden oikeutta tuoda omaa tarvetta varten alkoholijuomia kestoltaan lyhyiden matkojen osalta. Alkoholijuomista ja väkiviinasta annetun asetuksen 8 §:n 1 momentin (288/1996) mukaan Suomessa asuva henkilö, joka muutoin kuin lentoliikenteessä saapuu maahan Euroopan talousalueen ulkopuolelta ja jonka matka on kestänyt enintään 20 tuntia, ei saa tuoda maahan alkoholijuomia. Tämä alkoholijuomien maahantuontia koskeva rajoitus ei ole Euroopan yhteisöjen tuomioistuimen 15.6.1999 asiassa C-394/97 antaman ennakkoratkaisun mukaan EY-oikeuden vastainen. Koska A:n meritse tapahtunut matka Euroopan talousalueen ulkopuolelle oli kestänyt alle 20 tuntia, A:lla ei ollut oikeutta tuoda maahan alkoholijuomia. Piiritullikamarilla oli näin ollen ollut oikeus ottaa haltuunsa A:n mukanaan tuoma alkoholijuoma ja kieltäytyä luovuttamasta sitä maahan tuotavaksi.</p>
  </dcterms:abstract>
  <p>Alkoholilaki 10 § (287/1996)</p>
  <p>Asetus alkoholijuomista ja väkiviinasta 8 § 1 mom. (288/1996)</p>
  <p>Yhteisön tullittomuusjärjestelmän luomisesta annettu neuvoston asetus (ETY) N:o 918/83 yhdeksäs perustelukappale sekä 45 ja 46 artiklat</p>
  <p>Kansainvälisessä matkustajaliikenteessä tapahtuvassa maahantuonnissa  kannettaviin liikevaihto- ja valmisteveroihin liittyviä vapautuksia koskevien lakien, asetusten ja hallinnollisten määräysten yhdenmukaistamisesta annettu neuvoston direktiivi 69/169/ETY</p>
</finlex:document>
