<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199902803</dcterms:identifier>
  <finlex:ecliIdentifier>ECLI:FI:KHO:1999:T2803</finlex:ecliIdentifier>
  <dcterms:title>18.10.1999/2803</dcterms:title>
  <dcterms:description>
    <p>
      <span>Kunnallisasia</span>
      <span>Otto-oikeus</span>
      <span>Koulukuljetus</span>
      <span>Opetustoimi</span>
      <span>Yksilöön kohdistuva asia</span>
    </p>
  </dcterms:description>
  <finlex:registerNumber>378/1/99</finlex:registerNumber>
  <dcterms:issued>1999-10-18</dcterms:issued>
  <finlex:fileCopyNumber>2803</finlex:fileCopyNumber>
  <sysluok>
    <snro>1.02.05.02.06</snro>
    <snro>1.02.05.02.02</snro>
  </sysluok>
  <dcterms:abstract>
    <p>Kunnanhallitus oli päättänyt, että koulukuljetukset ovat maksuttomia niille 1. ja 2. luokan oppilaille, joiden koulumatka on yli kolme kilometriä, ja niille ala-asteen oppilaille, jotka joutuvat käyttämään koulutienään nelostietä. Kunnanhallituksen päätöksen mukaan maksuttomia ovat tapauskohtaiset, perustellusta syystä  sivistyslautakunnan hyväksymät koulukuljetukset. Oppilaat, joiden koulumatka on kolmesta viiteen kilometriin, pääsevät myös kuljetukseen mukaan, mutta tällöin kuljetukset ovat maksullisia.</p>
    <p>Sivistyslautakunta päätti kunnanhallituksen edellä selostetusta päätöksestä poiketen myöntää maksuttoman koulukuljetuksen muun muassa 2. luokan oppilaalle A:lle, jonka koulumatka on alle kolme kilometriä, sekä 3. luokan oppilaalle B:lle, jonka koulumatka on kolmen ja viiden kilometrin välillä. Lautakunta katsoi koulutien näille oppilaille liian vaaralliseksi.</p>
    <p>Kunnanhallitus päätti kuntalain 51 §:n nojalla ottaa sivistyslautakunnan päättämän asian käsiteltäväkseen ja päätti, että maksuttomat koulukuljetukset järjestetään kunnanhallituksen aikaisemmin tekemän päätöksen mukaisesti. Koulukuljetuksia maksuttomana tai maksullisena ei siten järjestetä niille peruskoululaisille, joiden koulumatka on alle kolme kilometriä, eikä maksuttomana niille kolmannen luokan oppilaille, joiden koulumatka on kolmesta viiteen kilometriä.</p>
    <p>Lääninoikeus katsoi, että kysymyksessä ovat sellaiset yksilöön kohdistuvat  opetustoimen asiat, joita kuntalain 51 §:n 4 momentin 2 kohdassa tarkoitetaan ja joita ei siis saa ottaa ylemmän toimielimen käsiteltäväksi. Kunnanhallitus oli näin ollen ylittänyt toimivaltansa ottaessaan kysymyksessä olevien oppilaiden  koulumatkan järjestämistä koskevat asiat käsiteltäväkseen. Korkein hallinto-oikeus ei muuttanut lääninoikeuden päätöstä.</p>
  </dcterms:abstract>
  <p>Kuntalaki 51 § 1 mom. ja 4 mom. 2 kohta sekä 90 §</p>
  <p>Peruskoululaki 47 § 1 mom.</p>
</finlex:document>
