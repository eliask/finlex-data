<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199902976</dcterms:identifier>
  <finlex:ecliIdentifier>ECLI:FI:KHO:1999:T2976</finlex:ecliIdentifier>
  <dcterms:title>05.11.1999/2976</dcterms:title>
  <dcterms:description>
    <p>
      <span>Raha-automaattiyhdistys</span>
      <span>Yksinoikeus</span>
      <span>Monopoli</span>
      <span>Peliautomaatti</span>
      <span>Raha-automaatti</span>
      <span>Ennakkoratkaisu</span>
      <span>EY-tuomioistuin</span>
    </p>
  </dcterms:description>
  <finlex:registerNumber>3515/3/96</finlex:registerNumber>
  <dcterms:issued>1999-11-05</dcterms:issued>
  <finlex:fileCopyNumber>2976</finlex:fileCopyNumber>
  <sysluok>
    <snro>1.04.02.05</snro>
    <snro>1.04.02.05.05</snro>
    <snro>1.06.08.01</snro>
    <snro>1.06.08.10</snro>
  </sysluok>
  <dcterms:abstract>
    <p>A oli hakenut nimismieheltä lupaa saada vuokrata liikelaitoksille omistamiaan Raha-automaattiyhdistyksen käytöstä poistettuja peliautomaatteja. Nimismies oli hylännyt hakemuksen raha-automaattiasetuksen (676/1967) 1 §:n, eräistä  peliautomaateista ja pelilaitteista annetun asetuksen (351/1970) 1 §:n sekä  arpajaislain (491/1965) 3 §:n 4 momentin nojalla, koska raha-automaattien  käytettävänä pitämiseen oli yksinoikeus Raha-automaattiyhdistyksellä.  Lääninhallitus oli hylännyt A:n valituksen nimismiehen päätöksestä, koska  nimismies oli päätöksessään käyttänyt oikein sille arpajaislain 3 §:n 4 momentissa kuuluvaa harkintavaltaa ja tulkinnut mainittua säännöstä hyväksytyn oikeus- ja hallintokäytännön mukaisesti noudattaen oikein lain sanamuodon ja sen  tarkoituksen edellyttämää tulkintaa. Lääninhallitus oli katsonut, että nimismiehellä  poliisiviranomaisena ja lääninhallituksella valitusasian ratkaisijana ei ollut  toimivaltaa ratkaista kysymystä siitä, oliko Suomen lainsäädäntö kyseisen  arpajaislainsäädännön kohdalla ristiriidassa Suomen valtiota velvoittavien  EY-direktiivien kanssa. Valittaja ei ollut myöskään tuonut mitään velvoittavaa ratkaisua, missä tämä asia olisi Suomen viranomaisia sitovasti ratkaistu. Näin ollen asiassa tuli soveltaa Suomen voimassa olevaa lainsäädäntöä.  Korkein hallinto-oikeus hylkäsi A:n valituksen. EY:n tuomioistuin oli 21.9.1999 antanut ennakkoratkaisun asiassa C-124/97, jonka Vaasan hovioikeus oli esittänyt yhteisöjen tuomioistuimelle 21.3.1997 tekemällään päätöksellä EY:n  perustamissopimuksen 177 artiklan (josta on tullut EY 234 artikla) nojalla  saadakseen hovioikeudessa vireillä olevassa arpajaisrikosta koskevassa asiassa ennakkoratkaisun yhteisöjen tuomioistuimen asiassa C-275/92, Schindler, 24.3.1994 antaman tuomion (Kok. 1994, s. I-1039) sekä EY:n  perustamissopimuksen 30, 36, 56 ja 59 artiklan (joista on muutettuna tullut EY 28, EY 30, EY 46 ja EY 49 artikla) sekä EY:n perustamissopimuksen 60 artiklan (josta on muutettuna tullut EY 50 artikla) tulkinnasta, jotta hovioikeus voisi arvioida, onko sellainen kansallinen lainsäädäntö, jossa julkisoikeudelliselle yhdistykselle annetaan yksinoikeus raha-automaattitoiminnan harjoittamiseen Suomessa, sopusoinnussa näiden perustamissopimuksen määräysten kanssa. EY:n  tuomioistuin on ennakkoratkaisussaan katsonut, että palvelujen tarjoamisen vapautta koskevat EY:n perustamissopimuksen määräykset eivät ole esteenä  sellaiselle Suomen lainsäädännön kaltaiselle kansalliselle lainsäädännölle, jossa yhdelle ainoalle julkiselle toimielimelle annetaan raha-automaattitoiminnan  harjoittamiseen yksinoikeuksia, kun huomioon otetaan ne yleisen edun mukaiset päämäärät, joiden vuoksi tätä lainsäädäntöä on pidettävä perusteltuna. Korkein hallinto-oikeus katsoi, että tuomioistuimen antamaa ratkaisua voidaan pitää nyt kyseessä olevaa tapausta vastaavana ja että EY:n perustamissopimuksen säännöksiä tulee tulkita samalla tavalla. Nimismies ja lääninhallitus ovat näin ollen voineet ratkaista asian soveltamalla asiaa koskevia kansallisia säännöksiä. Edellä esitetyillä perusteilla A:lle ei voitu myöntää lupaa omistamiensa peliautomaattien vuokraamiseen.</p>
  </dcterms:abstract>
</finlex:document>
