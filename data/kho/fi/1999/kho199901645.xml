<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199901645</dcterms:identifier>
  <finlex:ecliIdentifier>ECLI:FI:KHO:1999:35</finlex:ecliIdentifier>
  <dcterms:title>16.06.1999/1645 KHO:1999:35</dcterms:title>
  <dcterms:description>
    <p>
      <span>Arvonlisävero</span>
      <span>Vähennettävä vero</span>
      <span>Yleinen vähennysoikeus verollista liiketoimintaa varten</span>
      <span>Kehitysprojektien hallinnointi ja koordinointi</span>
    </p>
  </dcterms:description>
  <finlex:registerNumber>2404/2/98</finlex:registerNumber>
  <dcterms:issued>1999-06-16</dcterms:issued>
  <finlex:fileCopyNumber>1645</finlex:fileCopyNumber>
  <sysluok>
    <snro>2.20.11.01</snro>
  </sysluok>
  <dcterms:abstract>
    <p>Yhtiö harjoitti erään läänin alueella elinkeinoelämän kehittämistoimintaa hallinnoimalla ja koordinoimalla erilaisia kehitysprojekteja. Projektien hallinnointiin ja koordinointiin kuului niiden johdon ja seurannan sekä sidosryhmille raportoinnin ohella muun muassa projektien vaatimien hankintojen suorittaminen ja rahoituksen järjestäminen. Hankinnat ja vastaavasti rahoitukseksi saadut avustukset ja tukimaksut kirjattiin yhtiön kirjanpidossa projektien kustannuspaikoille. Avustukset ja tukimaksut olivat yhtiölle arvonlisäverottomia tuloja. Yhtiö ei veloittanut hallinnoinnista ja koordinoinnista erillisiä korvauksia projektien rahoittajilta tai muilta projekteihin osallistuvilta yhteisöiltä. Yhtiön projektien puitteissa ulkopuolisille suorittamat palvelut, kuten uusien yrittäjien neuvonta, olivat maksuttomia. Yhtiöllä ei muutoinkaan, vähäisiä poikkeuksia lukuunottamatta, ollut arvonlisäverollisia tuloja kehitysprojekteista. Yhtiön tuloslaskelman mukainen liikevaihto muodostui ulkopuolisille myytävistä hallinto-, konsultointi- ja koulutuspalveluista kertyvistä tuloista, joista yhtiö oli arvonlisäverovelvollinen.</p>
    <p/>
    <p>Yhtiö ei kehitysprojektien hallinnoinnin ja koordinoinnin osalta harjoittanut arvonlisäverolain 1 §:ssä tarkoitettua liiketoimintaa. Projektien hallinnoinnista ja koordinoinnista aiheutuvat kustannukset eivät näin ollen olleet yhtiön verollisesta liiketoiminnasta aiheutuvia kustannuksia eivätkä projekteja varten tapahtuvat hankinnat vähennyskelpoisia sellaisina yhtiön verollista liiketoimintaa varten tapahtuvina hankintoina, joita tarkoitetaan arvonlisäverolain 102 §:ssä. Tämän vuoksi yhtiö ei saanut vähentää projekteja varten tekemiinsä hankintoihin sisältyvää arvonlisäveroa. Ennakkoratkaisu ajaksi 1.1.1997-31.12.1998. Äänestys 4-1.</p>
    <p/>
  </dcterms:abstract>
  <p>Arvonlisäverolaki 1 § 1 mom 1 kohta</p>
  <p>Arvonlisäverolaki 102 § 1 ja 2 mom</p>
</finlex:document>
