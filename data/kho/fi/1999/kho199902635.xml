<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199902635</dcterms:identifier>
  <finlex:ecliIdentifier>ECLI:FI:KHO:1999:T2635</finlex:ecliIdentifier>
  <dcterms:title>30.09.1999/2635</dcterms:title>
  <dcterms:description>
    <p>
      <span>Vammaispalvelu</span>
      <span>Asunnon muutostyöt</span>
      <span>Yhdenvertaisuus</span>
      <span>Asumistason nostaminen</span>
      <span>Kustannusten kohtuullisuus</span>
    </p>
  </dcterms:description>
  <finlex:registerNumber>382/3/99</finlex:registerNumber>
  <dcterms:issued>1999-09-30</dcterms:issued>
  <finlex:fileCopyNumber>2635</finlex:fileCopyNumber>
  <sysluok>
    <snro>1.07.03.02.01</snro>
    <snro>1.07.03.02.01.05</snro>
  </sysluok>
  <dcterms:abstract>
    <p>Vammaispalveluhakemuksessa oli kysymys hankittavaksi aiottuun neljä huonetta, keittiön ja saunan käsittävään 96 m<y>2</y>:n suuruiseen uuteen asuntoon tehtävistä muutostöistä aiheutuvien kustannusten korvaamisesta. Vaikeavammainen henkilö asui kolme huonetta, keittiön ja wc- ja suihkutilat käsittävässä  75 m<y>2</y>:n suuruisessa asunnossa yhdessä lapsensa kanssa. Kunnan hylättyä hakemuksen lääninoikeus totesi, että vaikeavammaisella oli subjektiivinen oikeus saada kunnalta korvaus vamman tai sairauden vuoksi välttämättömistä asunnon muutostöistä. Vaikeavammaisella oli oikeus itse valita asuinpaikkansa ja asuntonsa, mutta korvattavien muutostöiden kustannusten piti olla kohtuullisia. Hakijalle oli korvattu asunnon muutostöitä nykyiseen ja myös edelliseen asuntoon. Tämä ja haettujen muutostöiden kustannusarvion suuruus huomioon ottaen lääninoikeus hyläten valituksen katsoi, että vaadittuja asunnon muutostöistä aiheutuvia  kustannuksia ei voitu pitää vammaispalvelulaissa tarkoitettuina kohtuullisina kustannuksina.</p>
    <p>Korkein hallinto-oikeus katsoi, että uuden asunnon hankinnassa oli kysymys sinänsä hyväksyttävästä asumistason ja -viihtyvyyden nostamisesta. Kun kuitenkin otettiin huomioon vammaisen henkilön nykyisen asunnon koko, se seikka, että kunnan peruspalvelulautakunta oli ilmoittanut, että nykyiseen asuntoon voitiin tarvittaessa tehdä välttämättömiä muutostöitä sekä vammaisen henkilön  muuttamisen tarpeestaan esittämät seikat, vammaisen henkilön ei voitu katsoa tarvitsevan vammaispalvelulain 9 §:n 2 momentissa tarkoitetulla tavalla välttämättä vammaispalveluhakemuksessa tarkoitettuja asunnon muutostöitä suoriutuakseen tavanomaisista elämän toiminnoista.</p>
  </dcterms:abstract>
  <p>Laki vammaisuuden perusteella järjestettävistä palveluista ja tukitoimista  9 § 2 mom.</p>
</finlex:document>
