<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199900392</dcterms:identifier>
  <finlex:ecliIdentifier>ECLI:FI:KHO:1999:T392</finlex:ecliIdentifier>
  <dcterms:title>10.03.1999/392</dcterms:title>
  <dcterms:description>
    <p>
      <span>Tappiontasaus</span>
      <span>Tappioiden vähentäminen</span>
      <span>Omistajanvaihdos</span>
      <span>Sulautuminen</span>
      <span>Poikkeuslupa</span>
      <span>Erityiset syyt</span>
    </p>
  </dcterms:description>
  <finlex:registerNumber>1841/2/98</finlex:registerNumber>
  <dcterms:issued>1999-03-10</dcterms:issued>
  <finlex:fileCopyNumber>392</finlex:fileCopyNumber>
  <sysluok>
    <snro>2.09.01.02</snro>
  </sysluok>
  <dcterms:abstract>
    <p>A Oy:llä, joka toimi konsultointiyrityksenä tekniikan alalla, oli useita tytäryhtiöitä. Niistä yhden samalla alalla toimineen, A Oy:n kokonaan omistaman B Oy:n liiketoiminta oli myyty vuonna 1994 tuon yhtiön toimivalle johdolle. B Oy ei ollut sen jälkeen harjoittanut liiketoimintaa. Sille vahvistettiin vuodelta 1995 toimitetussa verotuksessa tappio. A Oy:n osakkeista yli puolet vaihtoi omistajaa vuoden 1995 syksyllä 6.10.1995 jälkeen. Toisin sanoen B Oy:n tappioiden vähentämisen kannalta tapahtui tuloverolain 122 §:n 1 momentissa (1565/1995) tarkoitettu välillinen omistajanvaihdos. B Oy sulautui A Oy:öön 23.4.1996.</p>
    <p>Lääninverovirasto hylkäsi A Oy:n, jolle se oli aikaisemmin myöntänyt oikeuden vähentää omat ja eräiden siihen sulautuneiden muiden tytäryhtiöiden tappiot omistajanvaihdoksesta huolimatta, hakemuksen B Oy:n tappioiden vähentämisestä A Oy:n tulosta sillä perusteella, että B Oy ei enää jatkanut liiketoimintaa eikä sen liiketoiminta jatkunut A Oy:ssä.</p>
    <p>Lääninoikeus katsoi A Oy:n valituksesta, että tämän yhtiön toiminnan jatkumisen kannalta oli tarpeen saada vähentää kysymyksessä oleva tappio. Lääninoikeus hyväksyi sen vuoksi valituksen ja myönsi A Oy:lle oikeuden vähentää B Oy:n tappio.</p>
    <p>Korkein hallinto-oikeus tutki veroasiamiehen lääninoikeuden päätöksestä tekemän valituksen ja katsoi, kuten lääninoikeuskin, ettei hakemusta voitu hylätä lääninveroviraston perusteilla vaan että asiassa oli ratkaisevaa vähennyksen merkitys A Oy:n, jonka tulosta tappio vähennettäisiin, toiminnan jatkumisen kannalta. Kun kysymys oli oikeudesta tappion poikkeukselliseen vähentämiseen, lääninoikeuden ei kuitenkaan olisi tullut ensi asteena ottaa ratkaistavakseen vähennysoikeuden myöntämistä. Sen vuoksi korkein hallinto-oikeus kumosi lääninoikeuden päätöksen ja palautti asian verovirastolle uudelleen käsiteltäväksi. Äänestys 3-2.</p>
    <p/>
    <p>Tuloverolaki 122 §</p>
  </dcterms:abstract>
</finlex:document>
