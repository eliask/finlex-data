<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199900165</dcterms:identifier>
  <finlex:ecliIdentifier>ECLI:FI:KHO:1999:4</finlex:ecliIdentifier>
  <dcterms:title>05.02.1999/165 KHO:1999:4</dcterms:title>
  <dcterms:description>
    <p>
      <span>Kunnallisasia</span>
      <span>Irtisanominen</span>
      <span>Ns. uusi henkilö</span>
      <span>Uudelleen sijoittaminen</span>
    </p>
  </dcterms:description>
  <finlex:registerNumber>969/1/98</finlex:registerNumber>
  <dcterms:issued>1999-02-05</dcterms:issued>
  <finlex:fileCopyNumber>165</finlex:fileCopyNumber>
  <sysluok>
    <snro>1.02.06.04</snro>
  </sysluok>
  <dcterms:abstract>
    <p>Keskushallinnon palkanlaskija oli irtisanottu 18.11.1996 kunnallisen viranhaltijan palvelussuhdeturvasta annetun lain 7 §:ssä tarkoitetuilla taloudellisilla ja tuotannollisilla perusteilla. Päätöksen mukaan palkanlaskijaa ei voitu sijoittaa kunnan palveluksessa muihin tehtäviin.</p>
    <p>Kunnan asuntotoimiston kanslistin virka oli täytetty väliaikaisesti vuodeksi kerrallaan 2.10.1989 alkaen. Virkaan vakinaisesti 1.9.1996 alkaen valittu A oli tullut kunnan palvelukseen 15.5.1984 ja hoitanut  asuntotoimiston toimistoapulaisen (myöhemmin kanslistin) viransijaisuutta 15.5.1984-11.6.1985 ja 9.10.1989-14.2.1990 sekä sanottua kanslistin virkaa väliaikaisena 11.3.1991 alkaen. Heinäkuun 1 päivänä1996 voimaan tulleen kunnallisen viranhaltijan palvelussuhdeturvasta annetun lain 3 §:n 1 momentin mukaan viranhaltija voidaan ottaa virkaan tai virkasuhteeseen määräajaksi, jos tehtävän luonne, sijaisuus, avoinna olevaan virkaan kuuluvien tehtävien hoidon järjestäminen, harjoittelu tai muu näihin rinnastettava määräaikaista virkasuhdetta edellyttävä seikka on siihen syynä. Asuntotoimiston kanslistin viran väliaikainen täyttäminen edellä mainittu säännös huomioon ottaen ei olisi enää  ollut mahdollista. Kanslistin virkaan valittua ei voitu, ottaen huomioon hänen pitkäaikainen virkasuhteensa kuntaan, pitää kunnallisen viranhaltijan palvelussuhdeturvasta annetun lain 7 §:n 2 momentin 1 kohdassa tarkoitettuna uutena henkilönä. Lääninoikeuden päätös kumottiin tältä osin.</p>
    <p>Kunnallisen viranhaltijan palvelussuhdeturvasta annetun lain 7 §:n 1 momentin mukaan irtisanominen edellyttää lisäksi, ettei viranhaltijaa voida ammattitaitoonsa ja kykyynsä nähden kohtuudella sijoittaa toiseen virkaan tai ottaa sellaiseen työsuhteeseen, jonka  tehtävät eivät olennaisesti poikkea viranhaltijan tehtävistä, tai kouluttaa uusiin tehtäviin.</p>
    <p>Ala-asteen toimistovirkailija oli ollut määräaikaisella eläkkeellä 1.10.1993-31.1.1995, 1.2.1995-31.1.1996, 1.2.1996-31.12.1996 sekä tämän jälkeen kuntoutuspäivärahalla ajalla 1.1.1997-31.12.1997. Näissä oloissa työantajalla on jo irtisanomishetkellä katsottava olleen tiedossa, että ala-asteella tarvitaan toimistovirkailijan sijainen, vaikka toimistovirkailijan virkavapauden jatkohakemus oli saatu joulukuussa 1996. Irtisanottu palkanlaskija olikin määrätty hoitamaan ala-asteen toimistovirkailijan virkaa 1.2.-31.12.1997, jonka viran tehtävät eivät olennaisesti poikenneet keskushallinnon palkanlaskijan viran tehtävistä. Näin ollen palkanlaskija olisi voitu sijoittaa toiseen virkaan. Palkanlaskijan irtisanominen oli kunnallisen viranhaltijan palvelussuhdeturvasta annetun lain 7 §:n 1 momentin vastainen. Palkanlaskijan irtisanominen kumottiin.</p>
  </dcterms:abstract>
</finlex:document>
