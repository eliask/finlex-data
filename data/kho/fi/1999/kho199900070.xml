<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199900070</dcterms:identifier>
  <finlex:ecliIdentifier>ECLI:FI:KHO:1999:T70</finlex:ecliIdentifier>
  <dcterms:title>19.01.1999/70</dcterms:title>
  <dcterms:description>
    <p>
      <span>Vammaispalvelu</span>
      <span>Palveluasuminen</span>
      <span>Henkilökohtainen avustaja</span>
      <span>Kodin ulkopuoliset toiminnot</span>
    </p>
  </dcterms:description>
  <finlex:registerNumber>1610/3/98</finlex:registerNumber>
  <dcterms:issued>1999-01-19</dcterms:issued>
  <finlex:fileCopyNumber>70</finlex:fileCopyNumber>
  <sysluok>
    <snro>1.07.03.02.01.05</snro>
  </sysluok>
  <dcterms:abstract>
    <p>Palvelutalossa asuva vaikeavammainen haki palveluasumista siten, että siihen sisältyy osana tuki henkilökohtaisen avustajan palkkaamiseksi 20 tunniksi viikossa. Peruspalvelulautakunta myönsi avustusta avustajan palkkaukseen 15 tunnilta kuukaudessa harrastus- ynnä muita palvelutalon ulkopuolisia toimintoja varten. Hakijalle oli lisäksi myönnetty palveluasuminen palvelutalossa, vaikeasti puhevammaisen tulkkipalvelut 120 tuntia vuodessa ja vaikeavammaisen kuljetuspalvelut.</p>
    <p>Lääninoikeus kumosi hakijan valituksesta peruspalvelulautakunnan päätöksen katsoen, että hän ei saanut palveluasumista avustajan palkkaamiseen myönnetyn avustuksen avulla täydennettynäkään vammaispalvelulaissa edellytetyssä laajuudessa. Korkein hallinto-oikeus kumosi peruspalvelulautakunnan valituksesta lääninoikeuden päätöksen ja saattoi lautakunnan päätöksen voimaan. Korkein hallinto-oikeus totesi päätöksensä perusteluissa, että vammaispalvelulain 8 §:n 2 momentissa ja vammaispalveluasetuksen 10 §:ssä tarkoitetun palveluasumisen piiriin eivät kuulu sellaiset kodin tai asunnon ulkopuoliset toiminnot, jotka eivät liity asumiseen. Henkilökohtaisen avustajan palkkaamisesta kodin ulkopuolisiin asumiseen liittymättömiin toimintoihin aiheutuvien kustannusten korvaaminen on vammaispalvelulain 9 §:n 1 momentissa tarkoitettu määrärahasidonnainen tukitoimi. Tämän vuoksi ja kun asiassa ei ollut selvitetty, että hakija ei palvelutalossa saanut riittäviä palveluasumiseen liittyviä palveluja, lääninoikeuden ei olisi tullut kumota lautakunnan päätöstä.</p>
  </dcterms:abstract>
  <p>Laki vammaisuuden perusteella järjestettävistä palveluista ja tukitoimista 8 § 2 mom. ja 9 § 1 mom.</p>
  <p>Asetus vammaisuuden perusteella järjestettävistä palveluista ja tukitoimista 10 §</p>
</finlex:document>
