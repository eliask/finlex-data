<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199903895</dcterms:identifier>
  <finlex:ecliIdentifier>ECLI:FI:KHO:1999:T3895</finlex:ecliIdentifier>
  <dcterms:title>01.12.1999/3895</dcterms:title>
  <dcterms:description>
    <p>
      <span>Julkinen hankinta</span>
      <span>Kilpailuneuvoston toimivalta</span>
      <span>Hankintasäännösten soveltamisala</span>
      <span>Oikeushenkilö, jonka katsotaan kuuluvan julkishallintoon</span>
    </p>
  </dcterms:description>
  <finlex:registerNumber>1711/1/99</finlex:registerNumber>
  <dcterms:issued>1999-12-01</dcterms:issued>
  <finlex:fileCopyNumber>3895</finlex:fileCopyNumber>
  <sysluok>
    <snro>1.06.02.04.01</snro>
  </sysluok>
  <dcterms:abstract>
    <p>Kilpailuneuvosto oli tutkinut hakemuksen, joka koski kaupungin pääasiallisesti omistaman, kaupungin apporttina yhtiötä perustettaessa luovuttaman kiinteistön omistamista, hallitsemista ja vuokraamista sekä kiinteistölle rakennettavaa  teollisuushallia ja muita mahdollisesti rakennettavia rakennuksia varten perustetun yhtiön tekemää rakennusurakkaa koskevaa hankintaa.</p>
    <p>Kilpailuneuvoston toimivalta riippui julkisista hankinnoista annetun lain 1, 2 ja 9 §:n nojalla siitä, oliko kaupungin pääasiallisesti omistama yhtiö julkisista  hankinnoista annetun lain 2 §:n 1 momentin 2 kohdassa tarkoitettu oikeushenkilö, jonka katsotaan kuuluvan julkishallintoon.</p>
    <p>Yhtiö ei ollut julkisista hankinnoista annetun lain 2 §:n 2 momentin mukaan  julkishallintoon kuuluva oikeushenkilö vielä sillä perusteella, että kaupunki omisti sen osakkeista 90 % tai että kaupunki yhtiötä koskevan osakassopimuksen mukaan nimesi yhtiön kolmesta hallituksen jäsenestä kaksi. Jotta yhtiö olisi lainkohdassa tarkoitettu julkishallintoon kuuluva oikeushenkilö, oli lisäksi edellytyksenä, että yhtiö oli perustettu huolehtimaan tehtävistä yleisen edun tarkoituksessa ilman teollista tai kaupallista luonnetta.</p>
    <p>Kun yhtiön perustamiseen liittyvistä asiakirjoista kävi ilmi, että kysymys oli  yksittäisen, tietyn yrityksen hankkeen taloudelliseksi mahdollistamiseksi tehdystä järjestelystä, jolla oli tarkoituksena edistää tämän yrityksen toimintaedellytyksiä, yhtiötä ei ollut julkisista hankinnoista annetun lain 2 §:n 2 momentissa tarkoitetulla tavalla perustettu huolehtimaan tehtävistä yleisen edun tarkoituksessa.</p>
  </dcterms:abstract>
</finlex:document>
