<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199903904</dcterms:identifier>
  <finlex:ecliIdentifier>ECLI:FI:KHO:1999:T3904</finlex:ecliIdentifier>
  <dcterms:title>01.12.1999/3904</dcterms:title>
  <dcterms:description>
    <p>
      <span>Vammaispalvelu</span>
      <span>Kuljetuspalvelu</span>
      <span>Kuljetuspalvelukustannusten korvaaminen</span>
      <span>Luottoajo</span>
      <span>Yhdenvertaisuus</span>
    </p>
  </dcterms:description>
  <finlex:registerNumber>1786/3/99</finlex:registerNumber>
  <dcterms:issued>1999-12-01</dcterms:issued>
  <finlex:fileCopyNumber>3904</finlex:fileCopyNumber>
  <sysluok>
    <snro>1.07.03.02.01</snro>
    <snro>1.07.03.02.01.05</snro>
  </sysluok>
  <dcterms:abstract>
    <p>A:n kaupungin sosiaalilautakunnan alainen viranhaltija hylkäsi sokean  vaikeavammaisen henkilön (B) hakemuksen saada ajaa vaikeavammaisten  kuljetuspalveluna myönnetyt matkat niin sanottuna luottoajona siten, että B maksaa taksimatkasta ainoastaan omavastuuosuuden ja autoilija saa ylimenevältä osalta korvauksen valtakirjalla suoraan sosiaalilautakunnalta. Viranhaltija totesi  päätöksessään sosiaalilautakunnan päättäneen, että kuljetuspalveluasiakkaille ei anneta lupaa valtakirjojen käyttöön. Invataksit voivat laskuttaa  kuljetuspalveluasiakkaiden matkat luottoajoina niiden asiakkaiden osalta, joiden kohdalla invataksin käyttö on perusteltua. A:n sosiaalilautakunta hylkäsi B:n  vaatimuksen viranhaltijan päätöksen oikaisemisesta.</p>
    <p>Lääninoikeus hylkäsi B:n valituksen sosiaalilautakunnan päätöksestä.  Lääninoikeuden päätöksen perusteluissa todettiin muun ohella seuraavaa: A:n sosiaalikeskus on antanut kuljetuspalvelujen käyttäjille ohjeet, joiden mukaan palvelun käyttäjän tulee ensin itse maksaa matkan hinta suoraan taksinkuljettajalle. Palvelun käyttäjä saa kuittia vastaan jälkikäteen korvauksen sosiaalitoimistolta omavastuun ylittävältä osalta. Invataksit voivat laskuttaa  kuljetuspalveluasiakkaiden matkat luottoajona niiden asiakkaiden osalta, joiden kohdalla invataksin käyttö on perusteltua. A:n sosiaalilautakunnan lausunnon mukaan invataksin käyttäjät ovat niitä vaikeavammaisia, joiden liikuntakyky on erittäin huono. Invataksin käyttäjien huono liikuntakyky on sellainen hyväksyttävä peruste, jonka mukaan A:n kaupunki on voinut määrätä kuljetuspalveluiden  käyttämisestä aiheutuneiden kustannusten korvaamisesta eri tavoin invataksia ja tavallista taksia käyttävien vaikeavammaisten osalta. B ei ole myöskään väittänyt, että tämä korvaustapa olisi estänyt häntä käyttämästä hänelle myönnettyä  kuljetuspalvelua. Sosiaalilautakunnan päätös ei siten loukkaa kansalaisten  yhdenvertaisuutta. Päätös ei muutoinkaan ole lainvastainen.</p>
    <p>Korkein hallinto-oikeus hylkäsi B:n valituksen lääninoikeuden päätöksestä ja pysytti lääninoikeuden päätöksen perusteluineen.</p>
  </dcterms:abstract>
  <p>Suomen Hallitusmuoto 5 §</p>
  <p>Laki vammaisuuden perusteella järjestettävistä palveluista ja tukitoimista  8 § 2 mom.</p>
  <p>Asetus vammaisuuden perusteella järjestettävistä palveluista ja tukitoimista  4 § 3 mom.</p>
</finlex:document>
