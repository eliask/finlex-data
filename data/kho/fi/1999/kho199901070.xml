<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199901070</dcterms:identifier>
  <finlex:ecliIdentifier>ECLI:FI:KHO:1999:T1070</finlex:ecliIdentifier>
  <dcterms:title>11.05.1999/1070</dcterms:title>
  <dcterms:description>
    <p>
      <span>Lastensuojelu</span>
      <span>Huostaanottopäätöksen raukeaminen</span>
      <span>Sijoittaminen vanhempien luokse</span>
    </p>
  </dcterms:description>
  <finlex:registerNumber>1760/3/98</finlex:registerNumber>
  <dcterms:issued>1999-05-11</dcterms:issued>
  <finlex:fileCopyNumber>1070</finlex:fileCopyNumber>
  <sysluok>
    <snro>1.07.03.03.01</snro>
    <snro>1.07.03.03.01.02</snro>
    <snro>1.07.03.03.01.03</snro>
  </sysluok>
  <dcterms:abstract>
    <p>Sosiaali- ja terveyslautakunta oli 28.6.1995 ottanut valittajien suostumuksella heidän 12.12.1991 ja 4.3.1993 syntyneet lapsensa lautakunnan huostaan lastensuojelulain 16 ja 17 §:n 1 momentin mukaisesti sekä lastensuojelulain 22 §:n nojalla hyväksynyt lasten sijoituksen tuossa vaiheessa omaan kotiin enintään kuuden kuukauden ajaksi.</p>
    <p/>
    <p>Sosiaali- ja terveyslautakunta oli 10.9.1997 tekemällään päätöksellä hyväksynyt sanottujen lasten sijaishuollon muuttamisen niin, että 1.8.1997 alkaen lasten sijoituspaikka oli tilapäisesti lastenkoti ja kun sopiva perhe järjestyisi, sijaishuoltopaikkana oli sijaisperhe. Lautakunta oli päätöksensä perusteluissa todennut muun ohella, että perusteet lasten huostassapidolle olivat edelleen olemassa. Kodin olosuhteet ovat edelleen uhanneet vaarantaa heidän kasvuaan ja kehitystään. Päivähoito yksin ei riittänyt vastaamaan lasten tarpeisiin eivätkä muut tukitoimenpiteet olleet riittäviä tai tarkoituksenmukaisia.</p>
    <p>Lääninoikeus oli valituksenalaisella päätöksellään hylännyt lasten vanhempien valituksen katsoen päätöksensä perusteluissa, että perusteet lasten huostassapidon jatkamiselle ovat olleet olemassa valituksenalaisen päätöksen tekemisen aikana ja sijaishuollon muuttaminen on ollut lasten edun mukaista. Näin ollen sosiaali- ja terveyslautakunnan 10.9.1997 tekemää päätöstä ei ole ollut syytä muuttaa.</p>
    <p>Valituksessaan korkeimpaan hallinto-oikeuteen lasten vanhemmat vaativat, että lääninoikeuden sekä sosiaali- ja terveyslautakunnan päätökset kumotaan ja määrätään lasten huostaanotto lopetettavaksi sekä lapset palautettavaksi asumaan vanhempiensa luokse, koska edellytyksiä huostassapidon jatkamiseen ei ole enää ollut.</p>
    <p/>
  </dcterms:abstract>
  <p>Korkeimman hallinto-oikeuden ratkaisu: Lääninoikeuden sekä sosiaali- ja terveyslautakunnan päätökset lasten huostassapidon jatkamisesta ja sijaishuollon muuttamisesta kumottiin ja asia palautettiin lautakunnalle käsiteltäväksi lasten huostaanottamista koskevana asiana. Samalla korkein hallinto-oikeus määräsi, että kumottua päätöstä oli noudatettava, kunnes sosiaali- ja terveyslautakunta on ratkaissut sille palautetun asian tai lautakunta määrää toisin.</p>
  <p/>
  <p>Lastensuojelulain 16 §:n, 22 §:n 1 ja 3 momentin sekä 21 §:n säännöksistä ilmenee, että sijaishuollon olennaisin piirre on lapsen sijoittaminen sosiaalilautakunnan päätöksellä kodin ulkopuolelle. Lapsen sijoittaminen vanhempiensa hoidettavaksi ja kasvatettavaksi voi tapahtua vain väliaikaisesti. Hallituksen esityksessä 13/1983 vp esimerkkeinä lapsen sijoittamisesta kotiinsa on mainittu huostassapidon lopettamisen valmistelu ja lapsen sijoittaminen toisen vanhempansa luokse silloin, kun vanhemmat eivät kärjistyneen asumus- tai avioerotilanteen vuoksi kykene sopimaan lapsen huollosta. Lapsen sijoittamiselle kotiinsa täytyy siten olla olemassa jokin kysymyksessä olevaan huostaanottoon liittyvä erityinen peruste.</p>
  <p/>
  <p>Sosiaali- ja terveyslautakunta oli 28.6.1995 tekemällään päätöksellä ottanut lapset lautakunnan huostaan ja päättänyt sijoittaa heidät siinä vaiheessa omaan kotiinsa enintään kuuden kuukauden ajaksi. Lasten kotiin sijoittamisen tarkoituksena oli tehostaa perheelle jo aiemmin järjestettyjä avohuollon tukitoimia. Lasten hoito ja kasvatus kotona vanhempien luona avohuollon tukitoimien avulla jatkui 1.8.1997 saakka, jolloin lapset toimitettiin lastenkotiin. Edellä mainitut sijaishuollon tarkoitusta, lapsen sijoittamista väliaikaisesti vanhempiensa luokse ja huostaanottopäätöksen raukeamista koskevat säännökset huomioon ottaen oli katsottava, että lasten huostaanottoa koskevat päätökset olivat näissä olosuhteissa jääneet tosiasiallisesti täytäntöön panematta ja siten rauenneet heidän oltuaan jatkuvasti kotonaan yli kaksi vuotta. Tämän vuoksi heidän sijoittamistaan kodin ulkopuolelle lastenkotiin ja edelleen perhehoitoon ei ole voitu käsitellä sijaishuollon muuttamista koskevana asiana, vaan asia olisi tullut käsitellä huostaanottoa ja sijaishuoltoon sijoittamista koskevana asiana siten kuin lastensuojelulain 17 §:n 1 ja 2 momentissa säädetään.</p>
  <p/>
  <p>Lastensuojelulaki 16 §, 22 § 1 mom ja 3 mom ja 21 §</p>
  <p>Hallintolainkäyttölaki 32 § 3 mom</p>
</finlex:document>
