<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199904351</dcterms:identifier>
  <finlex:ecliIdentifier>ECLI:FI:KHO:1999:71</finlex:ecliIdentifier>
  <dcterms:title>31.12.1999/4351 KHO:1999:71</dcterms:title>
  <dcterms:description>
    <p>
      <span>Arvonlisävero</span>
      <span>Vähennettävä vero</span>
      <span>Yleinen vähennysoikeus</span>
      <span>Hankintaan sisältyvä vero</span>
      <span>Vähennysoikeuden edellytykset</span>
      <span>Vääränsisältöiset tositteet</span>
      <span>Myyjän vilpillinen menettely</span>
      <span>Ostajan tietoisuus myyjän menettelystä</span>
    </p>
  </dcterms:description>
  <finlex:registerNumber>2212/2/97</finlex:registerNumber>
  <dcterms:issued>1999-12-31</dcterms:issued>
  <finlex:fileCopyNumber>4351</finlex:fileCopyNumber>
  <sysluok>
    <snro>2.20.11.02</snro>
  </sysluok>
  <dcterms:abstract>
    <p>A oli vähentänyt verollista liiketoimintaansa varten B:ltä ja C:ltä  ostamistaan tavaroista ja palveluista niitä koskeviin ostolaskuihin merkityn arvonlisäveron. Laskuissa ei ollut myyjien verovelvollisuutta osoittavaa, arvonlisäveroasetuksen 4 §:n edellyttämää merkintää "ALV rek.".  Verotarkastuksen perusteella A:n tekemät vähennykset poistettiin  jälkiverotuksin, koska B:tä ja C:tä ei ollut ostojen tapahtuessa merkitty arvonlisäverovelvollisten rekisteriin eikä myöhemminkään rekisteröity takautuvasti verovelvolliseksi tuolta ajalta.</p>
    <p>Kun tavara tai palvelu ostetaan Suomessa täällä olevalta myyjältä, ostajan vähennysoikeuden edellytyksenä on arvonlisäverolain 102 §:n mukaan, että myyjä on verovelvollinen eli lain aineellisten säännösten mukaan  velvollinen suorittamaan myynnistä veron. Ostajan vähennysoikeus ei sitä vastoin edellytä, että myyjä on ollut myynnin tapahtuessa merkittynä  arvonlisäverovelvollisten rekisteriin tai että myyjä on maksanut laskuun merkityn veron. Ostajalle ei myöskään ole asetettu yleistä  selonottovelvollisuutta myyjän rekisteriin merkitsemisestä eikä silloinkaan, kun laskussa ei ole myyjän verovelvollisuutta osoittavaa merkintää.</p>
    <p>Koska B ja C olivat olleet velvollisia suorittamaan myynneistä veron, A:n vähennysoikeutta ei voitu evätä pelkästään sillä perusteella, ettei B:tä ja C:tä ollut rekisteröity verovelvollisiksi ostojen tapahtuessa. Kun A:n ei ollut väitettykään olleen tietoinen B:n ja C:n vilpillisestä menettelystä, A:lla oli oikeus vähentää laskuihin merkitty vero ostoon sisältyvänä verona.</p>
    <p>A oli ostanut tavaroita ja palveluja myös D:ltä, joka oli toiminut muutoin vastaavalla tavalla kuin B ja C, mutta D:n laskuihin oli tehty veroa  koskevien merkintöjen lisäksi myös verovelvollisuutta osoittava merkintä. A:lla ei kuitenkaan ollut vähennysoikeutta D:ltä tapahtuneiden ostojen osalta, koska A oli ollut tietoinen D:n menettelyn vilpillisyydestä tai A:n olisi ainakin pitänyt epäillä D:n menettelyn vilpillisyyttä. Jälkiverotus ajalta 1.6.-31.12.1994 ja 1.1.-31.3.1995.</p>
  </dcterms:abstract>
  <p>Arvonlisäverolaki 102 § 1 mom. 1 kohta ja 102 a § 1 mom. (1486/1994)</p>
  <p>Euroopan yhteisöjen neuvoston kuudes arvonlisäverodirektiivi (77/388/ETY) 17, 18, 21 ja 22 artikla</p>
</finlex:document>
