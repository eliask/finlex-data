<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199902405</dcterms:identifier>
  <finlex:ecliIdentifier>ECLI:FI:KHO:1999:T2405</finlex:ecliIdentifier>
  <dcterms:title>08.09.1999/2405</dcterms:title>
  <dcterms:description>
    <p>
      <span>Ennakkoperintä</span>
      <span>Palkka</span>
      <span>Stipendi</span>
      <span>Apuraha</span>
      <span>Tieteellinen tutkimus tai taiteellinen toiminta</span>
    </p>
  </dcterms:description>
  <finlex:registerNumber>649/2/98</finlex:registerNumber>
  <dcterms:issued>1999-09-08</dcterms:issued>
  <finlex:fileCopyNumber>2405</finlex:fileCopyNumber>
  <sysluok>
    <snro>2.03.03.03</snro>
  </sysluok>
  <dcterms:abstract>
    <p>Yleishyödyllisen säätiön tarkoituksena oli suomalaisen kulttuuriperinteen, erityisesti maamme kaupunkikulttuurin, historiallisten rakenteiden, säilyttäminen, taiteen tukeminen koti- ja ulkomaista taidetta hankkimalla sekä tieteellisen tutkimustyön ja taiteen tukeminen apurahoja myöntämällä. Säätiön kiinteistöä rakennettaessa tehtiin merkittävä arkeologis-historiallinen löydös, jota kaivamalla havaittiin voitavan saada merkittävää lisäaineistoa keskiajan kaupunkielämän tutkimiselle. Tulokset haluttiin myös esittää yleisölle, jota varten päätettiin rakentaa museo. Museon rakentamista ja siihen liittyvää tutkimusta valvomaan perustettiin toimikunta, jonka jäsenet edustivat opetusministeriötä, museovirastoa, kaupunkia ja säätiötä.</p>
    <p>Säätiö on myöntänyt toimikunnan esittämällä tavalla vuosina 1994 ja 1995 apurahoja ja stipendejä museohankkeeseen liittyvään tieteelliseen tutkimukseen, taiteelliseen toimintaan ja opinnäytteisiin. Apurahojen ja stipendien saajien tutkimustyö, taiteellinen toiminta ja opinnäytteet on tehty museoviraston, taideteollisen korkeakoulun tai teatterikorkeakoulun ohjauksen ja valvonnan alaisena. Säätiöllä on ollut oikeus saada käyttöönsä valmistunut kirjallinen tai muu esitys, joka on ollut tarkoituksena julkaista jossain muodossa säätiön museossa. Säätiöllä ei ole kuitenkaan ollut yksinoikeutta aineistoon, vaan tutkimustulokset ja raportit on luovutettu myös museovirastoon. Eräät tutkimukset ovat liittyneet tekijöiden opintoihin, jolloin tutkimustulokset on luovutettu asianomaiseen korkeakouluun. Katsottiin, että kysymyksessä olevat stipendit ja apurahat olivat opintoja tai tieteellistä tutkimusta tahi taiteellista toimintaa varten saatuina verovapaita, minkä vuoksi niistä ei ollut toimitettava ennakonpidätystä eikä niiden perusteella ollut suoritettava työnantajan sosiaaliturvamaksua. Ennakkoperintä. Maksuunpanovuodet 1994 ja 1995.</p>
  </dcterms:abstract>
  <p>Tuloverolaki 82 § 1 mom 1 kohta</p>
  <p>Ennakkoperintälaki 4 §</p>
</finlex:document>
