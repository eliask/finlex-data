<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199902468</dcterms:identifier>
  <finlex:ecliIdentifier>ECLI:FI:KHO:1999:T2468</finlex:ecliIdentifier>
  <dcterms:title>14.09.1999/2468</dcterms:title>
  <dcterms:description>
    <p>
      <span>Patentti</span>
      <span>Lääkeaine</span>
      <span>Tuotesuoja</span>
      <span>TRIPS-sopimus</span>
    </p>
  </dcterms:description>
  <finlex:registerNumber>1805/3/98</finlex:registerNumber>
  <dcterms:issued>1999-09-14</dcterms:issued>
  <finlex:fileCopyNumber>2468</finlex:fileCopyNumber>
  <sysluok>
    <snro>1.06.02.02</snro>
  </sysluok>
  <dcterms:abstract>
    <p>Patentin hakijana oleva yhtiö oli 20.3.1997, TRIPS-sopimuksen 27 artiklaan ja 70 artiklan 7 kohtaan vedoten, muuttanut 10.8.1993 jättämänsä jatketun kansainvälisen hakemuksen patenttivaatimuksia koskemaan tuotesuojaa lääkeaineisiin.</p>
    <p/>
    <p>Sopimuksen 27 artiklan mukaan tuli miltä tekniikan alalta tahansa olevaa tuotetta tai menetelmää koskevan keksinnön olla patentoitavissa edellyttäen, että se oli uusi ja keksinnöllinen ja sitä voitiin käyttää teollisesti hyväksi. 70 artiklan 7 kohdan mukaan tuli niiden teollis- ja tekijänoikeuksien kohdalla, joiden osalta suojan saaminen edellyttää rekisteröintiä, suojan saamista tarkoittavia hakemuksia, jotka olivat vireillä kyseessä olevan jäsenen osalta noudatettavana sopimuksen soveltamispäivänä, voida muuttaa sen mahdollisen lisäsuojan saamiseksi, joka oli johdettavissa sopimuksen määräyksistä. TRIPS-sopimus oli tullut voimaan Suomessa 1.1.1996.</p>
    <p/>
    <p>Patenttilain voimaantulosäännöksen mukaan patenttia ei voitu myöntää itse tuotteeseen, vaan ainoastaan sen valmistusmenetelmään, milloin keksintö koski ravinto- tai lääkeaineita. Mainittu säännös oli kumottu asetuksella ravinto- ja lääkeaineisiin myönnettävästä patentista, jonka mukaan patentti voitiin myöntää itse tuotteeseen, kun keksintö koski ravinto- tai lääkeaineita. Asetus oli tullut voimaan 1.1.1987 ja sitä sovellettiin patenttihakemuksiin, jotka tehtiin tai oli katsottava tehdyiksi 1.1.1995 tai sen jälkeen.</p>
    <p/>
    <p>TRIPS-sopimus oli Suomessa saatettu voimaan patenttilain voimaansaattamissäännökseen nähden myöhemmällä, samatasoisella normilla. Suomi ei ollut tehnyt varaumaa lääkeaineille myönnettävän tuotepatentin osalta. TRIPS-sopimus ei kuitenkaan 70 artiklan 1 kohdan mukaan ollut periaatteessa tarkoitettu takautuvasti sovellettavaksi. Lääkeaineiden tuotesuojaa ei nimenomaisesti mainittu kohdassa 7 vaan kohdassa 8, jota ei sovellettu Suomessa, koska sopimuksen voimaantulopäivänä oli mahdollista hakea tuotepatenttia lääkeaineisiin. Kohta 8 kuitenkin osoitti, ettei sopimuksen lääkeaineita koskevia säännöksiä ollut tarkoitettu sovellettaviksi hakemuksiin, jotka oli jätetty ennen sen voimaantuloa. Näillä perusteilla ja ottaen huomioon Valtiosopimusoikeutta koskevan Wienin sopimuksen periaatteet puheena olevaan, ennen 1.1.1995 jätettyyn hakemukseen oli sovellettava kansallista lainsäädäntöä, koska se ei ollut ristiriidassa TRIPS-sopimuksen määräysten kanssa.</p>
  </dcterms:abstract>
  <p>Patenttilain voimaantulosäännös 15.12.1967/550,</p>
  <p>Asetus ravinto- tai lääkeaineisiin myönnettävästä patentista 4.12.1987/932,</p>
  <p>Laki WTO:n perustamissopimuksen ja sen liitesopimusten eräiden määräysten hyväksymisestä ja vastaava asetus, 29.12.1994/16-17,</p>
  <p>TRIPS-sopimus 27 ja 79 artikla ja</p>
  <p>Valtiosopimusoikeutta koskeva Wienin yleissopimus 31 artikla</p>
</finlex:document>
