<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199900414</dcterms:identifier>
  <finlex:ecliIdentifier>ECLI:FI:KHO:1999:11</finlex:ecliIdentifier>
  <dcterms:title>12.03.1999/414 KHO:1999:11</dcterms:title>
  <dcterms:description>
    <p>
      <span>Lääninoikeus</span>
      <span>Toimivalta</span>
      <span>Siirtäminen</span>
      <span>Toimipaikka</span>
    </p>
  </dcterms:description>
  <finlex:registerNumber>4681/3/98</finlex:registerNumber>
  <dcterms:issued>1999-03-12</dcterms:issued>
  <finlex:fileCopyNumber>414</finlex:fileCopyNumber>
  <sysluok>
    <snro>1.09.01</snro>
    <snro>1.09.01.02.02</snro>
    <snro>1.09.02.04</snro>
  </sysluok>
  <dcterms:abstract>
    <p>Tampereelta oleva vuokra-autonkuljettaja oli Länsi-Suomen lääninhallitukseen saapuneessa hakemuksessaan pyytänyt, että lääninhallitus myöntää hänelle luvan harjoittaa taksiliikennettä yhdellä tavallisella henkilöautolla asemapaikkana Tampere. Lääninhallitus oli sen Jyväskylän alueellisessa palveluyksikössä tehdyllä päätöksellään 1.6.1998 myöntänyt hänelle luvan harjoittaa taksiliikennettä yhdellä invataksilla auton varustusta koskevin ehdoin asemapaikkana Tampere. Lääninhallitus oli liittänyt päätökseensä valitusosoituksen, jonka mukaan lääninhallituksen päätökseen sai hakea muutosta valittamalla Keski-Suomen lääninoikeuteen. Lääninoikeus oli autonkuljettajan valituksesta kumonnut lääninhallituksen päätöksen virheellisessä järjestyksessä syntyneenä ja palauttanut asian lääninhallitukselle uudelleen käsiteltäväksi. Lääninasiamies oli korkeimmassa hallinto-oikeudessa vaatinut, että lääninoikeuden päätös kumotaan ja lääninhallituksen päätös saatetaan voimaan. Korkein hallinto-oikeus kumosi ja poisti lääninoikeuden päätöksen ja siirsi asian Turun ja Porin lääninoikeuden käsiteltäväksi. Perustelut: Toimivaltaisesta lääninoikeudesta säädettiin hallintolainkäyttölain 12 §:n 1 momentissa. Valitus tuli tehdä sille lääninoikeudelle, jonka tuomiopiirissä oli sen viranomaisen toimialue, jonka päätöksestä valitettiin. Jollei tätä perustetta voitu käyttää, valitus tuli tehdä sille lääninoikeudelle, jonka tuomiopiirissä päätöksen tehneen viranomaisen toimipaikka sijaitsi tai, jos tätäkään perustetta ei voitu käyttää, sille lääninoikeudelle, jonka tuomiopiirissä päätös oli tehty. Lääninhallituslain 2 §:n 3 momentin mukaan valtioneuvosto päätti lääninhallitusten toimipaikat ja nimet sekä läänien alueet. Läänien alueista sekä lääninhallitusten toimipaikoista ja nimistä 6.2.1997 annetun valtioneuvoston päätöksen (121/1997) 3 §:n mukaan Länsi-Suomen lääninhallituksen toimipaikka oli Turussa. Lääninhallituksella oli lisäksi alueelliset palveluyksiköt Jyväskylässä, Tampereella ja Vaasassa. Kun otettiin huomioon edellä mainitut säännökset, toimivaltainen lääninoikeus määräytyi päätöksen tehneen viranomaisen toimipaikan mukaan. Lääninhallituksen alueellisten palveluyksikköjen sijainnilla ei ollut asiassa merkitystä. Näin ollen Länsi-Suomen lääninhallituksen päätökseen liitetty valitusosoitus Keski-Suomen lääninoikeuteen oli ollut virheellinen. Keski-Suomen lääninoikeuden ei olisi tullut tutkia autonkuljettajan valitusta. Tämän vuoksi ja ottaen myös huomioon hallintolainkäyttölain 30 § asia siirrettiin Turun ja Porin lääninoikeuden käsiteltäväksi.</p>
    <p/>
  </dcterms:abstract>
  <p>Hallintolainkäyttölaki 12 §</p>
  <p>Lääninhallituslaki 1 ja 2 §</p>
  <p>Valtioneuvoston päätös läänien alueista ja lääninhallitusten toimipaikoista ja nimistä (121/1997) 3 §</p>
</finlex:document>
