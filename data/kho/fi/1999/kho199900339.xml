<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199900339</dcterms:identifier>
  <finlex:ecliIdentifier>ECLI:FI:KHO:1999:T339</finlex:ecliIdentifier>
  <dcterms:title>03.03.1999/339</dcterms:title>
  <dcterms:description>
    <p>
      <span>Tietosuoja-asia</span>
      <span>Metsänomistajarekisteri</span>
      <span>Suoramarkkinointi</span>
      <span>Suoramarkkinointirekisteri</span>
      <span>Painava syy</span>
    </p>
  </dcterms:description>
  <finlex:registerNumber>2797/1/98</finlex:registerNumber>
  <dcterms:issued>1999-03-03</dcterms:issued>
  <finlex:fileCopyNumber>339</finlex:fileCopyNumber>
  <sysluok>
    <snro>1.01.02.07.03</snro>
  </sysluok>
  <dcterms:abstract>
    <p>Yhtiö oli hakenut henkilörekisterilain 5 §:n mukaisesti poikkeuslupaa metsänomistajarekisterilleen. Rekisteriin oli tarkoitus tallentaa tietoja henkilöistä, jotka olivat myyneet puuta yhtiölle, ja henkilöistä, jotka saattaisivat tulevaisuudessa myydä puuta.</p>
    <p>Tietosuojalautakunta totesi päätöksensä perusteluissa muun ohella, että hakemuksen liitteenä olevan metsänomistajarekisterin rekisterin kuvauksen mukaan rekisteri oli tarkoitettu pysyväksi suoramarkkinointirekisteriksi. Rekisterin käyttötarkoitus oli puukaupan markkinointi ja metsäviestintä. Rekisteriä käytettiin yhtiön markkinoimiseen puun ostajana ja yleiseen metsäasioista tiedottamiseen. Rekisterin avulla hakija tarjosi ostopalveluja ja välitti viestejä määrätylle väestönosalle suoramarkkinointikanavien avulla tarkoituksena tiedottaa tai koettaa saada rekisteröity vastaaman viesteihin. Tietosuojalautakunta katsoi, että metsänomistajarekisteri oli suoramarkkinointirekisteri.</p>
    <p>Lautakunta totesi päätöksessään, että kyseessä oli suurehkoa määrää rekisteröityjä koskeva henkilörekisteri. Henkilörekisterilain lähtökohtana oli, että rekisterinpitäjällä oli rekisteröidyn suostumus henkilötietojen keräämiseen ja tallettamiseen tai että henkilörekisterilain 5 §:n 1 momentin yhteysvaatimus rekisterinpitäjän ja rekisteröidyn välillä muuten täyttyi. Poikkeustilanteista,  joissa henkilötietojen kerääminen ja tallettaminen on sallittua yhteysvaatimuksen estämättä, on erityisesti säädetty. Muiden poikkeusten mahdollistaminen edellytti painavan syyn olemassaoloa ja sitä, että rekisteröidyn yksityisyys ei vaarantunut. Painavan syyn olemassaoloa arvioitaessa oli kiinnitettävä huomiota muun muassa rekisterinpidon välttämättömyyteen ja siihen, voitiinko tarkoitettuun tulokseen päästä myös muilla keinoilla. Metsävarojen hyödyntämiseen tähtäävän markkinoinnin helpottumista ei tietosuojalautakunnan mielestä pelkästään voitu pitää painavana syynä poikkeusluvan myöntämiselle. Tietosuojalautakunta katsoi, että poikkeusluvan myöntämiseen ei ollut henkilörekisterilain 37§:ssä mainittuja edellytyksiä. Sen vuoksi lautakunta hylkäsi hakemuksen.</p>
    <p>Korkein hallinto-oikeus hylkäsi tietosuojalautakunnan päätöksestä tehdyn valituksen.</p>
    <p>(Painavan syyn osalta samoin D:2786/1/98.)</p>
  </dcterms:abstract>
  <p>Henkilörekisterilaki 5 § 1 ja 4 mom. sekä 20, 21 ja 37 §</p>
  <p>Henkilörekisteriasetus 4 § 2 kohta.</p>
</finlex:document>
