<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199901939</dcterms:identifier>
  <finlex:ecliIdentifier>ECLI:FI:KHO:1999:T1939</finlex:ecliIdentifier>
  <dcterms:title>05.08.1999/1939</dcterms:title>
  <dcterms:description>
    <p>
      <span>Katupiirustuksen vahvistaminen</span>
      <span>Raskaiden ajoneuvojen pysäköinti</span>
      <span>Asemakaavan vastaisuus</span>
    </p>
  </dcterms:description>
  <finlex:registerNumber>2058/1/98</finlex:registerNumber>
  <dcterms:issued>1999-08-05</dcterms:issued>
  <finlex:fileCopyNumber>1939</finlex:fileCopyNumber>
  <sysluok>
    <snro>1.04.04.12.02</snro>
  </sysluok>
  <dcterms:abstract>
    <p>Kaupunginhallitus oli vahvistanut raskaiden ajoneuvojen pysäköintitaskua koskevan Kaskentien katupiirustuksen muutoksen, ja ympäristökeskus oli hylännyt alueen asukkaiden valituksen.</p>
    <p>Korkein hallinto-oikeus ottaen huomioon rakennusasetuksen 95 §:n kumosi ympäristökeskuksen ja kaupunginhallituksen päätökset perustellen päätöstään muun muassa seuraavasti:</p>
    <p>Rakennuslain 35 §:n 1 momentin 1 kohdan mukaan asemakaavassa on määrättävä asemakaava-alueen rajat sekä asemakaavaan sisältyvien eri alueiden rajat ja ne tarkoitukset, joihin nämä alueet on aiottu käytettäväksi. Asemakaavassa voidaan rakennuslain 36 §:n 1 momentin 2 kohdan mukaan määrätä alueita muun muassa katuja ja muita yleisiä liikenneväyliä varten ja 5 kohdan mukaan ajoneuvojen pysäköimispaikkoja varten. Asemakaavan mukaisia katualueita koskevat rakennuslaissa useissa suhteissa toiset säännökset kuin pysäköimispaikkoja ja muita liikennealueita.</p>
    <p>Kaupunginvaltuuston alueelle hyväksymän ja lääninhallituksen vahvistaman asemakaavan ja asemakaavan muutoksen tavoitteena on kaavaselostuksen mukaan ollut maiseman osalta säilyttää Kaskenpuistosta ja Kaskentieltä avautuva kaunis avoin näkymä Hyvinkäänkylän pelloille. Tässä voimassa olevassa asemakaavassa Kaskentie on katualuetta, jolle ei ole merkitty pysäköimispaikkoja. Noin 70 metriä pitkän katualueen varaaminen raskaiden ajoneuvojen pysäköintitaskua varten Kaskentielle puiston ja osittain erillispientalojen korttelin (AO) vaikuttaa sillä tavoin alueen viihtyisyyteen, ettei kysymyksessä oleva maankäytön muutos ole ratkaistavissa katupiirustusmenettelyssä. Asiakirjoista saatavan selvityksen mukaan pysäköintialue ei erityisesti palvele Kaskentietä tai alueen muita liikenneväyliä tai kiinteistöjä, eikä kysymys siten ole liikenneväylän kaavanmukaisesta käyttötarkoituksesta.</p>
    <p>Raskaan liikenteen pysäköintialueen perustaminen Kaskentielle katupiirustuksen muutoksella on edellä esitetyillä perusteilla asemakaavan vastaista.</p>
    <p/>
    <p>Äänestys 4-1; vähemmistö pysytti ympäristökeskuksen päätöksen.</p>
  </dcterms:abstract>
</finlex:document>
