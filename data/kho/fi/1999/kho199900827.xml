<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199900827</dcterms:identifier>
  <finlex:ecliIdentifier>ECLI:FI:KHO:1999:T827</finlex:ecliIdentifier>
  <dcterms:title>20.04.1999/827</dcterms:title>
  <dcterms:description>
    <p>
      <span>Kunnallisasia</span>
      <span>Koulumatkakustannusten korvaaminen</span>
      <span>Yksi koulupiiri</span>
      <span>Peruskoulun ala-aste</span>
    </p>
  </dcterms:description>
  <finlex:registerNumber>2343/1/98</finlex:registerNumber>
  <dcterms:issued>1999-04-20</dcterms:issued>
  <finlex:fileCopyNumber>827</finlex:fileCopyNumber>
  <sysluok>
    <snro>1.05.01.01.02</snro>
    <snro>1.05.01.01.03</snro>
  </sysluok>
  <dcterms:abstract>
    <p>Kunnan koululaitos toimi yhtenä koulupiirinä ja kunnan esittämän selvityksen mukaan koulunkäyntialueita (oppilasalueita) oli kaksi. Oppilaiden oman koulunkäyntialueen koulun ongelmien vuoksi oppilaiden vanhemmat olivat ilmoittaneet lastensa siirtyvän toiseen koulunkäyntialueeseen kuuluvaan kouluun. Kunta oli ilmoittanut, ettei se korvaa oppilaiden kuljetuskustannuksia muuhun kuin oppilasalueen omaan kouluun.</p>
    <p/>
    <p>Mitä peruskoululain 47 §:n 2 momentissa on säädetty koulupiiristä tulee, kun otetaan huomioon, että yhteen koulupiiriin siirtymisen tarkoituksena on ollut säilyttää oppilaalle mahdollisuus päästä lähimpään kouluun, nimenomaisen säännöksen puuttumisesta huolimatta, soveltaa yhden koulupiirin kunnassa koulunkäyntialueeseen tai vastaavaan. Oppilaan ottamiselle muun kuin oman koulunkäyntialueensa kouluun muulla kuin peruskoululain 38 §:n 2 momentissa säädetyllä perusteella voidaan siten asettaa edellytykseksi, että oppilaan huoltaja vastaa oppilaan kuljettamisesta tai saattamisesta aiheutuvista kustannuksista.</p>
    <p/>
    <p>Kun lasten sijoittaminen muuhun kuin heidän koulunkäyntialueensa mukaiseen kouluun ei ollut tapahtunut peruskoululain 38 §:n 2 momentissa säädetyillä perusteilla ja kun oppilaiden huoltajille oli ilmoitettu, että toiseen kouluun ottamisen edellytyksenä on, että huoltajat vastaavat itse oppilaiden kuljettamisesta aiheutuvista kustannuksista, korkein hallinto-oikeus katsoi, ettei kunta ollut velvollinen osallistumaan oppilaiden kuljetuskustannusten korvaamiseen muuhun kuin heidän koulunkäyntialueensa mukaiseen kouluun.</p>
  </dcterms:abstract>
  <p>Peruskoululaki 7 § 1 mom, 8 § 1 mom, 37 § 1 mom, 38 § ja 47 §</p>
  <p>Kuntalaki 90 §</p>
</finlex:document>
