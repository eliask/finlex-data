<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199904287</dcterms:identifier>
  <finlex:ecliIdentifier>ECLI:FI:KHO:1999:T4287</finlex:ecliIdentifier>
  <dcterms:title>30.12.1999/4287</dcterms:title>
  <dcterms:description>
    <p>
      <span>Toimeentulotuki</span>
      <span>Käytettävissä olevat varat</span>
      <span>Pörssiosakkeet</span>
      <span>Lahjanehto</span>
      <span>Alaikäinen</span>
    </p>
  </dcterms:description>
  <finlex:registerNumber>1920/3/99</finlex:registerNumber>
  <dcterms:issued>1999-12-30</dcterms:issued>
  <finlex:fileCopyNumber>4287</finlex:fileCopyNumber>
  <sysluok>
    <snro>1.07.03.02.03</snro>
    <snro>1.07.03.02.03.01</snro>
  </sysluok>
  <dcterms:abstract>
    <p>Perheen alaikäinen lapsi omisti vuodesta 1985 isoäidiltään  lahjoituksena saamiaan pörssiosakkeita verotusarvoltaan 5 420 markkaa, joita oli säilytetty pankissa lahjansaajan lukuun. Lapsen vanhemmat esittivät perheen toimeentulotukiasian vireillä ollessa lahjanantajan 10.1.1999 päivätyn todistuksen, jonka mukaan  lahjanantaja oli osakkeiden lahjoituksessa lapselle ilmoittanut hänen vanhemmilleen määrääminään lahjanehtoina, että osakkeet olivat heti lapsen omistuksessa, mutta käyttö- ja hallinta-oikeus oli vasta, kun lapsi oli tullut täysi-ikäiseksi sekä että lahjoituksellaan hän oli  halunnut tukea lapsen jatko-opintoja. Edelleen lahjanantaja ilmoitti, ettei hän anna suostumustaan osakkeiden realisoinnille, koska se on vastoin lahjanannon ehtoja.</p>
    <p>Korkein hallinto-oikeus lausui, että asiassa ei ollut selvitetty, että notariaattilahjoitusta pankkiin lahjansaajan lukuun aikoinaan  tehtäessä ja lahjoituksia sittemmin jatkettaessa talletustoimeksiannon yhteydessä lahjanantajalle olisi pidätetty oikeus määrätä siitä, mikä on talletettu. Lahjoitusta oli näin ollen lahjanlupauslain 4 §:n säännökset huomioon ottaen pidettävä täytettynä ja omistusoikeus oli siirtynyt lapselle. Myöskään ei ollut selvitetty, että pankille annettuun  toimeksiantoon olisi liitetty ehtoa, joka olisi rajoittanut lahjansaajan tai hänen holhoojiensa valtuutta omaisuuden käyttöön tai  luovuttamiseen. Asiassa ei näin ollen ollut ilmennyt, etteivätkö lapsen vanhemmat olisi harkintansa mukaan voineet antaa pankille sen lapsen lukuun säilyttämiä pörssiosakkeita koskevia toimeksiantoja.</p>
    <p>Korkein hallinto-oikeus katsoi, että tämän vuoksi ei estettä myöskään ollut siihen, etteikö sanottuja osakkeita olisi voitu ottaa huomioon lapsen varoina laskettaessa toimeentulotukilain mukaisesti hänen toimeentulotuen tarvettaan. Myöskään se seikka, että lahjanantaja oli sittemmin perheen toimeentulotukiasian yhteydessä ilmoittanut  sosiaaliviranomaisille, että lahjoitettujen varojen käyttäminen lapsen elämiskustannusten kattamiseen oli vastoin lahjanantajan alkuperäistä tarkoitusta, ei estänyt katsomasta puheena olevia osakkeita sellaisiksi toimeentulotukilain 12 §:ssä tarkoitetuiksi varoiksi, jotka otetaan huomioon henkilön toimeentulotukea myönnettäessä.</p>
    <p>Kun otettiin huomioon toimeentulotuen luonne sosiaalihuoltoon kuuluvana viimesijaisena etuutena, puheena olevat pörssiosakkeet olivat sellaisia varoja, joilla oli voitu kattaa lapsen elantomenoja. Näin ollen lapsen toimeentulotuen perusosa oli voitu jättää pois perheen toimeentulotukilaskelmasta.</p>
    <p>Laki toimeentulotuesta 2, 6 ja 12 §</p>
  </dcterms:abstract>
</finlex:document>
