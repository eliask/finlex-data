<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199902311</dcterms:identifier>
  <finlex:ecliIdentifier>ECLI:FI:KHO:1999:T2311</finlex:ecliIdentifier>
  <dcterms:title>03.09.1999/2311</dcterms:title>
  <dcterms:description>
    <p>
      <span>Henkilökohtaisen tulon verotus</span>
      <span>Verotuksen kiertäminen</span>
      <span>Osakkeen hankintameno</span>
      <span>Pääomavastike</span>
      <span>Rahoitusvastike vuokratuloista</span>
    </p>
  </dcterms:description>
  <finlex:registerNumber>2258/2/97</finlex:registerNumber>
  <dcterms:issued>1999-09-03</dcterms:issued>
  <finlex:fileCopyNumber>2311</finlex:fileCopyNumber>
  <sysluok>
    <snro>2.14.04.04.02.01</snro>
  </sysluok>
  <dcterms:abstract>
    <p>A oli ostanut kiinteistöosakeyhtiön osakkeen, joka oikeutti 58 m<y>2</y>:n suuruisen huoneiston hallintaan. Kauppahinta oli 10 000 markkaa ja osaketta vastaava osuus yhtiön lainoista 600 000 markkaa. A oli saanut tuosta vuokralle antamastaan huoneistosta vuokratuloa 35 894 markkaa. A oli maksanut yhtiölle 5 004 markkaa hoitovastiketta ja 649 274 markkaa pääomavastiketta. Pääomavastikkeesta yhtiö oli käyttänyt korkokuluihin 49 274 markkaa ja lainojen lyhennyksiin 600 000 markkaa. Yhtiö oli tilikautensa aikana lyhentänyt lainojaan kaikkiaan 796 260 markkaa ja tehnyt käyttöomaisuudestaan 796 716 markan poistot.</p>
    <p/>
    <p>A:n katsottiin rahoitusvastikkeen muodossa maksaneen osakkeen hankintahintaa. A:lla oli oikeus vuokraustoimintaan liittyvänä tulon hankkimisesta ja säilyttämisestä johtuvana menona saamastaan vuokratulosta vähentää, paitsi hoitovastike sekä pääomavastike kiinteistöosakeyhtiön korkokuluihin käytetyltä osalta, kiinteistöosakeyhtiön osakeomistuksen nojalla hallitsemaansa huoneistoon kohdistuvalta osalta maksamastaan pääomavastikkeesta myös se osa, jonka kiinteistöosakeyhtiö oli pääomavastikkeiden kertymisvuodelta käyttänyt kiinteistöosakeyhtiön käyttöomaisuudesta tekemiä säännönmukaisia poistoja vastaavien lainanlyhennysten suorittamiseen. Kun A omisti 2 prosenttia kiinteistöosakeyhtiön osakekannasta ja kun yhtiön lainalyhennykset olivat pienemmät kuin käyttöomaisuuspoistot, 600 000 markan osasta A:n maksamaa pääomavastiketta, jota oli verotuslain 56 §:n nojalla pidettävä osakkeen hankintahinnan suorituksena, vähennettäväksi hyväksyttiin mainittua prosenttiosuutta vastaava osuus yhtiön lainanlyhennysten määrästä eli 15 925 markkaa.Verovuosi 1992 .</p>
  </dcterms:abstract>
</finlex:document>
