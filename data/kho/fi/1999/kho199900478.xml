<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199900478</dcterms:identifier>
  <finlex:ecliIdentifier>ECLI:FI:KHO:1999:T478</finlex:ecliIdentifier>
  <dcterms:title>17.03.1999/478</dcterms:title>
  <dcterms:description>
    <p>
      <span>Valitusaika</span>
      <span>Lääninasiamies</span>
      <span>Valitusosoitus</span>
      <span>Liikennelupa</span>
    </p>
  </dcterms:description>
  <finlex:registerNumber>2390/3/98</finlex:registerNumber>
  <dcterms:issued>1999-03-17</dcterms:issued>
  <finlex:fileCopyNumber>478</finlex:fileCopyNumber>
  <sysluok>
    <snro>1.06.06.04.03</snro>
    <snro>1.09.05.04</snro>
    <snro>1.09.05.10</snro>
  </sysluok>
  <dcterms:abstract>
    <p>Lääninhallitus oli hylännyt autoilijan tavaraliikenneluvan uusimista koskevan hakemuksen. Lääninoikeus oli autoilijan valituksesta kumonnut lääninhallituksen päätöksen ja palauttanut asian lääninhallitukselle uudelleen käsiteltäväksi. Lääninasiamies oli korkeimmassa hallinto-oikeudessa vaatinut, että lääninoikeuden päätös kumotaan ja lääninhallituksen päätös saatetaan voimaan. Hallintolainkäyttölain 22 §:n mukaan valitus on tehtävä 30 päivän kuluessa päätöksen tiedoksisaannista. Lääninoikeuslain 27 §:n 3 momentin mukaan lääninasiamiehen katsotaan saaneen päätöksestä tiedon sinä päivänä, jona päätös on tehty. Lääninoikeusasetuksen 19 §:n mukaan asiassa, jossa lääninasiamies käyttää valtion puhevaltaa, lääninoikeuden päätöksestä on viipymättä ilmoitettava lääninasiamiehelle ja vaadittaessa annettava hänelle päätös tai oikeaksi todistettu jäljennös siitä seitsemän päivän kuluessa vaatimuksen esittämisestä. Lääninoikeuden päätös oli tehty 2.7.1998 ja toimitettu lääninasiamiehelle 14.7.1998. Lääninasiamiehen olisi säilyttääkseen puhevaltansa tullut toimittaa valituskirjelmänsä korkeimpaan hallinto-oikeuteen viimeistään 30. päivänä päätöksen tekemisestä, sitä päivää lukuun ottamatta. Sillä seikalla, että edellä mainittu lääninoikeuslain 27 §:n 3 momentissa säädetty asiamiestä koskeva erityinen tiedoksisaantiaika ei ilmennyt valitusosoituksesta, ei ollut merkitystä asiassa. Valituskirjelmä olisi näin ollen tullut toimittaa korkeimpaan hallinto-oikeuteen valitusajan viimeisen päivän sattuessa lauantaiksi viimeistään maanantaina 3.8.1998. Valituskirjelmä oli saapunut korkeimpaan hallinto-oikeuteen 13.8.1998 ja siis valitusajan päätyttyä. Tämän vuoksi korkein hallinto-oikeus, ottaen myös huomioon hallintolainkäyttölain 26 §:n 1 momentin, 30 §:n 1 momentin ja 51 §:n 2 momentin, jätti valituksen tutkimatta.</p>
  </dcterms:abstract>
</finlex:document>
