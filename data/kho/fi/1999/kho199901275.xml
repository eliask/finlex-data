<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199901275</dcterms:identifier>
  <finlex:ecliIdentifier>ECLI:FI:KHO:1999:T1275</finlex:ecliIdentifier>
  <dcterms:title>26.05.1999/1275</dcterms:title>
  <dcterms:description>
    <p>
      <span>Valitusoikeus</span>
      <span>Ilmoitus</span>
      <span>Oikaisu</span>
      <span>Asianomainen</span>
      <span>Kotikuntamerkintä</span>
      <span>Rekisteritoimisto</span>
      <span>Maistraatti</span>
      <span>Asuinpaikka</span>
      <span>Väestökirjanpito</span>
    </p>
  </dcterms:description>
  <finlex:registerNumber>985/3/98</finlex:registerNumber>
  <dcterms:issued>1999-05-26</dcterms:issued>
  <finlex:fileCopyNumber>1275</finlex:fileCopyNumber>
  <sysluok>
    <snro>1.09.06.06</snro>
    <snro>1.09.06.09</snro>
    <snro>1.04.01.03</snro>
    <snro>1.04.01.03.01</snro>
    <snro>1.04.01.04</snro>
  </sysluok>
  <dcterms:abstract>
    <p>Väestötietojärjestelmään oli henkilön A muuttoilmoituksen perusteena tehty merkintä, jonka mukaan hän oli muuttanut 1.2.1996 Vehmersalmelta Kuopioon. A:n entinen puoliso B vaati sanotun merkinnän oikaisua, koska A oli muuttanut Kuopioon jo vuonna 1994. Virheellisestä merkinnästä johtuen B:n hakemus lapsilisälain 7 §:n mukaisen yksinhuoltajakorotuksen saamisesta oli hylätty.</p>
    <p/>
    <p>Maistraatti jätti tutkimatta B:n oikaisuvaatimuksen, koska kotikuntalain mukaan vain asianomainen henkilö saa hakea oikaisua maistraatin kotikuntaa koskevaan ratkaisuun. Lääninoikeus hylkäsi B:n maistraatin päätöksestä tekemän valituksen.</p>
    <p/>
    <p>Korkein hallinto-oikeus pysytti lääninoikeuden päätöksen lopputuloksen lausuen perustelunaan, että kotikuntalain 18 ja 19 §:n säännökset huomioon ottaen maistraatin päätökseen, joka koskee sanotun lain 16 §:ssä säädettyä, kotikuntaa tai siellä olevaa asuinpaikkaa koskevan merkinnän korjausta, saa hakea muutosta ainoastaan merkinnän kohteena oleva henkilö. Lisäksi korkein hallinto-oikeus totesi, että väestötietojärjestelmään tehty merkintä ei oikeudellisesti sido muita viranomaisia, joiden tulee asianomaisia säännöksiä soveltaen väestötietojärjestelmään tehdystä merkinnästä riippumatta niille esitetyn selvityksen perusteella itsenäisesti ratkaista muun muassa kysymys henkilön asuinpaikasta.</p>
  </dcterms:abstract>
  <p>Kotikuntalaki 1 § 3 mom, 2 §, 3 §, 7 §, 16 §, 17 § ja 18 §</p>
  <p>Ks. myös KHO 15.5.1998 taltio 896: Maistraatti hylkäsi asianomaisen henkilön kotikuntalain 16 §:n mukaisen vaatimuksen hänen kotikuntamerkintänsä korjauksesta. Korkein hallinto-oikeus pysytti lääninoikeuden päätöksen, jolla oli jätetty tutkimatta muun kuin asianomaisen henkilön maistraatin päätöksestä tekemä valitus.</p>
</finlex:document>
