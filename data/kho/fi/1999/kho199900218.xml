<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199900218</dcterms:identifier>
  <finlex:ecliIdentifier>ECLI:FI:KHO:1999:T218</finlex:ecliIdentifier>
  <dcterms:title>12.02.1999/218</dcterms:title>
  <dcterms:description>
    <p>
      <span>Kunnallisasia</span>
      <span>Julkinen hankinta</span>
      <span>Tasapuolinen ja syrjimätön kohtelu</span>
      <span>Halvimman tarjouksen syrjäyttäminen</span>
    </p>
  </dcterms:description>
  <finlex:registerNumber>556/1/98</finlex:registerNumber>
  <dcterms:issued>1999-02-12</dcterms:issued>
  <finlex:fileCopyNumber>218</finlex:fileCopyNumber>
  <sysluok>
    <snro>1.06.02.04.04</snro>
  </sysluok>
  <dcterms:abstract>
    <p>Kunnanhallitus oli valinnut noin viiden miljoonan markan ylävesisäiliön rakennusteknisten töiden pääurakan toteuttajaksi yhtiön, jonka tarjous oli ollut noin 36 000 markkaa kalliimpi kuin halvimman tarjouksen esittäneen yhtiön. Prosentteina laskien hinnanero oli ollut noin 0,67 %. Päätöstä ei ollut perusteltu.</p>
    <p>Kunta ei ollut tarjouspyynnössään ilmoittanut valintaan vaikuttavia tarjousten arviointiperusteita. Kunnanhallitus oli oikaisuvaatimukseen antamassaan päätöksessä ilmoittanut tehneensä valinnan sillä perusteella, että valittu tarjous oli kokonaistaloudellisesti edullisin. Lääninoikeudelle antamassaan vastineessa kunnanhallitus oli ilmoittanut valinneensa kokonaistaloudellisesti edullisimman tarjouksen työllisyys- ja taloudellisuusnäkökohdat huomioon ottaen.</p>
    <p>Lääninoikeus oli päätöksessään katsonut, että käytännössä tarjoukset olivat olleet samanarvoisia ja kunnalla oli ollut oikeus näissä oloissa valita kahdesta samanarvoisesta tarjouksesta hyväksymänsä tarjous.</p>
    <p>Hankinnassa, jossa hankinnan arvo ei ole ylittänyt kynnysarvot ylittävistä tavara- ja palveluhankinnoista sekä rakennusurakoista annetussa asetuksessa (243/1995) tarkoitettua kynnysarvoa, noudatettavaa menettelyä oli arvioitava ottaen huomioon julkisista hankinnoista annetun lain 1 §:n 1 momentissa ilmaistu lain tarkoitus eli tarjousmenettelyyn osallistuvien tasapuolisen ja syrjimättömän kohtelun turvaaminen. Tarjoajien tasapuolisen ja syrjimättömän kohtelun turvaamisen vaatimus asettaa rajat sille, minkälaisiin seikkoihin voidaan tarjouksen valinta perustaa. Tasapuolinen kohtelu voidaan varmistaa ilmaisemalla tarjouspyynnössä etukäteen ne seikat, joihin valinta tullaan perustamaan. Valintapäätöstä ei ole kuitenkaan kumottava pelkästään tällaisen tarjouspyynnössä esiintyvän puutteen vuoksi, jos puute ei ole merkinnyt sitä, että tarjoukset ovat keskenään vertailukelvottomia ja jos käytetyt arvosteluperusteet voidaan havaita objektiivisiksi ja syrjimättömiksi.</p>
    <p>Tarjouspyynnön liitteenä olleessa urakkaohjelmassa oli ollut työttömänä olevien työnhakijoiden käyttöä koskevat ehdot. Tältä osin hyväksyttyä tarjousta ja valittajan tarjousta oli pidettävä keskenään vertailukelpoisina ja ne olivat olleet tältä osin myös yhdenmukaiset. Kunnanhallitus ei ollut esittänyt perusteita kalliimman tarjouksen hyväksymiselle eikä tuonut tekemänsä päätöksen perusteeksi sellaisia asiaan vaikuttavia näkökohtia, jotka olisivat täyttäneet julkisista hankinnoista annetun lain edellyttämät vaatimukset tasapuolisesta ja syrjimättömästä kohtelusta. Tämän vuoksi korkein hallinto-oikeus hyväksyi valituksen ja kumosi lääninoikeuden ja kunnanhallituksen päätökset. Äänestys 4-1.</p>
    <p>Laki julkisista hankinnoista 1 ja 7 §</p>
  </dcterms:abstract>
</finlex:document>
