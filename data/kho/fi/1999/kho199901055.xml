<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199901055</dcterms:identifier>
  <finlex:ecliIdentifier>ECLI:FI:KHO:1999:T1055</finlex:ecliIdentifier>
  <dcterms:title>10.05.1999/1055</dcterms:title>
  <dcterms:description>
    <p>
      <span>Henkilökohtaisen tulon verotus</span>
      <span>Ansiotulosta tehtävät vähennykset</span>
      <span>Tulonhankkimismenot</span>
      <span>Asunnon ja työpaikan väliset matkakustannukset</span>
      <span>Elantomenot</span>
    </p>
  </dcterms:description>
  <finlex:registerNumber>3848/2/98</finlex:registerNumber>
  <dcterms:issued>1999-05-10</dcterms:issued>
  <finlex:fileCopyNumber>1055</finlex:fileCopyNumber>
  <sysluok>
    <snro>2.03.04.10.01</snro>
  </sysluok>
  <dcterms:abstract>
    <p>Koneasentajan tutkinnon suorittanut A oli työskennellyt valtion palveluksessa ympäristöhallinnossa. Hän oli sairastamansa vaikean ihosairauden vuoksi joutunut jäämään tästä työstään virkavapaalle ja aloittamaan uuden ammatin opiskelun kansaneläkelaitoksen maksaman kuntoutusrahan turvin. Kuntoutusrahalain 2 §:n 1 momentin mukaan Suomessa asuvalla henkilöllä on oikeus mainitussa laissa säädetyin edellytyksin kuntoutusrahaan ajalta, jona hän on kuntoutuksen takia estynyt tekemästä omaa tai toisen työtä. A oli vuonna 1996 saanut kuntoutusrahaa 47 884 markkaa, joka oli verotettu hänen ansiotulonaan. A oli opiskellut teknillisen oppilaitoksen automaatiotekniikan linjalla ja hänelle oli aiheutunut oppilaitoksessa käymisen johdosta yhdeksän kuukauden ajalta matkakuluja. A:n opiskelu oli johtunut siitä, että hän ei terveydellisten seikkojen johdosta pystynyt jatkamaan aiemmassa työssään. Kun otettiin huomioon, että kuntoutusrahalain säännösten tarkoituksena oli ollut turvata A:n toimeentulo opiskelun aikana, jolloin hän on estynyt tekemästä työtään, ja kuntoutuksen tavoitteena oli työelämään paluun mahdollistaminen, korkein hallinto-oikeus katsoi, etteivät A:lle näissä oloissa asunnon ja opiskelupaikan väliset matkakulut olleet hänen vähennyskelvotonta elantomenoaan. A:lla oli oikeus vähentää kodin ja opiskelupaikan välisistä matkoista aiheutuneet kulut tuloverolain 93 §:n mukaan ansiotulon hankkimisesta johtuneina menoina säännöksessä säädetyin rajoituksin. Verovuosi 1996.</p>
  </dcterms:abstract>
  <p>Tuloverolaki 93 §</p>
  <p>Kuntoutusrahalaki 2 § 1 mom</p>
  <p>Ks. myös KHO 10.3.1997 T:562 (KHO:1997-16)</p>
</finlex:document>
