<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199903862</dcterms:identifier>
  <finlex:ecliIdentifier>ECLI:FI:KHO:1999:T3862</finlex:ecliIdentifier>
  <dcterms:title>30.11.1999/3862</dcterms:title>
  <dcterms:description>
    <p>
      <span>Palkkaturva</span>
      <span>Työvoima- ja elinkeinokeskus</span>
      <span>Viranomainen</span>
      <span>Valitusoikeus</span>
      <span>Julkinen etu</span>
    </p>
  </dcterms:description>
  <finlex:registerNumber>1267/3/99</finlex:registerNumber>
  <dcterms:issued>1999-11-30</dcterms:issued>
  <finlex:fileCopyNumber>3862</finlex:fileCopyNumber>
  <sysluok>
    <snro>1.06.09.04</snro>
    <snro>1.09.05.05</snro>
    <snro>1.09.05.05.01</snro>
    <snro>1.09.05.05.04</snro>
  </sysluok>
  <dcterms:abstract>
    <p>Työvoima- ja elinkeinokeskuksen (TE-keskuksen) työvoimaosasto oli hyväksynyt A:n hakemuksen, että hänelle maksetaan palkkaturvana irtisanomisajan palkkaa sekä lomakorvausta korkoineen, mutta hylännyt hakemuksen siltä osin kuin siinä oli haettu lomaltapaluurahaa ja odotusajan palkkaa. Työttömyysturvalautakunta oli jättänyt tutkimatta A:n valituksen sekä siirtänyt asian TE-keskuksen käsiteltäväksi oikean valitusosoituksen antamista varten.</p>
    <p>Korkein hallinto-oikeus ei tutkinut valitusta. Perustelut: Palkkaturvalain 8 a §:n (1443/1994) mukaan työttömyysturvalautakunnan päätökseen tyytymätön sai hakea muutosta korkeimmalta hallinto-oikeudelta 8 §:n 1 momentissa säädetyllä tavalla ja siinä säädetyssä ajassa työttömyysturvalautakunnan päätöksestä tiedon saatuaan. Hallintolainkäyttölain 6 §:n 1 momentin mukaan päätöksestä sai valittaa se, johon päätös oli kohdistettu tai jonka oikeuteen, velvollisuuteen tai etuun päätös  välittömästi vaikutti. Saman pykälän 2 momentin mukaan viranomaisella oli lisäksi valitusoikeus, jos laissa näin säädettiin tai jos valitusoikeus oli viranomaisen valvottavana olevan julkisen edun vuoksi tarpeen. TE-keskuksista annetussa laissa (23/1997), palkkaturvalaissa eikä muuallakaan lainsäädännössä ollut säädetty TE-keskuksen oikeudesta valittaa työttömyysturvalautakunnan päätöksestä. TE-keskus ei ollut myöskään hallintolainkäyttölain 6 §:n 1 momentissa tarkoitettu asianosainen palkkaturvaa koskevassa asiassa. Valitusoikeus määräytyy siten hallintolainkäyttölain 6 §:n 2 momentti huomioon ottaen sen mukaan, oliko  valitusoikeus TE-keskuksen valvottavana olevan julkisen edun vuoksi tarpeen. Palkkaturva-asetuksen 8 §:n (701/1984) 1 momentin mukaan TE-keskus edusti valtiota palkkaturvaan liittyvissä oikeudenkäynneissä ja huolehti palkkaturvan maksamiseen perustuvan valtion saatavan perimisestä. TE-keskuksista annetun lain (23/1997) 2 §:n 2 momentin mukaan keskus toimi eri hallinnonalojen tehtäviä hoitaessaan asianomaisen ministeriön ohjauksessa ja valvonnassa. Keskus oli myös sen keskushallinnon viraston tai laitoksen ohjauksessa ja valvonnassa, jonka  toimialaan kuuluvia tehtäviä se oli säädetty tai määrätty hoitamaan. Saman lain 3 §:n 3 kohdan mukaan keskuksen tehtävänä oli, sen mukaan kuin erikseen säädetään, rahoitus-, koulutus-, kehittämis- ja muita palveluja tarjoamalla edistää työmarkkinoiden toimivuutta, työllisyyttä, työvoimapoliittista aikuiskoulutusta ja muutoin huolehtia työvoima-asioiden hoitamisesta. TE-keskuksista annetun  asetuksen (93/1997) 11 §:n 1 momentin mukaan keskus kantoi ja vastasi valtion puolesta sekä valvoi tuomioistuimissa ja virastoissa valtion etua ja oikeutta kaikissa tehtäviinsä kuuluvissa asioissa, jollei asianomaisen ministeriön edustaja niissä esiintynyt. Kun otettiin huomioon edellä mainitut TE-keskuksen toimivaltaa ja tehtäviä koskevat säännökset, TE-keskuksen tehtäviin ei kuulunut sellaista  hallintolainkäyttölain 6 §:n 2 momentissa tarkoitettua julkisen edun valvontaa, jonka toteuttamiseksi sillä olisi oikeus valittaa työttömyysturvalautakunnan  päätöksestä. TE-keskus ei ollut myöskään osoittanut, että sen valituksen tutkiminen kysymyksessä olevassa asiassa olisi sanotun julkisen edun valvonnan kannalta tarpeen.</p>
  </dcterms:abstract>
</finlex:document>
