<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199902253</dcterms:identifier>
  <finlex:ecliIdentifier>ECLI:FI:KHO:1999:T2253</finlex:ecliIdentifier>
  <dcterms:title>02.09.1999/2253</dcterms:title>
  <dcterms:description>
    <p>
      <span>Ajokortti</span>
      <span>Ammattiajolupa</span>
      <span>Taksilupa</span>
      <span>Liikennelupa</span>
      <span>Uusiminen</span>
      <span>Ikä</span>
    </p>
  </dcterms:description>
  <finlex:registerNumber>2968/3/98</finlex:registerNumber>
  <dcterms:issued>1999-09-02</dcterms:issued>
  <finlex:fileCopyNumber>2253</finlex:fileCopyNumber>
  <sysluok>
    <snro>1.06.06.02</snro>
    <snro>1.06.06.04</snro>
    <snro>1.06.06.04.03</snro>
  </sysluok>
  <dcterms:abstract>
    <p>Lääninhallitus oli autoilijan hakemuksesta uusinut hänelle myönnetyn taksiluvan 28.4.1998 - 14.2.1999 väliseksi ajaksi. Päätöksen mukaan liikennelupa oli määrätty päättymään sanottuna ajankohtana hakijan täyttäessä 70 vuotta. Lääninoikeus oli autoilijan valituksesta kumonnut lääninhallituksen päätöksen ja palauttanut asian lääninhallitukselle uudelleen käsiteltäväksi. Lääninoikeus oli päätöksensä perusteluissa katsonut, että taksilupa on voimassa enintään viisi vuotta ja lupa myönnetään yleensä aina viideksi vuodeksi. Autoilija oli täyttänyt kaikki luvan myöntämisen edellytykset, eikä lääninhallitus ollut voinut uudistaa lupaa päättymään 14.2.1999 normaalina pidettävän viiden vuoden mittaisen lupakauden asemesta. Pelkkä hakijan korkea ikä ja ammattiajoluvan loppuminen ei voinut olla peruste lyhentää lupa-aikaa.</p>
    <p/>
    <p>Korkein hallinto-oikeus kumosi lääninasiamiehen valituksesta lääninoikeuden päätöksen ja saattoi voimaan lääninhallituksen päätöksen lopputuloksen. Perustelut: Taksiluvan myöntämisen edellytyksistä säädettiin luvanvaraisesta henkilöliikenteestä tiellä annetun lain 9 b §:n 1 momentissa (662/1994), että taksilupa voitiin myöntää hakijalle, joka täytti lain 9 §:n 1-3 momentissa säädetyt edellytykset. Lain 9 §:n 1 momentissa oli erääksi luvan saamisen edellytykseksi asetettu, että hakija tai, jos hakijana on oikeushenkilö, liikenteestä vastaava henkilö oli ammattitaitoinen ja muutoinkin henkilönä sopiva harjoittamaan henkilöliikennettä. Henkilökohtaisia taksilupia koskeva järjestelmä rakentui sen periaatteen varaan, että luvanhaltijan edellytetään itse voivan toimia autonkuljettajana. Tieliikennelain 82 b §:n (676/1990) mukaan henkilöautoa sai kuljettaa ammattimaisessa liikenteessä vain se, jolla oli auton ajo-oikeuden lisäksi ammattiajolupa. Ammattiajoluvan myöntämisen edellytyksenä oli ajokorttiasetuksen 37 §:n 1 momentin 5 kohdan mukaan, että hakija ei ollut täyttänyt 70 vuotta. Saman pykälän 3 momentin mukaan ammattiajolupa myönnettiin määräajaksi, joka päättyi henkilön täyttäessä 70 vuotta. Ajoneuvohallintokeskus voi tieliikennelain 82 d §:n (989/1992) nojalla erityisistä syistä myöntää poikkeuksen ajokorttilupaa ja ajo-oikeutta koskevista ikä- ja terveysvaatimuksista. Asiakirjoista saatavan selvityksen mukaan autoilijalle ei ollut myönnetty sanottua poikkeuslupaa. Kun otettiin huomioon edellä mainitut säännökset sekä se, että poliisilaitoksen autoilijalle 16.11.1977 myöntämä ammattiajolupa oli voimassa 14.2.1999 saakka, jolloin hän täytti 70 vuotta, hän ei tuon ajankohdan jälkeen enää ollut ollut luvanvaraisesta henkilöliikenteestä tiellä annetun lain tarkoittamalla tavalla henkilönä sopiva harjoittamaan henkilöliikennettä. Lääninhallitus oli näin ollen voinut määrätä taksiluvan päättymään hakijan täyttäessä 70 vuotta. Äänestys 4-1.</p>
  </dcterms:abstract>
</finlex:document>
