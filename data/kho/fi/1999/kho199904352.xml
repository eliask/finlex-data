<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199904352</dcterms:identifier>
  <finlex:ecliIdentifier>ECLI:FI:KHO:1999:72</finlex:ecliIdentifier>
  <dcterms:title>31.12.1999/4352 KHO:1999:72</dcterms:title>
  <dcterms:description>
    <p>
      <span>Arvonlisävero</span>
      <span>Vähennettävä vero</span>
      <span>Yleinen vähennysoikeus</span>
      <span>Hankintaan sisältyvä vero</span>
      <span>Vähennysoikeuden edellytykset</span>
      <span>Vääränsisältöiset tositteet</span>
      <span>Myyjän vilpillinen menettely</span>
    </p>
  </dcterms:description>
  <finlex:registerNumber>2138/2/98</finlex:registerNumber>
  <dcterms:issued>1999-12-31</dcterms:issued>
  <finlex:fileCopyNumber>4352</finlex:fileCopyNumber>
  <sysluok>
    <snro>2.20.11.02</snro>
  </sysluok>
  <dcterms:abstract>
    <p>X oli vähentänyt verollista liiketoimintaansa varten Y:ltä ostamistaan tavaroista ja palveluista niitä koskeviin ostolaskuihin merkityn  arvonlisäveron. Laskuihin oli veron määrän lisäksi tehty myyjän eli Y:n verovelvollisuutta osoittava merkintä "ALV rek.". Verotarkastuksen  perusteella X:n tekemät vähennykset poistettiin jälkiverotuksin, koska Y:tä ei ollut ostojen tapahtuessa merkitty arvonlisäverovelvollisten rekisteriin eikä myöhemminkään rekisteröity takautuvasti verovelvolliseksi tuolta ajalta.</p>
    <p>Kun tavara tai palvelu ostetaan Suomessa täällä olevalta myyjältä, ostajan vähennysoikeuden edellytyksenä on arvonlisäverolain 102 §:n mukaan, että myyjä on verovelvollinen eli lain aineellisten säännösten mukaan  velvollinen suorittamaan myynnistä veron. Ostajan vähennysoikeus ei sitä vastoin edellytä, että myyjä on ollut myynnin tapahtuessa merkittynä  arvonlisäverovelvollisten rekisteriin tai että myyjä on maksanut laskuun merkityn veron. Ostajalle ei myöskään ole asetettu yleistä  selonottovelvollisuutta myyjän rekisteriin merkitsemisestä.</p>
    <p>Koska Y oli ollut velvollinen suorittamaan myynneistä veron, X:n vähennysoikeutta ei voitu evätä pelkästään sillä perusteella, ettei Y:tä ollut rekisteröity verovelvolliseksi ostojen tapahtuessa. Kun X:n ei ollut  väitettykään olleen tietoinen Y:n vilpillisestä menettelystä ja ostolaskuihin tehtyjen merkintöjen virheellisyydestä, X:llä oli oikeus vähentää laskuihin merkitty vero ostoon sisältyvänä verona. Jälkiverotus ajalta 1.6.-31.12.1994 ja 1.1.-31.10.1995.</p>
  </dcterms:abstract>
  <p>Arvonlisäverolaki 102 § 1 mom. 1 kohta ja 102 a § 1 mom. (1486/1994)</p>
  <p>Euroopan yhteisöjen neuvoston kuudes arvonlisäverodirektiivi (77/388/ETY) 17, 18, 21 ja 22 artikla</p>
</finlex:document>
