<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199901152</dcterms:identifier>
  <finlex:ecliIdentifier>ECLI:FI:KHO:1999:T1152</finlex:ecliIdentifier>
  <dcterms:title>17.05.1999/1152</dcterms:title>
  <dcterms:description>
    <p>
      <span>Kunnallisasia</span>
      <span>Koulumatkatuki</span>
      <span>Lukion oppilas</span>
      <span>Yhdenvertaisuus</span>
    </p>
  </dcterms:description>
  <finlex:registerNumber>1315/1/98</finlex:registerNumber>
  <dcterms:issued>1999-05-17</dcterms:issued>
  <finlex:fileCopyNumber>1152</finlex:fileCopyNumber>
  <sysluok>
    <snro>1.02.12.01.03</snro>
  </sysluok>
  <dcterms:abstract>
    <p>Lukioiden ja ammatillisten oppilaitosten opiskelijoiden koulumatkatuesta annetun lain 1 §:n mukaan tässä laissa säädetään tuen myöntämisestä lukio-opintoja tai ammatillisia opintoja harjoittavan opiskelijan asunnon ja oppilaitoksen välisestä päivittäisestä koulumatkasta aiheutuviin kustannuksiin. Sanotun lain 3 §:n mukaan koulumatkatuki myönnetään opiskelijalle, jonka yhdensuuntainen koulumatka on vähintään 10 kilometriä ja koulumatkan kustannukset kuukaudessa ylittävät asetuksella säädettävän markkamäärän. Lukioiden ja ammatillisten oppilaitosten koulumatkatuesta annetun asetuksen 1 §:ssä on säädetty opiskelijan maksuosuudeksi enintään 250 markkaa.</p>
    <p/>
    <p>Kunnanvaltuusto oli päättänyt maksaa mainitun asetuksen mukaisen omavastuuosuuden vain edellä mainitun lain mukaan matkatukeen oikeutetuille lukion oppilaille syyslukukaudelta 1997. Kun kunta ei ollut osoittanut asianmukaista perustetta sille, minkä vuoksi niille lukiolaisille, jotka asuvat alle 10 kilometrin etäisyydellä koulusta mutta jotka joutuvat käyttämään maksullista kulkuvälinettä, ei suoriteta vastaavaa kunnanvaltuuston harkintaan perustuvaa korvausta, kunnanvaltuuston päätös oli hallinnon yhdenvertaisuusperiaatteen vastainen ja valtuuston katsottiin näin ollen ylittäneen toimivaltansa. Äänestys 4-1.</p>
  </dcterms:abstract>
  <p>Laki lukioiden ja ammatillisten oppilaitosten opiskelijoiden koulumatkatuesta 1 ja 3 §</p>
  <p>Asetus lukioiden ja ammatillisten oppilaitosten opiskelijoiden koulumatkatuesta 1 §</p>
  <p>Kuntalaki 90 §</p>
</finlex:document>
