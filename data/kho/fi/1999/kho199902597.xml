<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199902597</dcterms:identifier>
  <finlex:ecliIdentifier>ECLI:FI:KHO:1999:T2597</finlex:ecliIdentifier>
  <dcterms:title>29.09.1999/2597</dcterms:title>
  <dcterms:description>
    <p>
      <span>Arpajaiset</span>
      <span>Asianosainen</span>
      <span>Asiavaltuus</span>
      <span>Bingopeli</span>
      <span>Elinkeinolupa</span>
      <span>Elinkeinotoiminta</span>
      <span>Valitusoikeus</span>
    </p>
  </dcterms:description>
  <finlex:registerNumber>4155/3/98</finlex:registerNumber>
  <dcterms:issued>1999-09-29</dcterms:issued>
  <finlex:fileCopyNumber>2597</finlex:fileCopyNumber>
  <sysluok>
    <snro>1.04.02.05</snro>
    <snro>1.04.02.05.03</snro>
    <snro>1.06.08</snro>
    <snro>1.06.08.10</snro>
    <snro>1.09.05.05</snro>
  </sysluok>
  <dcterms:abstract>
    <p>Poliisipäällikkö oli myöntänyt kahdelle yhdistykselle niiden yhdessä pyytämän luvan bingopelin toimeenpanemiseen. Eräs yhdistys, jolla jo oli lupa bingopelin  toimeenpanemiseen saman kunnan alueella, valitti jäsenyhdistyksineen poliisipäällikön päätöksestä ja vaati päätöksen kumoamista ja hakemuksen hylkäämistä.</p>
    <p>Lääninoikeus jätti tutkimatta yhdistysten valituksen lausuen, että luvan voi saada  jokainen, joka täyttää bingoasetuksessa säädetyt edellytykset. Luvan myöntäminen ei sisällä tarveharkintaa eikä lupien lukumäärää voida rajoittaa. Kysymyksessä oleva lupa ei siten vaikuttanut valittajille mahdollisesti myönnettävien lupien määrään tai niiden oikeuteen harjoittaa bingotoimintaa. Sillä seikalla, että hakijoiden ja valittajien  järjestämät bingopelit kilpailivat samoista asiakkaista, ei ollut asiassa merkitystä. Näin ollen poliisipäällikön päätös myöntää hakijoille lupa bingopelien toimeenpanemiseen ei vaikuttanut valittajien oikeuteen, velvollisuuteen tai etuun välittömästi  hallintolainkäyttölain 6 §:ssä tarkoitetulla tavalla.</p>
    <p>Korkein hallinto-oikeus pysytti lääninoikeuden päätöksen lopputuloksen lausuen  perusteluinaan jäsenyhdistysten osalta, ettei asiassa tehty ratkaisu koskenut niiden oikeutta, velvollisuutta tai etua yhdistyksen jäseninä hallintolainkäyttölain 6 §:ssä tarkoitetulla tavalla välittömästi. Ratkaisu ei koskenut myöskään kilpailevan  luvanhaltijayhdistyksen oikeutta, velvollisuutta tai etua sanotulla tavalla välittömästi, koska bingopelin toimeenpanemisessa ei ole kysymys elinkeinotoiminnasta, vaan arpajaisten toimeenpanemisesta varojen hankkimiseksi hyväntekeväisyyttä varten tai muuhun aatteelliseen tarkoitukseen niin kuin arpajaislaissa säädetään. Tämän vuoksi valitus oli tullut jättää tältäkin osalta tutkimatta.</p>
  </dcterms:abstract>
  <p>Arpajaislaki 1 § 1 ja 2 mom., 2 § 3 mom. ja 7 §</p>
  <p>Bingoasetus 1 § 1 mom.</p>
  <p>Hallintolainkäyttölaki 6 § 1 mom.</p>
</finlex:document>
