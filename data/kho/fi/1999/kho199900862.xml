<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199900862</dcterms:identifier>
  <finlex:ecliIdentifier>ECLI:FI:KHO:1999:19</finlex:ecliIdentifier>
  <dcterms:title>16.04.1999/862 KHO:1999:19</dcterms:title>
  <dcterms:description>
    <p>
      <span>Elinkeinotoiminnan verotus</span>
      <span>Velan korko</span>
      <span>Pääomansijoitus</span>
      <span>Konserniluotto</span>
      <span>Ulkomainen emoyhtiö</span>
      <span>Kotimainen tytäryhtiö</span>
      <span>Leasingtoiminta</span>
      <span>Alikapitalisointi</span>
    </p>
  </dcterms:description>
  <finlex:registerNumber>4209/2/98</finlex:registerNumber>
  <dcterms:issued>1999-04-16</dcterms:issued>
  <finlex:fileCopyNumber>862</finlex:fileCopyNumber>
  <sysluok>
    <snro>2.01.02.05</snro>
    <snro>2.04.03.04.03</snro>
    <snro>2.10.05.03</snro>
  </sysluok>
  <dcterms:abstract>
    <p>Leasingtoimintaa Suomessa harjoittavan A Oy:n osakekannan omistaa alankomaalainen yhtiö, jolla on tytäryhtiöitä useissa muissakin maissa ja jolla on kotimaassaan myös pankkioikeudet. A Oy:n elinkeinotoiminta rahoitetaan osakepääomalla ja konsernin sisäisellä rahoituksella, mikä koostuu sekä lyhyt- että pitkäaikaisista luotoista. Vieraan ja oman pääoman suhteeksi pyritään saamaan 15:1. Noin puolet luotoista on lyhytaikaista luottoa, jonka erääntymisjaksot ovat alle vuoden mittaisia, ja joiden korkokanta on sidottu Helibor-korkoon. Yli 12 kuukauden luotoissa käytetään kansainvälistä swap-korkokurssia. Konsernin sisäisen lainarahoituksen tulee olla vähintään yhtä edullista kuin Suomen rahoitusmarkkinoilla. A Oy maksaa korkoa, vaikka sen tulos muodostuisi tappiolliseksi. Konsernin sisäisiltä lainoilta ei vaadita vakuutta ja ne voidaan irtisanoa sopimusrikkeen vuoksi. Näissä olosuhteissa, ottaen elinkeinotulon verottamisesta annetun lain 18 §:n 1 momentin 2 kohdan ohella huomioon Alankomaiden kanssa tehdyn verosopimuksen (A 11.12.1997/1125, SopS 84) syrjintäkieltoa koskevan 25 artiklan 3 kappaleen määräykset koron vähennyskelpoisuudesta, A Oy:n saamia konserniluottoja oli pidettävä luonteeltaan vieraana pääomana ja lainojen korkoja vähennyskelpoisina elinkeinotoiminnan menoina. Verotusta toimitettaessa tuli kuitenkin tutkia, ettei maksettava korko ylitä käypää, kohtuullisena pidettävää korkotasoa. Ennakkoratkaisu vuosille 1998 ja 1999.</p>
    <p/>
    <p>Laki elinkeinotulon verottamisesta 18 § 1 mom 2 kohta</p>
  </dcterms:abstract>
</finlex:document>
