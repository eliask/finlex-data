<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199902836</dcterms:identifier>
  <finlex:ecliIdentifier>ECLI:FI:KHO:1999:T2836</finlex:ecliIdentifier>
  <dcterms:title>21.10.1999/2836</dcterms:title>
  <dcterms:description>
    <p>
      <span>Henkilökohtaisen tulon verotus</span>
      <span>Ulkomaantyöskentely</span>
      <span>Kuuden kuukauden sääntö</span>
      <span>Optiolaina</span>
      <span>Optiotodistus</span>
      <span>Optiotodistusten käyttäminen</span>
      <span>Optiotodistusten käyttämisestä saadun veronalaisen edun laskeminen</span>
    </p>
  </dcterms:description>
  <finlex:registerNumber>972/2/99</finlex:registerNumber>
  <dcterms:issued>1999-10-21</dcterms:issued>
  <finlex:fileCopyNumber>2836</finlex:fileCopyNumber>
  <sysluok>
    <snro>2.03.03.02.02</snro>
  </sysluok>
  <dcterms:abstract>
    <p>Konsernin suomalainen emoyhtiö X Oy oli ottanut optiolainaa vuosina 1995 ja 1997. Yhtiön johtoon kuuluva A, joka sai näihin lainoihin liittyviä optiotodistuksia mainittuina vuosina, myi vuoden 1995 lainaan liittyvät optiotodistukset vuonna 1998. Osalla vuoden 1997 lainaan liittyvistä optiotodistuksista A merkitsi X Oy:n osakkeita, jotka hän myi vuonna 1998. Optiolainoihin liittyviin optiotodistuksiin liittyi ehtoja, jotka koskivat optiotodistusten käytön sidonnaisuutta työsuhteen jatkumiseen.</p>
    <p>A oli vuonna 1996 siirtynyt X Oy:n palveluksesta konserniin kuuluvan yhtiön XY Inc:n palvelukseen Yhdysvaltoihin. A oli yleisesti verovelvollinen Suomessa vuoden 1999 loppuun ja tämän jälkeen rajoitetusti verovelvollinen Suomessa. Hänen Suomen ja Amerikan Yhdysvaltojen välisen verosopimuksen mukainen asuinvaltionsa on ollut vuonna 1995 ja 1996 muuttohetkeen saakka Suomi ja sen jälkeen Yhdysvallat. Verosopimuksen mukaan verotetaan palkasta ja muusta  sellaisesta hyvityksestä, jonka sopimusvaltiossa asuva henkilö saa epäitsenäisestä työstä vain tässä valtiossa, jollei työtä tehdä toisessa sopimusvaltiossa.</p>
    <p>Työsuhdeoptiot katsottiin osaksi A:n kokonaispalkkaa. A:n vuonna 1995 Suomessa saamien optiotodistusten käytöstä syntyvä etu on osittain veronalaista tuloa ja osittain tuloverolain 77§:n niin sanotun 6 kuukauden säännön perusteella  verovapaata tuloa Suomessa siten, että jos A käyttää optiotodistuksia  työskennellessään ja asuessaan Yhdysvalloissa, hänen saamansa etu verotetaan Suomessa optiolainan merkitsemispäivän ja Suomesta lähtemisen väliseltä ajalta. Muulta osin etua ei veroteta Suomessa. Jos A käyttää vuonna 1997 Yhdysvalloissa saamiaan optiotodistuksia Yhdysvalloissa, käytöstä syntyvä etu ei ole A:n  veronalaista tuloa Suomessa. Jos A palaa asumaan ja työskentelemään Suomeen, vuonna 1997 saatujen optiotodistusten käytöstä syntyvä etu siltä osin kuin se kertyy A:n Suomeen palaamisen ja optiotodistusten käyttämisen väliseltä ajalta on A:n veronalaista tuloa Suomessa. Muulta osin etua ei veroteta Suomessa. A:n vuonna 1995 Suomessa ja vuonna 1997 Yhdysvalloissa saamien optiotodistusten  käyttämisestä saadun tulon veronalainen osuus Suomessa määräytyy ajankulumisen perusteella siten, että optioiden arvonnousu jaetaan optiotodistusten saannin ja optiotodistusten luovutuksen väliselle ajalle. Se suhteellinen osuus arvonnoususta, joka kohdistuu aikaan, jolloin A on ollut Suomessa yleisesti verovelvollinen eikä häneen ole sovellettu tuloverolain 77 §:n tarkoittamaa niin sanottua 6 kuukauden sääntöä, on Suomessa veronalaista tuloa. Ennakkoratkaisu vuosille 1998, 1999 ja 2000.</p>
    <p>Tuloverolaki 66 § 3 mom ja 77 §</p>
  </dcterms:abstract>
</finlex:document>
