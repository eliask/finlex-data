<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199900254</dcterms:identifier>
  <finlex:ecliIdentifier>ECLI:FI:KHO:1999:6</finlex:ecliIdentifier>
  <dcterms:title>17.02.1999/254 KHO:1999:6</dcterms:title>
  <dcterms:description>
    <p>
      <span>Elinkeinotulon verotus</span>
      <span>Osingonjako</span>
      <span>Ennakko-osinkojärjestelmä</span>
      <span>Ennakollinen osingonjakoa koskeva päätös</span>
      <span>Yhtiöveron hyvitys</span>
      <span>Tulon jaksottaminen</span>
      <span>Osinkotulon verovuosi</span>
    </p>
  </dcterms:description>
  <finlex:registerNumber>4648/2/98</finlex:registerNumber>
  <dcterms:issued>1999-02-17</dcterms:issued>
  <finlex:fileCopyNumber>254</finlex:fileCopyNumber>
  <sysluok>
    <snro>2.04.01</snro>
  </sysluok>
  <dcterms:abstract>
    <p>A Oyj omistaa 40 % B Oyj:n osakkeista ja B Oyj 100 % C Oyj:n osakkeista. Yhtiöiden tarkoituksena on siirtyä ennakko-osinkojärjestelmään, jossa ennen 31.12. päättyvän tilikauden päättymistä tehdään ennakoivat osinkoa koskevat päätökset. Niiden lisäksi C Oyj ja B Oyj pitävät ennen tilikauden päättymistä ylimääräiset yhtiökokoukset, joissa ennakoivasti vahvistetaan yhtiöiden hallitusten ennakko-osinkoa koskevat kannanotot. Osakeyhtiölaissa tarkoitetut em. yhtiöiden toimielinten päätökset, jotka liittyvät tilinpäätöksen hyväksymiseen ja vahvistamiseen sekä voiton käyttämiseen, tehdään tilivuoden päättymisen jälkeen. C Oyj kirjaa tilinpäätökseen osinkovelaksi B Oyj:lle ja vapaan oman pääoman vähennykseksi sen määrän, jonka vm. yhtiö on ilmoittanut tulevansa C Oyj:n yhtiökokouksessa päättämään samalta vuodelta jaettavaksi osingoksi. B Oyj kirjaa vastaavansuuruisen osinkosaatavan ja vapaan oman pääoman lisäyksen saman vuoden tilinpäätökseen ja edelleen samalla periaatteella osinkovelan osakkeenomistajalleen A Oyj:lle. A Oyj kirjaa saman vuoden tilinpäätökseen vapaaseen omaan pääomaansa osinkosaatavan B Oyj:ltä. Varsinaisissa osakeyhtiölain mukaisissa yhtiökokouksissa osingonjakopäätökset tehdään ennakoitua osingonjakoa koskevien päätösten mukaisesti. Kirjanpitolautakunta oli antamassaan lausunnossa asettaminsa ehdoin pitänyt menettelyä kirjanpidollisesti mahdollisena ja rahoitustarkastus oli kirjanpitolautakunnan lausuntoon yhtyen edellyttänyt, että sen lausuntoa noudatetaan ennakoivan osingonjaon kirjaamisessa ja yhtiöveron hyvitystulon kirjanpitokäsittelyssä kaikilta osin. Korkein hallinto-oikeus katsoi, että edellä tarkoitetuissa olosuhteissa osinkojen kirjaaminen tuloksi esitetyllä tavalla ei ole hyvän kirjanpitotavan vastaista ja että osingon jakavan yhtiön yhtiökokouksen tekemän ennakoivan osingonjakopäätöksen perusteella osingonsaajayhtiölle syntyvä saaminen voidaan ottaa elinkeinotulon verottamisesta annetun lain 19 §:n mukaan verotuksessa huomioon B Oyj:n ja A Oyj:n osinkosaamisena ja lukea sen verovuoden tuotoksi, jolta osinko jaetaan. Osingonsaajalla on yhtiöveron hyvityksestä annetun lain 4 §:n 1 momentin mukaan oikeus yhtiöveron hyvitykseen samana verovuonna saamansa osingon perusteella. Tämän mukaisesti korkein hallinto-oikeus lausui ennakkoratkaisuna, että B Oyj:n ja A Oyj:n osinkotuotoksi ja saamiseksi kirjattu osinko, jonka maksamisesta osingon jakava yhtiö on päättänyt hakemuksessa ilmoitetulla tavalla, katsotaan verotuksessa sen verovuoden tuloksi, jonka tulosta se hyvän kirjanpitotavan mukaan on parantanut ja että osingonsaajalla on yhtiöveron hyvityksestä annetun lain 4 §:n 1 momentin mukaan oikeus yhtiöveron hyvitykseen verovuonna saamansa osingon perusteella. Yhtiöveron hyvitys myönnetään ja luetaan B Oyj:n ja A Oyj:n hyväksi samana verovuonna kuin osinko verotetaan.</p>
    <p>Ennakkoratkaisu vuosilta 1998 ja 1999 toimitettavia yhteisöjen tuloverotuksia varten.</p>
    <p>Äänestys 5 + 1 - 2.</p>
  </dcterms:abstract>
</finlex:document>
