<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199902461</dcterms:identifier>
  <finlex:ecliIdentifier>ECLI:FI:KHO:1999:52</finlex:ecliIdentifier>
  <dcterms:title>10.09.1999/2461 KHO:1999:52</dcterms:title>
  <dcterms:description>
    <p>
      <span>Lääkevalmiste</span>
      <span>Myyntilupa</span>
      <span>Rinnakkaistuonti</span>
      <span>Pakkauskoko</span>
      <span>Pakkaustyyppi</span>
      <span>Tavaroiden vapaa liikkuvuus</span>
      <span>Ihmisten terveyden ja elämän suojeleminen</span>
      <span>Norminantovalta</span>
    </p>
  </dcterms:description>
  <finlex:registerNumber>1789/3/98</finlex:registerNumber>
  <dcterms:issued>1999-09-10</dcterms:issued>
  <finlex:fileCopyNumber>2461</finlex:fileCopyNumber>
  <sysluok>
    <snro>1.01.02.02</snro>
    <snro>1.06.08.10</snro>
    <snro>1.07.05.04.03.02</snro>
  </sysluok>
  <dcterms:abstract>
    <p>Lääkelaitos oli hylännyt yhtiön hakemuksen saada rinnakkaistuontimyyntilupa lääkevalmisteelle. Kyseessä olivat tabletit, jotka pakattaisiin 30 ja 105 tabletin läpipainopakkauksiin. Hakemuksen hylkäämisen peruste oli se, että lääkevalmistetta ei todettu lääkkeenä tarkoituksenmukaiseksi, koska rinnakkaistuotavan lääkevalmisteen ja alkuperäisen lääkevalmisteen (28 ja 98 tablettia läpipainopakkauksessa) pakkauskokojen eroavuus mahdollisesti heikensi potilaan ja lääkärin suhdetta ja vaikutti kielteisesti hoitomyöntyvyyteen ja koska pakkauskoot eivät täytä Lääkelaitoksen määräyksen 1/1997 kohdan 3.4. edellytystä, jonka mukaan rinnakkaistuotavan lääkevalmisteen pakkauskoko ja -tyyppi eivät saa poiketa Suomessa kaupan olevan lääkevalmisteen pakkauskoosta ja -tyypistä.</p>
    <p>Valituksessaan korkeimmalle hallinto-oikeudelle yhtiö vaati Lääkelaitoksen päätöksen kumoamista ja hakemuksen hyväksymistä. Yhtiö esitti perusteluinaan muun ohella, että Lääkelaitoksen määräys 1/1997 ja sen tulkinta estävät yhtiötä tuomasta maahan lääkevalmistetta, jonka pakkauskoko tai -tyyppi poikkeaa "suoratuojan" myyntiluvan mukaisesta pakkauskoosta tai -tyypistä. Lääkelaitoksen määräyksen 1/1997 rinnakkaistuotavan lääkevalmisteen pakkauskokoa ja -tyyppiä koskeva kohta 3.4. ja Lääkelaitoksen päätös ovat Euroopan yhteisön perustamissopimuksen 30 artiklan (nykyinen 28 artikla) vastaisia. Määräyksen ja päätöksen antamiselle ei ole ollut Euroopan yhteisön perustamissopimuksen 36 artiklassa (nykyinen 30 artikla) tarkoitettua perustetta. Lääkelaitoksen käytäntö on myös suhteellisuusperiaatteen vastainen.</p>
    <p>Korkein hallinto-oikeus kumosi Lääkelaitoksen päätöksen ja palautti asian Lääkelaitokselle uudelleen käsiteltäväksi. Korkein hallinto-oikeus katsoi, että Lääkelaitoksella ei lääkelain 30 §:n perusteella ollut toimivaltaa antaa määräyksensä 1/1997 kohdan 3.4. mukaista määräystä myyntiluvan myöntämisen aineellisista edellytyksistä. Näin ollen Lääkelaitos ei ollut voinut perustaa päätöstä lupahakemuksen hylkäämisestä siihen, ettei hakemus täytä mainitussa määräyskohdassa asetettuja edellytyksiä. Korkein hallinto-oikeus katsoi myös, että yhtiön hakemuksen hylkääminen lääkevalmisteen pakkauskoon perusteella olisi mahdollista vain, jos pakkauskoon rajoittaminen olisi Euroopan yhteisön perustamissopimuksen 30 artiklan (entinen 36 artikla) mukaisesti perusteltua ihmisten terveyden ja elämän suojelemiseksi. Lääkelaitoksen päätöksessä ei ollut osoitettu, että yhtiön hakemuksen hylkääminen pakkauskoon perusteella olisi perusteltua ihmisten terveyden tai elämän suojelemiseksi.</p>
  </dcterms:abstract>
  <p>Lääkelaki 21 §</p>
  <p>Lääkelaitoksen määräys 1/1997</p>
  <p>Euroopan yhteisön perustamissopimus 28 artikla</p>
  <p>Euroopan yhteisön perustamissopimus 30 artikla</p>
</finlex:document>
