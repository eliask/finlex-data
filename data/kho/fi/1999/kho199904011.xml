<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199904011</dcterms:identifier>
  <finlex:ecliIdentifier>ECLI:FI:KHO:1999:T4011</finlex:ecliIdentifier>
  <dcterms:title>07.12.1999/4011</dcterms:title>
  <dcterms:description>
    <p>
      <span>Arvonlisävero</span>
      <span>Veron peruste</span>
      <span>Eri verokantojen alaiset palvelut</span>
      <span>Arvioverotus</span>
      <span>Majoitustoiminta</span>
      <span>Hotelliaamiainen</span>
    </p>
  </dcterms:description>
  <finlex:registerNumber>194/2/99</finlex:registerNumber>
  <dcterms:issued>1999-12-07</dcterms:issued>
  <finlex:fileCopyNumber>4011</finlex:fileCopyNumber>
  <sysluok>
    <snro>2.20.09.01</snro>
    <snro>2.20.10</snro>
    <snro>2.20.15.06</snro>
  </sysluok>
  <dcterms:abstract>
    <p>Hotelli- ja ravintolatoimintaa harjoittavan yhtiön hotellissa majoittuvien asiakkaiden maksamaan huonehintaan oli sisältynyt aamiainen. Aamiaista ei ollut tarjottu muille kuin majoittuneille asiakkaille eikä aamiaisella sen vuoksi ollut niin sanottua listahintaa. Yhtiön käyttämä aamiaisen hinta oli merkitty asiakkaiden laskuun ja se oli ilmoitettu arvonlisäverotuksessa. Tarkastuksessa ja toimitetussa jälkiverotuksessa yhtiön käyttämä hinta katsottiin liian alhaiseksi sen vuoksi, että se oli alempi kuin muiden yhtiöön verrattavien verovelvollisten käyttämä hinta. Tämän vuoksi jälkiverotus toimitettiin tältä osin arvioidun hinnan mukaisena.</p>
    <p>Yhtiön kirjanpitoa ei sinänsä pidetty epäluotettavana eikä puuttuvaa aamiaismyyntiä ollut todettu, vaan kirjanpidosta katsottiin saatavan tiedot arvonlisäverotusta varten. Yhtiön tarkastuksen yhteydessä esittämää  kirjanpitoon perustuvaa aamiaismyynnin kannattavuuslaskelmaa ei ollut näytetty virheelliseksi. Aamiaismyynnin jälkiverotukseen arvioverotuksena ei ollut edellytyksiä pelkästään sillä perusteella, että yhtiön käyttämä aamiaisen hinta oli alempi kuin yhtiöön verrattavilla muilla  verovelvollisilla. Kun yhtiön ei myöskään ollut näytetty perusteettomasti hinnoitelleen aamiaisen osuutta asiakkaalta veloitettavasta  kokonaishinnasta todellista alemmaksi, arvion mukaan toimitettu  jälkiverotus kumottiin. Jälkiverotus ajalta 1.1.-31.12.1995.</p>
    <p>Arvonlisäverolaki 73 § 1 mom. ja 177 §</p>
  </dcterms:abstract>
</finlex:document>
