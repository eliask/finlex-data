<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199903145</dcterms:identifier>
  <finlex:ecliIdentifier>ECLI:FI:KHO:1999:T3145</finlex:ecliIdentifier>
  <dcterms:title>23.11.1999/3145</dcterms:title>
  <dcterms:description>
    <p>
      <span>Lapsen huostaanotto</span>
    </p>
  </dcterms:description>
  <finlex:registerNumber>1906/3/99</finlex:registerNumber>
  <dcterms:issued>1999-11-23</dcterms:issued>
  <finlex:fileCopyNumber>3145</finlex:fileCopyNumber>
  <sysluok>
    <snro>1.07.03.03.01</snro>
    <snro>1.07.03.03.01.02</snro>
  </sysluok>
  <dcterms:abstract>
    <p>Perusturvalautakunta otti lautakunnan huostaan A:n ja B:n lapset ja sijoitti heidät sijaishuoltoon. Lääninoikeus hylkäsi isän lastensa huostaanottoa koskevan  valituksen ja vahvisti huostaanottopäätökset. Lääninoikeus viittasi päätöksensä perusteluissa lastensuojelulain 16 §:ään ja lausui: Lasten huostaanoton perusteena on ollut se, että perheessä ilmenevä henkinen ja fyysinen väkivalta, isän  alkoholinkäyttö ja puutteet lasten huolenpidossa ovat uhanneet vakavasti vaarantaa lasten terveyttä ja kehitystä. Avohuollon tukitoimenpiteet ovat osoittautuneet  riittämättömiksi tai mahdottomiksi toteuttaa. Perheen isän muuttamisen pois perheen yhteisestä asunnosta ei perhetilanteen aiemmasta häilyvyydestä johtuen voida katsoa ainakaan huostaanottopäätösten tekemiseen mennessä vielä  parantaneen lasten tilannetta riittävällä tavalla. Perheen olosuhteissa myöhemmin tapahtuneet muutokset tulevat otettaviksi huomioon käsiteltäessä perheen äidin tekemää hakemusta huostaanoton lopettamiseksi.</p>
    <p>Isä valitti päätöksestä korkeimpaan hallinto-oikeuteen ja vaati päätöksiä  kumottavaksi, koska lasten huostaanotto oli aiheutunut vain häneen liittyvistä syistä eikä hän enää asunut lasten äidin kanssa yhteistaloudessa. Korkein hallinto-oikeus hylkäsi valituksen lausuen perusteluina seuraavaa: Perusturvalautakunta on ottanut lapset lautakunnan huostaan lautakunnan päätöksessä selostetuista syistä. Huostaanotto ei ole johtunut yksinomaan lasten isän alkoholinkäytöstä ja hänen aiheuttamistaan ongelmista. Asiakirjoista saatavan selvityksen mukaan myöskään lasten äiti ei ole huolehtinut lapsista asianmukaisella tavalla. Vaikka vanhemmat ovat muuttaneet erilleen ja äidin olosuhteissa on tapahtunut myönteistä kehitystä, äidin olosuhteet eivät perusturvalautakunnan antaman selvityksen huomioon ottaen ole siinä määrin vakiintuneet, että huostaanottopäätös olisi isän valituksesta  kumottava, koska huostaanoton edellytyksiä ei enää ole.</p>
    <p>Lastensuojelulaki 16 §</p>
  </dcterms:abstract>
</finlex:document>
