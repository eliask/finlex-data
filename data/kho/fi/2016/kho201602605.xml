<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201602605</dcterms:identifier>
  <finlex:ecliIdentifier>ECLI:FI:KHO:2016:T2605</finlex:ecliIdentifier>
  <dcterms:title>13.6.2016/2605</dcterms:title>
  <dcterms:description>
    <p>
      <span>Palkkatukiasia</span>
      <span>Valtionavustus</span>
      <span>Sovellettava lainsäädäntö</span>
      <span>Muutoksenhaku</span>
      <span>Valituslupa</span>
    </p>
  </dcterms:description>
  <finlex:registerNumber>3852/2/15</finlex:registerNumber>
  <dcterms:issued>2016-06-13</dcterms:issued>
  <finlex:fileCopyNumber>2605</finlex:fileCopyNumber>
  <dcterms:abstract>
    <p>Elinkeino-, liikenne- ja ympäristökeskus oli päättänyt, että yhtiölle ei makseta palkkatukea. Elinkeino-, liikenne- ja ympäristökeskus oli jättänyt yhtiön oikaisuvaatimuksen tutkimatta, koska se oli saapunut myöhässä. Hallinto-oikeus oli hylännyt yhtiön valituksen. Hallinto-oikeus oli liittänyt päätökseensä valitusosoituksen, jonka mukaan päätökseen sai hakea muutosta valittamalla korkeimpaan hallinto-oikeuteen.</p>
    <p>Korkein hallinto-oikeus totesi päätöksessään, että haettaessa muutosta palkkatuen maksatusta koskevaan päätökseen ei sovelleta valtionavustuslakia yleislakina vaan julkisesta työvoima- ja yrityspalvelusta annetun lain 14 luvun säännöksiä. Mainitun luvun 1 §:n 2 momentin mukaan hallinto-oikeuden päätökseen saa hakea muutosta valittamalla vain, jos korkein hallinto-oikeus myöntää valitusluvan. Tämän vuoksi hallinto-oikeuden päätökseen liitetty valitusosoitus oikaistiin ja yhtiön valitus käsiteltiin valituslupahakemuksena. Asian saattamiseen korkeimman hallinto-oikeuden ratkaistavaksi ei ollut hallintolainkäyttölain 13 §:n 2 momentissa säädettyä perustetta valitusluvan myöntämiseksi.</p>
    <p>Valtionavustuslaki (688/2001) 1 § 1 momentti, 3 § 1 momentti ja 34 §</p>
    <p>Julkisesta työvoima- ja yrityspalvelusta annettu laki (916/2012) 12 luku 8 § 1 momentti sekä 14 luku 1 § 1 ja 2 momentti</p>
    <p>Hallintolainkäyttölaki 13 § 2 momentti (698/2005)</p>
    <p>Asian ovat ratkaisseet hallintoneuvokset Niilo Jääskinen, Matti Halén, Eija Siitari, Petri Helander ja Maarit Lindroos. Asian esittelijä Hannele Klemettinen.</p>
  </dcterms:abstract>
</finlex:document>
