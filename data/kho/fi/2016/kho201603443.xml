<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201603443</dcterms:identifier>
  <finlex:ecliIdentifier>ECLI:FI:KHO:2016:121</finlex:ecliIdentifier>
  <dcterms:title>19.8.2016/3443 KHO:2016:121</dcterms:title>
  <dcterms:description>
    <p>
      <span>Ahvenanmaa</span>
      <span>Viranomaisen valitusoikeus</span>
      <span>Prosessi</span>
      <span>Lainkäyttöä koskevat erityissäännökset</span>
      <span>Säätämättä jääminen maakuntalaissa</span>
      <span>Maakuntalakia lähinnä vastaava valtakunnan laki</span>
      <span>Vesilaki</span>
      <span>Ympäristönsuojelulaki</span>
    </p>
  </dcterms:description>
  <finlex:registerNumber>845/1/15</finlex:registerNumber>
  <dcterms:issued>2016-08-19</dcterms:issued>
  <finlex:fileCopyNumber>3443</finlex:fileCopyNumber>
  <dcterms:abstract>
    <p>Ahvenanmaan ympäristö- ja terveydensuojeluviranomainen oli A:n hakemuksesta antanut ympäristönsuojelua koskevan maakuntalain (ÅFS 2008:124) 15 §:ssä tarkoitetun ympäristövaatimusarviointia koskevan päätöksen (miljögranskningsbeslut), joka oli koskenut A:n yhteisellä vesialueella suorittamaa maantäyttöä.</p>
    <p>Ahvenanmaan hallintotuomioistuimen kumottua B:n valituksesta Ahvenanmaan ympäristö- ja terveydensuojeluviranomaisen päätöksen korkeimmassa hallinto-oikeudessa oli ratkaistavana muun muassa kysymys siitä, oliko Ahvenanmaan ympäristö- ja terveydensuojeluviranomaisella katsottava olevan oikeus valittaa hallintotuomioistuimen päätöksestä.</p>
    <p>Asiassa sovelletuissa ympäristönsuojelua koskevassa maakuntalaissa ja Ahvenanmaan maakunnan vesilaissa (ÅFS 1996:61) ei kummassakaan säädetä valitusoikeudesta. Menettelyllisesti asiassa oli sovellettu ympäristönsuojelua koskevaa maakuntalakia. Tämän maakuntalain lähin vastine valtakunnan lainsäädännössä on valtakunnan ympäristönsuojelulaki (SSK 527/2014), kun taas Ahvenanmaan maakunnan vesilain lähin vastine valtakunnan lainsäädännössä on valtakunnan vesilaki. Molemmissa näissä valtakunnan lainsäädäntöön kuuluvissa laeissa on säännökset viranomaisen valitusoikeudesta.</p>
    <p>Kun asia aineellisesti koski vesialueelle rakentamista ja kun lisäksi otettiin huomioon Ahvenanmaan itsehallintolain (SSK 1141/1991) 27 §:n 23 kohdassa oleva säännös, Ahvenanmaan ympäristö- ja terveydensuojeluviranomaisen valitusoikeutta oli arvioitava lähtien niistä periaatteista, jotka ilmenivät siitä hakemusta ratkaistaessa valtakunnassa voimassa olleesta laista, joka aineellisesti lähinnä vastasi Ahvenanmaan maakunnan vesilakia, eli valtakunnan vesilaista (SSK 587/2011) ja sen 15 luvun 2 §:stä. Mainitun pykälän mukaan muutosta vesilain nojalla annettuun päätökseen saa hakea valtion valvontaviranomainen. Korkein hallinto-oikeus katsoi, että Ahvenanmaan ympäristö- ja terveydensuojeluviranomaisella Ahvenanmaan maakunnan vesilain 8 luvun 1 §:ssä ja ympäristönsuojelua koskevan maakuntalain 27 §:n 2 momentissa tarkoitettuna maakunnallisena valvontaviranomaisena oli valitusoikeus Ahvenanmaan hallintotuomioistuimen päätöksestä.</p>
    <p>Ahvenanmaan itsehallintolaki (SSK 1141/1991) 27 § 23 kohta</p>
    <p>Landskapslagen (ÅFS 2008:124) om miljöskydd 27 § 2 momentti</p>
    <p>Vattenlagen (ÅFS 1991:61) för landskapet Åland 8 kap. 1 §</p>
    <p>Vesilaki (SSK 587/2011) 15 luku 2 §</p>
    <p>Ympäristönsuojelulaki (SSK 527/2014) 191 § 2 momentti</p>
    <p>Ks. myös ja vrt. KHO 2015:158, KHO 2015:159 ja KHO 29.1.2015 T 222</p>
    <p>Se­los­te on ko­ko­nai­suu­des­saan ruot­sin­kie­li­sel­lä pää­tös­si­vus­tol­la.</p>
  </dcterms:abstract>
</finlex:document>
