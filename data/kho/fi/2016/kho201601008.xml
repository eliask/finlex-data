<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201601008</dcterms:identifier>
  <finlex:ecliIdentifier>ECLI:FI:KHO:2016:T1008</finlex:ecliIdentifier>
  <dcterms:title>22.3.2016/1008</dcterms:title>
  <dcterms:description>
    <p>
      <span>Valtionavustus</span>
      <span>Takaisinperintä</span>
      <span>Takaisinperinnän kohdistaminen</span>
      <span>Kuntayhtymä</span>
      <span>Oppisopimuskoulutus</span>
    </p>
  </dcterms:description>
  <finlex:registerNumber>260/2/14</finlex:registerNumber>
  <dcterms:issued>2016-03-22</dcterms:issued>
  <finlex:fileCopyNumber>1008</finlex:fileCopyNumber>
  <dcterms:abstract>
    <p>Opetus- ja kulttuuriministeriö oli 19.12.2013 päättänyt periä O:n kuntayhtymältä takaisin vuosilta 2007 - 2010 oppisopimuskoulutuksena järjestettyyn ammatilliseen perus- ja lisäkoulutukseen myönnettyjä valtionosuuksia. Vuosien 2007 ja 2008 valtionosuudet oli maksettu K:n kuntayhtymälle, jonka jäsenkuntia olivat P:n ja T:n kunnat. P:n ja T:n kunnanvaltuustot olivat kuntayhtymän perussopimuksen mukaisesti tekemillään päätöksillä päättäneet, että K:n kuntayhtymä puretaan 31.12.2008 sen purkamisesta ja omaisuuden jaosta laaditun sopimuksen mukaisesti. Järjestelyyn liittyen oli laadittu kuntien valtuustojen, K:n kuntayhtymän ja O:n kuntayhtymän hyväksymä luovutussopimus, jossa luovuttajina olivat kunnat ja vastaanottajana O:n kuntayhtymä. Luovutussopimuksella purettavan K:n kuntayhtymän toiminnot, sopimukset ja vastuut siirtyivät O:n kuntayhtymälle 1.1.2009 lukuun ottamatta kiinteän omaisuuden omistusta. P ja T sitoutuivat maksamaan O:n kuntayhtymälle koulutusyksikön toiminnasta aiheutuvat kustannukset, joita valtionosuudet ja muut toiminnan tuotot eivät kata. P ja T eivät olleet O:n kuntayhtymän jäsenkuntia eivätkä ne olleet järjestelyn yhteydessäkään siihen liittyneet. Korkeimman hallinto-oikeuden ratkaistavana oli muun ohella kysymys siitä, oliko takaisinperintä voitu kohdistaa O:n kuntayhtymään vuosien 2009 ja 2010 ohella myös vuosilta 2007 ja 2008.</p>
    <p>Korkein hallinto-oikeus katsoi, että järjestelyä ei voitu pitää sellaisena kuntayhtymien välisenä yleisseuraantona, jossa vastuu K:n kuntayhtymän vuosilta 2007 ja 2008 saamista valtionosuuksista olisi siirtynyt O:n kuntayhtymälle. Kun O:n kuntayhtymä ei ollut muullakaan esitetyllä perusteella vastuussa näistä valtionosuuksista, vuosia 2007 ja 2008 koskeva takaisinperintä kumottiin.</p>
    <p>Kuntalaki (365/1995) 78 §:n 1 ja 3 mom</p>
    <p>Kuntalaki (365/1995) 83 §</p>
    <p>Asian ovat ratkaisseet hallintoneuvokset Ahti Vapaavuori, Hannele Ranta-Lassila, Leena Äärilä, Mikko Pikkujämsä ja Vesa-Pekka Nuotio. Asian esittelijä Antti Jukarainen.</p>
  </dcterms:abstract>
</finlex:document>
