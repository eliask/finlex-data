<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201603399</dcterms:identifier>
  <finlex:ecliIdentifier>ECLI:FI:KHO:2016:T3399</finlex:ecliIdentifier>
  <dcterms:title>16.8.2016/3399</dcterms:title>
  <dcterms:description>
    <p>
      <span>Henkilökohtaisen tulon verotus</span>
      <span>Peitelty osinko</span>
      <span>Veropetos</span>
      <span>Veronkorotus</span>
      <span>Ne bis in idem</span>
      <span>Sama teko</span>
    </p>
  </dcterms:description>
  <finlex:registerNumber>515/2/15</finlex:registerNumber>
  <dcterms:issued>2016-08-16</dcterms:issued>
  <finlex:fileCopyNumber>3399</finlex:fileCopyNumber>
  <dcterms:abstract>
    <p>Verohallinto oli verovelvollisen vahingoksi tekemällään verotuksen oikaisupäätöksellä lisännyt A:n tuloon verovuodelle 2007 X Oy:ltä saatua peiteltyä osinkoa ja määrännyt A:lle veronkorotuksen. A oli tuomittu hovioikeuden lainvoimaisella tuomiolla veropetoksesta 17.1.2007 - 31.8.2008 ja törkeästä kirjanpitorikoksesta 1.11.2006 - 28.2.2008. Syytteen teonkuvausten mukaan A oli X Oy:n hallituksen ainoana varsinaisena jäsenenä antanut viranomaiselle verotusta varten väärää tietoa veron määrään vaikuttavasta seikasta ja merkinnyt yhtiön kirjanpitoon vääriä tietoja.</p>
    <p>A:ta oli syytetty yhtiön asioiden hoitamisessa tehdyistä rikoksista. A:ta koskevassa veroasiassa oli puolestaan kysymys tulojen ilmoittamatta jättämisestä hänen henkilökohtaisessa verotuksessaan. Kysymyksessä ei ollut sama teko, josta A:ta oli syytetty. Veronkorotusta ei siten tullut poistaa ne bis in idem -kiellon perusteella. Veronsaajien oikeudenvalvontayksikön valitus hyväksyttiin ja verotuksen oikaisupäätös saatettiin voimaan. Verovuosi 2007.</p>
    <p>Laki verotusmenettelystä 32 § 3 momentti ja 57 § 1 momentti</p>
    <p>Euroopan ihmisoikeussopimuksen 7. lisäpöytäkirjan 4 artikla</p>
    <p>Euroopan ihmisoikeustuomioistuimen tuomio Pirttimäki v. Suomi 20.5.2014</p>
    <p>Asian ovat rat­kais­seet hal­lin­to­neu­vok­set Ahti Vapaavuori, Ir­ma Te­li­vuo, Lee­na Ää­ri­lä, Mik­ko Pik­ku­jäm­sä ja Ve­sa-Pek­ka Nuo­tio. Asian esit­te­li­jä Paula Makkonen.</p>
  </dcterms:abstract>
</finlex:document>
