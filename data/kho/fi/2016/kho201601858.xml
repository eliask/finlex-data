<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201601858</dcterms:identifier>
  <finlex:ecliIdentifier>ECLI:FI:KHO:2016:T1858</finlex:ecliIdentifier>
  <dcterms:title>4.5.2016/1858</dcterms:title>
  <dcterms:description>
    <p>
      <span>Maankäyttö ja rakentaminen</span>
      <span>Valitusosoitus</span>
      <span>Valituslupa</span>
      <span>Suora valitus</span>
      <span>Kumottu päätös</span>
      <span>Hylätty valitus</span>
      <span>Eri rakennelmat</span>
      <span>Toimenpidelupa</span>
    </p>
  </dcterms:description>
  <finlex:registerNumber>34/1/15</finlex:registerNumber>
  <dcterms:issued>2016-05-04</dcterms:issued>
  <finlex:fileCopyNumber>1858</finlex:fileCopyNumber>
  <dcterms:abstract>
    <p>Hallinto-oikeuden päätös koski kahta erillistä toimenpideluvanvaraista rakennelmaa. Toisen rakennelman osalta hallinto-oikeus oli pysyttänyt rakennuslautakunnan päätöksen ja toisen osalta kumonnut sen päätöksen.</p>
    <p>Hallinto-oikeus oli jakanut muutoksenhakuosoituksen korkeimpaan hallinto-oikeuteen kahteen osaan. Siltä osin kuin rakennuslautakunnan päätös oli toisen rakennelman osalta kumottu ja asia palautettu lautakunnalle uudelleen käsiteltäväksi, sai hallinto-oikeuden päätökseen hakea muutosta valittamalla korkeimpaan hallinto-oikeuteen. Muilta osin päätökseen sai maankäyttö- ja rakennuslain 190 §:n 3 momentin mukaan hakea muutosta valittamalla, jos korkein hallinto-oikeus myöntää valitusluvan.</p>
    <p>Se, että valitus toisen rakennelman osalta vaati valituslupaa korkeimpaan hallinto-oikeuteen, johti muun muassa siihen, että eri rakennelmia koskevien päätösten täytäntöönpanoa koskivat eri säännökset. Korkein hallinto-oikeus katsoi hallinto-oikeuden muutoksenhakua koskevan ohjauksen lainmukaiseksi.</p>
    <p>Maankäyttö- ja rakennuslaki 190 § 3 momentti</p>
    <p>Hallintolainkäyttölaki 31 § 3 momentti</p>
    <p>Asian ovat ratkaisseet hallintoneuvokset Kari Kuusiniemi, Hannu Ranta, Tuomas Lehtonen, Mika Seppälä ja Elina Lampi-Fagerholm. Asian esittelijä Marko Nurmikolu.</p>
  </dcterms:abstract>
</finlex:document>
