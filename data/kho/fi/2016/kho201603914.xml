<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201603914</dcterms:identifier>
  <finlex:ecliIdentifier>ECLI:FI:KHO:2016:T3914</finlex:ecliIdentifier>
  <dcterms:title>19.9.2016/3914</dcterms:title>
  <dcterms:description>
    <p>
      <span>Julkinen hankinta</span>
      <span>Hankintamenettelyn keskeyttäminen</span>
      <span>Oikeudenkäyntikulujen korvaaminen</span>
    </p>
  </dcterms:description>
  <finlex:registerNumber>3722/3/15</finlex:registerNumber>
  <dcterms:issued>2016-09-19</dcterms:issued>
  <finlex:fileCopyNumber>3914</finlex:fileCopyNumber>
  <dcterms:abstract>
    <p>Hankintayksikkö oli saanut järjestämässään tarjouskilpailussa kaksi tarjousta ja valinnut hankintapäätöksellä 31.10.2013 A:n tarjouksen. Samana päivänä tekemällään toisella päätöksellä hankintayksikkö oli sulkenut toisen tarjoajan tarjouksen tarjouskilpailusta myöhästyneenä. Hankintayksikkö keskeytti hankinnan 19.6.2014 tekemällään päätöksellä sillä perusteella, että hankintayksikön tulkinnan mukaan myöskään A:n tarjous ei ollut saapunut tarjouspyynnössä edellytetyllä tavalla alkuperäisenä. Hankinta keskeytettiin noin 7,5 kuukautta hankintapäätöksen tekemisen jälkeen.</p>
    <p>Markkinaoikeus hylkäsi A:n valituksen hankintamenettelyn keskeyttämisestä sekä vaatimuksen hankintayksikön velvoittamisesta korvaamaan A:n oikeudenkäyntikulut. Markkinaoikeuden päätöksen mukaan hankintayksikkö oli voinut keskeyttää hankinnan, mutta markkinaoikeus piti keskeyttämisen perusteena muuta kuin hankintayksikön esittämää seikkaa.</p>
    <p>Korkein hallinto-oikeus katsoi, että edellä mainituissa oloissa päätös hylätä A:n oikeudenkäyntikuluvaatimus oli ollut hallintolainkäyttölain 74 §:n 1 momentissa tarkoitetulla tavalla osittain kohtuuton, kun otettiin huomioon markkinaoikeuden päätöksen peruste. Korkein hallinto-oikeus velvoitti hankintayksikön korvaamaan A:lle markkinaoikeudessa aiheutuneet oikeudenkäyntikulut korkeimman hallinto-oikeuden kohtuulliseksi harkitsemalla määrällä.</p>
    <p>Julkisista hankinnoista annettu laki 89 § 2 momentti</p>
    <p>Hallintolainkäyttölaki 74 § 1 momentti</p>
    <p>Asian ovat ratkaisseet hallintoneuvokset Niilo Jääskinen, Eija Siitari, Alice Guimaraes-Purokoski, Anne Nenonen ja Maarit Lindroos. Asian esittelijä Pasi Yli-Ikkelä.</p>
  </dcterms:abstract>
</finlex:document>
