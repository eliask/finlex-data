<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201603458</dcterms:identifier>
  <finlex:ecliIdentifier>ECLI:FI:KHO:2016:T3458</finlex:ecliIdentifier>
  <dcterms:title>22.8.2016/3458</dcterms:title>
  <dcterms:description>
    <p>
      <span>Lastensuojelu</span>
      <span>Huostaanotto ja sijaishuoltoon sijoittaminen</span>
      <span>Lastensuojelulain 43 §</span>
      <span>Toimivalta huostaanottoa ja siihen liittyvää sijaishuoltoon sijoittamista koskevassa asiassa</span>
      <span>Lapsen huoltaja vastustaa huostaanottoa ja sijaishuoltoon sijoittamista hallinto-oikeudessa</span>
    </p>
  </dcterms:description>
  <finlex:registerNumber>1576/3/16</finlex:registerNumber>
  <dcterms:issued>2016-08-22</dcterms:issued>
  <finlex:fileCopyNumber>3458</finlex:fileCopyNumber>
  <dcterms:abstract>
    <p>Johtavan sosiaalityöntekijän hallinto-oikeudelle toimittamassa, lapsen huostaanottoa ja sijaishuoltoon sijoittamista koskevassa hakemuksessa oli todettu, ettei kuulemisia ollut voitu suorittaa, koska perheen olinpaikasta ei ollut tietoa eikä heihin ollut saatu yhteyttä. Hallinto-oikeus oli varannut asiassa lapsen huoltajille tilaisuuden kirjallisen selityksen antamiseen. Lapsen toinen huoltaja oli hallinto-oikeudelle toimittamassaan selityksessä ilmoittanut vastustavansa lapsen huostaanottoa. Hallinto-oikeus oli hylännyt johtavan sosiaalityöntekijän hakemuksen lapsen huostaanottamisesta ja sijaishuoltoon sijoittamisesta, koska kunnan viranhaltija oli lastensuojelulain 43 §:n 1 momentin mukaan toimivaltainen tekemään päätöksen lapsen huostaanotosta ja siihen liittyvästä sijaishuollosta, vaikka lapsen huoltajia ei ollut tavoitettu heidän kuulemisekseen. Hallinto-oikeus katsoi muun ohella, että vasta hallinto-oikeudelle esitetty huostaanoton vastustaminen ei korjannut tätä hallinto-oikeudessa käsittelyn edellytyksen puuttumista.</p>
    <p>Lastensuojelulain 43 §:n 1 momentin mukaan huostaanottoa ja siihen liittyvää sijaishuoltoa koskevan päätöksen tekee sosiaalihuollon viranhaltija, jos huoltaja tai 12 vuotta täyttänyt lapsi ei vastusta huostaanottoa ja siihen liittyvää sijaishuoltoon sijoittamista. Saman pykälän 2 momentissa säädetään, että jos lapsen huoltaja tai 12 vuotta täyttänyt lapsi vastustaa huostaanottoa tai siihen liittyvää sijaishuoltoon sijoittamista, asian ratkaisee hallinto-oikeus viranhaltijan hakemuksesta.</p>
    <p>Korkein hallinto-oikeus katsoi, että koska lapsen huoltaja selityksessään hallinto-oikeudelle vastusti huostaanottoa, toimivalta huostaanottoa ja sijaishuoltoon sijoittamista koskevan asian ratkaisemiseen oli siirtynyt hallinto-oikeudelle. Lastensuojelulain 43 §:n 1 momentissa mainitulla, lastensuojelulain 13 §:n 2 ja 3 momentin mukaan määräytyvällä viranhaltijalla ei siten enää ollut toimivaltaa päättää lapsen huostaanotosta ja sijaishuoltoon sijoittamisesta. Sillä, olisiko viranhaltija ollut toimivaltainen päättämään asiasta ennen lapsen huoltajan hallinto-oikeudelle antamaa selitystä, ei ollut merkitystä arvioitaessa hallinto-oikeuden toimivaltaa asiassa hallinto-oikeuden päätöksentekohetkellä. Hallinto-oikeus ei ollut voinut mainitsemillaan perusteilla hylätä siellä vireillä ollutta huostaanottoa ja sijaishuoltoon sijoittamista koskevaa hakemusta, joten hallinto-oikeuden päätös oli kumottava ja asia palautettava hallinto-oikeudelle uudelleen käsiteltäväksi.</p>
    <p>Lastensuojelulaki 43 § 1 ja 2 momentti</p>
    <p>Asian ovat ratkaisseet hallintoneuvokset Matti Halén, Alice Guimaraes-Purokoski, Outi Suviranta, Heikki Harjula ja Maarit Lindroos. Asian esittelijä Helmi Lajunen.</p>
  </dcterms:abstract>
</finlex:document>
