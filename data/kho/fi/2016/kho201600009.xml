<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201600009</dcterms:identifier>
  <finlex:ecliIdentifier>ECLI:FI:KHO:2016:T9</finlex:ecliIdentifier>
  <dcterms:title>5.1.2016/9</dcterms:title>
  <dcterms:description>
    <p>
      <span>Ulkomaalaisasia</span>
      <span>Karkottaminen</span>
      <span>Maahantulokielto</span>
      <span>Rikokset</span>
      <span>Huumausainerikos</span>
      <span>Assosiaatiosopimus</span>
      <span>Turkki</span>
    </p>
  </dcterms:description>
  <finlex:registerNumber>1300/1/14</finlex:registerNumber>
  <dcterms:issued>2016-01-05</dcterms:issued>
  <finlex:fileCopyNumber>9</finlex:fileCopyNumber>
  <dcterms:abstract>
    <p>Maahanmuuttovirasto oli määrännyt Turkin kansalainen A:n karkotettavaksi kotimaahansa ja viiden vuoden maahantulokieltoon tämän syyllistyttyä Suomessa huumausainerikokseen ja tultua tästä tuomituksi ehdolliseen vankeusrangaistukseen. Karkottamispäätöksen jälkeen A oli vielä syyllistynyt kolmeen pahoinpitelyyn, joista hänet oli tuomittu ehdottomaan vankeusrangaistukseen.</p>
    <p>Asiassa oli harkittava, mikä merkitys Turkin kansalaisen karkottamisessa on annettava Euroopan talousyhteisön ja Turkin väliselle assosiaatiosopimukselle ja etenkin mainitulla sopimuksella perustetun assosiaationeuvoston päätökselle N:o 1/80.</p>
    <p>Korkein hallinto-oikeus katsoi Euroopan unionin tuomioistuimen oikeuskäytännön valossa, että koska A ei ollut ollut Suomessa taloudellisesti aktiivinen ainakaan vuoden 2010 jälkeen, mainittu assosiaationeuvoston päätös ei enää koskenut häntä. Näin ollen assosiaationeuvoston päätöksen N:o 1/80 14 artiklan 1 kohta ei ollut esteenä hänen karkottamiselleen.</p>
    <p>Koska A oli syyllistynyt Suomessa rikokseen, josta on säädetty enimmäisrangaistuksena vähintään vuosi vankeutta, asiassa oli olemassa ulkomaalaislain 149 §:n 1 momentin 2 kohdan mukainen karkottamisperuste. Hän vaaransi yleistä järjestystä ja turvallisuutta. Hänellä ei ollut Suomeen kiinteitä ja pysyviä siteitä, joten ulkomaalaislain 146 §:n mukaisessa kokonaisharkinnassa karkottamisen puolesta puhuvat seikat painoivat sitä vastaan puhuvia seikkoja enemmän. Asian olosuhteissa A oli myös voitu määrätä viiden vuoden maahantulokieltoon.</p>
    <p>Ulkomaalaislaki 146 § 1 momentti, 149 § 1 momentti 2 kohta, 150 § 1 momentti</p>
    <p>Assosiaation kehittämisestä 19.9.1980 tehdyn, Euroopan talousyhteisön ja Turkin välisellä assosiaatiosopimuksella perustetun assosiaationeuvoston päätöksen N:o 1/80 6 artikla 1 ja 2 kohta, 14 artikla 1 kohta</p>
    <p>Ks. Euroopan yhteisöjen (unionin) tuomioistuimen tuomiot C-340/97 (Nazli) ja C-371/08 (Ziebell)</p>
    <p>Asian ovat ratkaisseet hallintoneuvokset Niilo Jääskinen, Riitta Mutikainen, Hannu Ranta, Tuomas Lehtonen ja Janne Aer. Asian esittelijä Lea Alén.</p>
  </dcterms:abstract>
</finlex:document>
