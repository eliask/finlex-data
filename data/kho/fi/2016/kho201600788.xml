<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201600788</dcterms:identifier>
  <finlex:ecliIdentifier>ECLI:FI:KHO:2016:T788</finlex:ecliIdentifier>
  <dcterms:title>10.3.2016/788</dcterms:title>
  <dcterms:description>
    <p>
      <span>Ympäristölupa</span>
      <span>Turkistarha</span>
      <span>Toiminnan laajentaminen</span>
      <span>Luvan raukeaminen osittain</span>
    </p>
  </dcterms:description>
  <finlex:registerNumber>3761/1/14</finlex:registerNumber>
  <dcterms:issued>2016-03-10</dcterms:issued>
  <finlex:fileCopyNumber>788</finlex:fileCopyNumber>
  <dcterms:abstract>
    <p>Terveydenhoitoviranomaisen A:lle 2.4.1985 myöntämän sijoituspaikkaluvan mukaan kiinteistöllä M sijaitsevassa turkistarhassa sai olla 300 metriä varjotaloja ja paikat 720 siitosminkkinaaraalle tai 180 siitoskettunaaraalle. Kunnan ympäristönsuojeluviranomainen oli 4.6.2002 myöntänyt A:lle ympäristöluvan turkistarhan laajentamiseen niin, että varjotaloja sai olla yhteensä 540 metriä ja siitoskettunaaraita 220.</p>
    <p>Kunnan ympäristönsuojeluviranomaisen päätöksellään hylättyä B:n ja C:n vaatimuksen, jonka mukaan A:lle turkistarhan laajentamiseen 4.6.2002 myönnetty ympäristölupa tuli katsoa rauenneeksi, Vaasan hallinto-oikeus B:n ja C:n valituksesta kumosi viranomaisen päätöksen. Hallinto-oikeuden päätöksen mukaan turkistarhan laajentamiseen 4.6.2002 myönnetty ympäristölupa oli rauennut.</p>
    <p>Korkein hallinto-oikeus A:n valituksesta kumosi hallinto-oikeuden päätöksen. Korkein hallinto-oikeus otti asian suoraan ratkaistavakseen ja päätti, että A:lle myönnetty ympäristölupa raukeaa siltä osin kuin se koskee kiinteistöllä M sijaitsevan turkistarhan toteutumatta jäänyttä laajentamista. Tarhan salaojien laajentaminen ja kahden uuden varjotalon perustusten tekeminen eivät olleet ympäristönsuojelulain 57 §:n 1 momentin 2 kohdassa tarkoitetulla tavalla toiminnan tai sen aloittamisen kannalta olennaisia toimia. Lupa jäi siten voimaan muilta osin.</p>
    <p>Ympäristönsuojelulaki (86/2000) 57 § 1 momentti 2 kohta</p>
    <p>Laki ympäristönsuojelulainsäädännön voimaanpanosta (113/2000) 5 § 2 momentti</p>
    <p>Ks. myös ympäristönsuojelulaki (527/2014) 88 § 1 momentti 2 kohta</p>
    <p>Asian ovat ratkaisseet presidentti Pekka Vihervuori, hallintoneuvokset Hannu Ranta, Tuomas Lehtonen, Mika Seppälä ja Janne Aer sekä ympäristöasiantuntijaneuvokset Mikael Hildén ja Rauno Pääkkönen. Asian esittelijä Petri Leinonen.</p>
  </dcterms:abstract>
</finlex:document>
