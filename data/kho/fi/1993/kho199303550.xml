<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19930924">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199303550</dcterms:identifier>
  <finlex:ecliIdentifier>ECLI:FI:KHO:1993:B571</finlex:ecliIdentifier>
  <dcterms:title>24.9.1993/3550 KHO:1993-B-571</dcterms:title>
  <dcterms:description>
    <p>
      <span>Leimavero</span>
      <span>Paritalon osaomistus -yhteisomistus</span>
      <span>Ainesosa - irtain omaisuus</span>
      <span>Toiselle kuuluva irtain omaisuus</span>
    </p>
  </dcterms:description>
  <finlex:registerNumber>725/7/92</finlex:registerNumber>
  <dcterms:issued>1993-09-24</dcterms:issued>
  <finlex:fileCopyNumber>3550</finlex:fileCopyNumber>
  <sysluok>
    <snro>2.27.04.02.02</snro>
  </sysluok>
  <dcterms:abstract>
    <p>H:n puolisot olivat yhdessä vaimon vanhempien kanssa 30.12.1989 ostaneet X:n Osuusmeijeriltä erään tilan rakennuksineen siten, että kauppakirjassa oli jaettu ostajien kesken omistussuhde ja kauppahinta. Vaimon vanhempien omistukseen ja hallintaan tuli ostetulla kiinteistöllä sijaitsevan paritalon pienempi huoneisto, pinta-alaltaan 65 neliömetriä, jonka kauppahinta oli 85.000 markkaa. H:n puolisoiden omistukseen ja hallintaan tuli ostetun kiinteistön maa-alue kokonaisuudessaan ja paritalon toinen huoneisto, pinta-alaltaan 90 neliömetriä, sekä kaikki sauna-, varasto- ynnä muut tilat. H:n puolisoiden maksettava kauppahinta oli 380.000 markkaa. H:n puolisoiden hakiessa lainhuutoa määräsi käräjätuomari kiinteistön luovutuksesta suoritettavaksi leimaveroa kauppakirjan osoittaman koko kauppahinnan 465.000 markan perusteella 27.900 markkaa. Lääninoikeus hylkäsi H:n puolisoiden leimaveron määräämisestä tekemän valituksen katsoen, että leimavero oli tullut siitä huolimatta, mitä rakennuksen omistussuhteista oli kauppakirjassa ostajien kesken sovittu, määrätä leimaverolain 16 §:n nojalla maapohjan ja koko rakennuksen yhteenlasketun kauppahinnan perusteella. Korkein hallinto-oikeus katsoi, että vaimon vanhemmat olivat paritalon osaomistajia ja heidän omistamansa osa talosta oli näin ollen luonteeltaan irtainta omaisuutta. Koska H:n puolisot eivät omistaneet vaimon vanhempien osuutta paritalosta, tilan omistusoikeuden luovutuskirjan leimaveroa määrättäessä vaimon vanhempien osuutta ei leimaverolain 16 ja 22 § huomioon ottaen tullut ottaa lukuun. Leimavero oli määrättävä vain H:n puolisoiden omistusosuuden mukaisesti. Leimavero alennettiin 380.000 markan kauppahinnan osalta 6 prosentin mukaan suoritettavaan 22.800 markkaan.</p>
    <p>Äänestys 3+1-2.</p>
  </dcterms:abstract>
  <p>LeimaveroL 16 §</p>
  <p>LeimaveroL 22 §</p>
  <p>(463/89)</p>
</finlex:document>
