<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19931210">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199304980</dcterms:identifier>
  <finlex:ecliIdentifier>ECLI:FI:KHO:1993:B506</finlex:ecliIdentifier>
  <dcterms:title>10.12.1993/4980 KHO:1993-B-506</dcterms:title>
  <dcterms:description>
    <p>
      <span>Elinkeinotulon verotus</span>
      <span>Menon jaksottaminen</span>
      <span>Siirtokelpoinen vuokraoikeus</span>
      <span>Kiinteistö</span>
      <span>Kulumaton käyttöomaisuus</span>
      <span>Purettavien rakennusten hankintamenon vähentäminen</span>
      <span>Pitkävaikutteinen meno</span>
    </p>
  </dcterms:description>
  <finlex:registerNumber>3767/3/93</finlex:registerNumber>
  <dcterms:issued>1993-12-10</dcterms:issued>
  <finlex:fileCopyNumber>4980</finlex:fileCopyNumber>
  <sysluok>
    <snro>2.04.05.01.03</snro>
    <snro>2.04.08.05</snro>
    <snro>2.04.11.04.01.03</snro>
  </sysluok>
  <dcterms:abstract>
    <p>Osuuskunta A etsi automarketin rakennushankkeelle sopivaa tonttia. Tällaiseksi osoittautui B Oy:n C:ltä vuokraama 2,7 hehtaarin tontti, jolla B Oy:n käytössä oli varastorakennuksia. Osuuskunta A ja B Oy tekivät sopimuksen, jonka mukaan B Oy luopui vuokraoikeudestaan tonttiin A:n hyväksi ja myi vuokratontilla olevat rakennukset A:lle 1.788.500 markan kauppahinnasta. Näillä rakennuksilla ei ollut Osuuskunta A:lle mitään käyttöä, vaan osuuskunta aikoi purkaa rakennukset. Keskusverolautakunta antoi osuuskunnalle ennakkotiedon, jonka mukaan osuuskunta sai vähentää purettavien rakennusten hankintamenot elinkeinotulon verottamisesta annetun lain 24 §:n mukaan. Verohallituksen valituksesta korkein hallinto-oikeus muutti ennakkotietoa ja lausui, että B Oy oli Osuuskunta A:n kanssa tekemällään, 18.10.1991 päivätyllä sopimuksella luopunut C:n kanssa 13.3.1991 tekemästään vuokrasopimuksesta Osuuskunta A:n hyväksi ja myynyt osuuskunnalle vuokratontilla olevat varastorakennukset 1.788.500 markalla. Osuuskunta A:n täten hankkima oikeus vuokratonttiin ja sillä oleviin rakennuksiin oli sellainen tuloverolain 6 §:ssä tarkoitettu siirtokelpoinen oikeus, johon sovellettiin tuloverolain kiinteistöä koskevia säännöksiä. Tuloverolain 6 §:n mukainen siirtokelpoinen vuokraoikeus maa-alueeseen oli katsottava elinkeinotulon verottamisesta annetun lain 12 §:ssä mainituksi kulumattomaksi käyttöomaisuudeksi. Kun otettiin huomioon, että Osuuskunta A ei ollut käyttänyt eikä sillä ollut tarkoituskaan käyttää vuokratontilla olevia rakennuksia ja rakennelmia omassa liiketoiminnassaan, vaan osuuskunta saatuaan vuokraoikeuden vuokratonttiin ja omistusoikeuden rakennuksiin purki rakennukset, maksetun kauppahinnan oli katsottava kohdistuvan pääasiallisesti vuokratontin vuokraoikeuden hankintaan. Kulumattoman käyttöomaisuuden hankintameno poistettiin elinkeinotulon verottamisesta annetun lain 42 §:n 2 momentin mukaan. Tämän vuoksi korkein hallinto-oikeus kumosi keskusverolautakunnan päätöksen ja annetun ennakkotiedon sekä lausui uutena ennakkotietona, että hakemuksessa tarkoitetun, kiinteistöksi katsottavan vuokraoikeuden sekä vuokratontilla olevien rakennusten hankintameno vähennettynä rakennuksista mahdollisesti saatavilla hyödykkeiden todennäköisillä myyntihinnoilla oli vuokratonttiin kohdistuvan vuokraoikeuden hankintamenoa, joka saatiin elinkeinotulon verottamisesta annetun lain 42 §:n 2 momentin mukaan vähentää sinä vuonna, jolloin vuokraoikeus edelleen luovutettiin tai vuokrasuhde muuten päättyi. Vuodet 1993 ja 1994. Ennakkotieto.</p>
  </dcterms:abstract>
  <p>TVL 6 § (1535/92)</p>
  <p>ElinkVL 12 §</p>
  <p>ElinkVL 42 § 2 mom</p>
</finlex:document>
