<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19931007">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199303794</dcterms:identifier>
  <finlex:ecliIdentifier>ECLI:FI:KHO:1993:T3794</finlex:ecliIdentifier>
  <dcterms:title>7.10.1993/3794</dcterms:title>
  <dcterms:description>
    <p>
      <span>Henkilökohtaisen tulon verotus</span>
      <span>Satunnainen myyntivoitto</span>
      <span>Oman asunnon luovutus</span>
      <span>Yhdistetty tontti</span>
      <span>Tontinosan lunastustoimitus</span>
      <span>Satunnaisen myyntivoiton määrä</span>
      <span>Todelliset hankintakustannukset</span>
    </p>
  </dcterms:description>
  <finlex:registerNumber>827/3/93</finlex:registerNumber>
  <dcterms:issued>1993-10-07</dcterms:issued>
  <finlex:fileCopyNumber>3794</finlex:fileCopyNumber>
  <sysluok>
    <snro>2.03.03.18.06.01</snro>
    <snro>2.03.03.18.04</snro>
  </sysluok>
  <dcterms:abstract>
    <p>Puolisot olivat 14.9.1989 tehdyllä kauppakirjalla myyneet 824 neliömetrin suuruisen tontin 1.675.000 markan kauppahinnasta. Tontilla sijaitsi puolisoiden omana asuntonaan käyttämä 122 neliömetrin suuruinen asuinrakennus. Puolisot olivat ostaneet asuinkäytössä olleen tontinosan 135.000 markalla vuonna 1979. Tähän oli liitetty rakennuslain 54 §:n mukaisessa 3.3.1988 päätetyssä tontinosan lunastustoimituksessa 411 neliömetrin suuruinen tila, jolla sijaitsi 142 neliömetrin suuruinen pientalo ja 24 neliömetrin suuruinen talousrakennus, joista kummastakin osa oli ollut vuokrattuna. Lunastetusta tontinosasta rakennuksineen oli maksettu 291.600 markkaa. Yhdistetty tontti oli merkitty tonttirekisteriin 12.6.1989.</p>
    <p>Verotusta toimitettaessa katsottiin myyntihinnasta verovapaaksi osuudeksi verotusarvojen suhteessa se osa, joka kohdistui vuonna 1979 hankittuun tontinosaan rakennuksineen. Veronalaisesta luovutushinnasta 845.074 markasta vähennettiin ei-asuinkäytössä olleeseen tontinosaan kohdistuneet todelliset hankintakustannukset eli lunastuskorvaus ja leimavero. Näin saatu satunnainen myyntivoitto 535.979 markkaa jaettiin puolisoiden kesken verotettavaksi puoleksi kummankin puolison tulona.</p>
    <p>Lääninoikeus hylkäsi puolisoiden valituksen, jossa he olivat vaatineet koko kiinteistön myyntiä arvosteltavaksi omassa vakituisessa asuinkäytössä olleen kiinteistön luovutuksena tai myyntivoiton ainakin alennettavaksi kummankin osalta 184 843 markkaan. Puolisot vaativat, että mahdollinen veronalainen myyntivoitto tulisi laskea siten, että myyntihinnasta 1.625.000 markasta vähennettäisiin 50 ja 25 prosentin hankintahintaolettamien perusteella 609.375 markkaa ja näin saadusta erotuksesta otetaisiin huomioon veronalaisena myyntivoittona vain vuonna 1988 lunastetun kiinteistön osa. Lääninoikeus määritteli veronalaiseksi luovutusvoitoksi 784.608 markkaa ottaen huomioon verotusarvojen sijasta tontinosien kokoeron sekä tonteilla sijaitsevien rakennusten arvot sellaisina kuin ne oli määritelty tontinosan lunastustoimituksessa. Lääninoikeus vähensi veronalaisesta luovutusvoitosta ei-asuinkäytössä olleeseen tontinosaan kohdistuneet todelliset hankintakustannukset, jolloin puolisoiden kesken jaettavaksi veronalaiseksi satunnaiseksi myyntivoitoksi jäi 462.334 markkaa. KHO pysytti lääninoikeuden päätöksen. Verovuosi_1989</p>
  </dcterms:abstract>
  <p>TVL 67 § (1240/88)</p>
  <p>TVL 70 § (1240/88)</p>
  <p>TVL 73 § 1 mom 1 kohta</p>
  <p>TVL 73 § 2 mom</p>
  <p>(1240/88)</p>
</finlex:document>
