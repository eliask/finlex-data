<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19930129">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199300305</dcterms:identifier>
  <finlex:ecliIdentifier>ECLI:FI:KHO:1993:T305</finlex:ecliIdentifier>
  <dcterms:title>29.1.1993/305</dcterms:title>
  <dcterms:description>
    <p>
      <span>Henkilökohtaisen tulon verotus</span>
      <span>Kustannusten korvaus</span>
      <span>Päiväraha</span>
      <span>Erityisala vai liikkuva työ</span>
      <span>Konsulentti</span>
      <span>Varsinainen työpaikka</span>
    </p>
  </dcterms:description>
  <finlex:registerNumber>1818/3/92</finlex:registerNumber>
  <dcterms:issued>1993-01-29</dcterms:issued>
  <finlex:fileCopyNumber>305</finlex:fileCopyNumber>
  <sysluok>
    <snro>2.03.03.01.03.01</snro>
  </sysluok>
  <dcterms:abstract>
    <p>Verovelvollinen työskenteli konsulenttina elintarvikealalla toimivan X Oy:n palveluksessa. Verovelvollisen työstä suurin osa tapahtui hänen asuinpaikkansa A:n kaupungin ulkopuolella olevissa vähittäismyymälöissä siten, että hän esitteli samassa myymälässä päivän ajan X Oy:n tuotteita. Päivittäiset matkat verovelvollinen teki omalla autollaan. Verovelvollisen esittämän selvityksen mukaan hän säilytti ja huolsi kotonaan työssään tarvittavia asusteita sekä työvälineitään. Hän säilytti kotonaan myös maistatustarvikkeita sekä kirjanpitoon liittyviä asiakirjoja. Työhön liittyvät puhelut verovelvollinen hoiti kotoaan.</p>
    <p>Verovelvollisen työnantaja oli maksanut hänelle verovuodelta 1988 päivärahaa 221 päivältä yhteensä 30.093 markkaa sekä kilometrikorvausta 16.846 kilometriltä yhteensä 21.562 markkaa. Lääninoikeus lisäsi A:n verolautakunnan valtion- ja kunnanasiamiehen valituksesta verovelvollisen tuloon valituksen enemmälti hyläten maksetuista päivärahoista 22.414 markkaa, koska verovelvollisen katsottiin työskentelevän alalla, jolla erityistä työntekemispaikkaa alalle tunnusomaisen työn lyhytaikaisuuden vuoksi jouduttiin usein vaihtamaan. Verovelvollisella ei näin ollen ollut oikeutta verovapaisiin päivärahoihin, vaan ainoastaan päivittäisiin verovapaisiin ateriakorvauksiin. KHO myöntäen valitusluvan pysytti lääninoikeuden päätöksen. Eri mieltä olleet jäsenet katsoivat verovelvollisen olleen oikeutettu verovapaisiin päivärahoihin, koska työ oli ns. liikkuvaa työtä ja verovelvollisen kotia voitiin esitetyn selvityksen perusteella pitää hänen varsinaisena työpaikkanaan.</p>
    <p>Äänestys 3-2.</p>
  </dcterms:abstract>
  <p>TVL 22 § 1 mom 8 kohta</p>
  <p>(1043/74)</p>
  <p>Verohallituksen päätös (1003/88) vuodelta 1988 toimitettavassa verotuksessa verosta vapaaksi katsottavien matkakustannusten korvausten perusteista ja määristä 2 § ja 12 §</p>
</finlex:document>
