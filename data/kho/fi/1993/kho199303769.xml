<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19931006">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199303769</dcterms:identifier>
  <finlex:ecliIdentifier>ECLI:FI:KHO:1993:A28</finlex:ecliIdentifier>
  <dcterms:title>6.10.1993/3769 KHO:1993-A-28</dcterms:title>
  <dcterms:description>
    <p>
      <span>Ulkomaalainen</span>
      <span>Karkottaminen</span>
      <span>Purku</span>
      <span>Uusi selvitys</span>
      <span>Lapsen syntymä</span>
    </p>
  </dcterms:description>
  <finlex:registerNumber>1492/7/93</finlex:registerNumber>
  <dcterms:issued>1993-10-06</dcterms:issued>
  <finlex:fileCopyNumber>3769</finlex:fileCopyNumber>
  <sysluok>
    <snro>1.01.01.06.05</snro>
    <snro>1.09.12.03.02.03</snro>
  </sysluok>
  <dcterms:abstract>
    <p>KHO oli 12.3.1993 hylännyt A:n puolisoiden sekä heidän alaikäisen lapsensa BA:n valituksen sisäasiainministeriön (SM) päätöksestä, jolla heidät oli määrätty karkotettavaksi Suomesta kotimaahansa, mutta lyhentänyt heille määrättyä maahantulokieltoa. A:n puolisot hakivat omasta sekä BA:n puolesta KHO:n ja SM:n päätösten purkamista ja esittivät, että heille oli 4.3.1993 syntynyt toinen lapsi CA, jota karkotuspäätökset eivät koskeneet. Lausunnossaan SM katsoi karkotuspäätöksensä koskevan myös CA:ta.</p>
    <p>KHO katsoi, etteivät purettavaksi haetut päätökset koskeneet CA:ta, jota ei mainittu niissä ja jota näin ollen ei voitu karkottaa maasta niiden perusteella. Sanottujen karkotuspäätösten nojalla voitiin karkottaa maasta siten vain osa A:n perheen jäsenistä. Kun otettiin huomioon Suomea sitovista kansainvälisistä sopimuksista ilmenevät Suomen sitoumukset perheen yhtenäisyyden suojelemiseen, perhe-elämän kunnioittamiseen ja lapsen edun huomioonottamiseen, tieto lapsen syntymästä A:n puolisoille oli sellaista ylimääräisestä muutoksenhausta hallintoasioissa annetun lain 6 § 1 momentin 3 kohdassa tarkoitettua uutta selvitystä, joka olisi olennaisesti voinut vaikuttaa KHO:n päätökseen. Tämän vuoksi KHO purki 12.3.1993 antamansa päätöksen, kumosi SM:n karkotuspäätöksen sekä, ottamatta välittömästi tutkittavakseen, mikä merkitys sanotulle selvitykselle asiaa ratkaistaessa oli annettava, palautti asian SM:lle uudelleen käsiteltäväksi.</p>
    <p>Äänestys 4-1.</p>
  </dcterms:abstract>
  <p>UlkomaalaisL 41 §</p>
  <p>HPurkuL 6 §</p>
</finlex:document>
