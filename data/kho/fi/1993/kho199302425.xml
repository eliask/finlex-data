<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19930623">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199302425</dcterms:identifier>
  <finlex:ecliIdentifier>ECLI:FI:KHO:1993:B527</finlex:ecliIdentifier>
  <dcterms:title>23.6.1993/2425 KHO:1993-B-527</dcterms:title>
  <dcterms:description>
    <p>
      <span>Henkilökohtaisen tulon verotus</span>
      <span>Satunnainen myyntivoitto</span>
      <span>Valekauppa</span>
    </p>
  </dcterms:description>
  <finlex:registerNumber>4354/3/92</finlex:registerNumber>
  <dcterms:issued>1993-06-23</dcterms:issued>
  <finlex:fileCopyNumber>2425</finlex:fileCopyNumber>
  <sysluok>
    <snro>2.03.03.18.07</snro>
  </sysluok>
  <dcterms:abstract>
    <p>Verovelvollinen oli 6.2.1981 allekirjoitetun kauppakirjan mukaan ostanut kiinteistön 45.000 markan kauppahinnalla ja saanut kiinteistöön lainhuudon. Vuosina 1982-1984 verovelvollinen oli veroilmoituksissaan ilmoittanut kiinteistön varoikseen. Hän oli 10.7.1985 allekirjoitetun kauppakirjan mukaan myynyt kiinteistön edelleen 100.000 markan kauppahinnasta. Verovelvollista verotettiin vuoden 1985 verotuksessa kiinteistön luovutuksen tuottamasta satunnaisesta myyntivoitosta. Vuonna 1989 ilmeni, että vuonna 1985 myydyn kiinteistön todellinen kauppahinta olikin 142.000 markkaa ja verovelvollista jälkiverotettiin verottamatta jääneestä myyntivoitosta. Jälkiverotuksen jälkeen tekemässään valituksessa vuoden 1985 säännönmukaisesta verotuksesta ja jälkiverotuksesta verovelvollinen esitti, että 6.2.1981 tehty kauppa oli valekauppa, jonka raastuvanoikeus ja hovioikeus lainvoimaisilla päätöksillään olivat todenneet, ja hän oli ainoastaan esiintynyt tilan omistajana sitä myytäessä 10.7.1985. Näissä olosuhteissa ja ottaen huomioon, että verovelvollinen kaupatessaan vuonna 1985 kysymyksessä olevaa kiinteistöä oli esiintynyt sen omistajana ja myös ottanut vastaan kauppahinnan ja että 6.2.1981 tehtyä kauppaa ei ollut julistettu pätemättömäksi eikä sitä ollut purettu, verovelvollisen katsottiin vallinneen kiinteistön myynnistä saatua tuloa sillä tavoin, että häntä oli pidettävä verovelvollisena kiinteistön myynnin tuottamasta voitosta.</p>
    <p>Äänestys 4-1.</p>
    <p>Verovuosi_1985</p>
  </dcterms:abstract>
  <p>TVL 21 § 1 mom</p>
</finlex:document>
