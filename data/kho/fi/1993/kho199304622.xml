<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19931122">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199304622</dcterms:identifier>
  <finlex:ecliIdentifier>ECLI:FI:KHO:1993:T4622</finlex:ecliIdentifier>
  <dcterms:title>22.11.1993/4622</dcterms:title>
  <dcterms:description>
    <p>
      <span>Luonnolliset vähennykset</span>
      <span>Opiskelukustannusten vähennyskelpoisuus</span>
      <span>Executive</span>
      <span>Master of</span>
      <span>Business</span>
      <span>Administration</span>
      <span>Agronomi</span>
      <span>Maatalouskonekaupan kansainvälistyminen</span>
    </p>
  </dcterms:description>
  <finlex:registerNumber>3735/3/93</finlex:registerNumber>
  <dcterms:issued>1993-11-22</dcterms:issued>
  <finlex:fileCopyNumber>4622</finlex:fileCopyNumber>
  <sysluok>
    <snro>2.03.04.11</snro>
  </sysluok>
  <dcterms:abstract>
    <p>Vuonna 1952 syntynyt agronomi oli työskennellyt maatalouskauppaa harjoittavan keskusliikkeen palveluksessa vuodesta 1981 alkaen. Hänen nykyisiin tehtäviinsä kuului vastata tietyn alueen noin 160 miljoonan markan vuotuisesta myynnistä.</p>
    <p>Ennakkotietohakemuksen mukaan hänen tarkoituksenaan oli suorittaa Helsingin kauppakorkeakoulun ja Helsingin yliopiston järjestämä kaupallinen, englanninkielinen koulutusohjelma Executive Master of Business Administration. Koulutusohjelma kesti noin vuoden, ja koulutus tapahtui pääasiassa perjantaisin ja lauantaisin. Kurssin, jonka suorittamisella ei saavutettu oppiarvoa, tavoitteena oli ylemmän johdon lisäkouluttaminen. Kurssi oli tarpeen hakijan ammattitaidon ylläpitämiseksi ja työpaikan pitämiseksi. Ennusteiden mukaan maataloustavarakaupan päälliköiden ja johtajien tarve tuli vuonna 1996 olemaan noin kolmasosa vähemmän kuin nyt. Maataloustavarakauppa oli myös voimakkaasti kansainvälistymässä.</p>
    <p>Kun otettiin huomioon, että hakijan suorittamaan agronomin tutkintoon oli sisältynyt kaupallisia aineita, mainitun kurssin, jonka suorittaminen voitiin tietyin edellytyksin lukea hyväksi myöhemmissä Master of Business Administration (MBA) opinnoissa, opiskelussa oli kysymys osaksi saman alan toiseen perustutkintoon tähtäävästä opiskelusta ja siten vähennyskelvottomista elantomenoista. Tämän vuoksi KHO ottaen huomioon tuloverolain 29 §:n 1 momentin, kumosi X:n kaupunginhallituksen valituksesta keskusverolautakunnan päätöksen ja ennakkotiedon kunnallisverotuksen osalta sekä uutena ennakkotietona lausui, että hakija ei saanut vähentää kunnallisverotuksessaan mainitusta kurssista aiheutuvia kurssimaksuja 92.000 markkaa. ja verovuosi_1994. Verovuosi_1993 Ennakkotieto.</p>
  </dcterms:abstract>
  <p>TVL 29 § 1 mom</p>
</finlex:document>
