<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19930604">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199302162</dcterms:identifier>
  <finlex:ecliIdentifier>ECLI:FI:KHO:1993:T2162</finlex:ecliIdentifier>
  <dcterms:title>4.6.1993/2162</dcterms:title>
  <dcterms:description>
    <p>
      <span>Verovelvollisen kuuleminen</span>
      <span>Verotoimisto</span>
      <span>Valituksen tutkimatta jättäminen lääninoikeudessa</span>
    </p>
  </dcterms:description>
  <finlex:registerNumber>3373/3/92</finlex:registerNumber>
  <dcterms:issued>1993-06-04</dcterms:issued>
  <finlex:fileCopyNumber>2162</finlex:fileCopyNumber>
  <sysluok>
    <snro>2.14.04.1</snro>
    <snro>1.09.02.07.01</snro>
  </sysluok>
  <dcterms:abstract>
    <p>Lääninoikeus jätti tutkimatta R:n verolautakunnan valtion- ja kunnanasiamiehen ajoissa saapuneen valituksen, koska R:n verotoimisto ei ollut kuullut verovelvollista valituksen johdosta.</p>
    <p>KHO myönsi tarkastusasiamiehelle valitusluvan. R:n verotoimisto oli noudattaen verotuslain 93 a §:n 1 momentin mukaista menettelyä lähettänyt saantitodistusmenettelyä käyttäen verovelvolliselle vastinepyynnön R:n verolautakunnan valtion- ja kunnanasiamiehen valituksen johdosta. Verovelvollinen ei ollut vastaanottanut vastinepyyntöä. Lääninoikeus oli ennen valituksen ratkaisemista kehottanut verotoimistoa varaamaan verovelvolliselle tilaisuuden vastineen antamiseen tiedoksiannosta hallintoasioissa annetun lain mukaisesti ottaen huomioon muun ohella mainitun lain 10 §:n säännöksen yleistiedoksiannosta virallisessa lehdessä. Verotoimisto oli yrittänyt tavoittaa verovelvollisen käyttäen haastetiedoksiantoa. Haastemies oli ilmoittanut verotoimistolle, ettei verovelvollista ollut tavoitettu annetusta osoitteesta eikä verovelvollisen uusi osoite ollut tiedossa.</p>
    <p>KHO, ottaen huomioon muutoksenhausta hallintoasioissa annetun lain 11 a §:n, lääninoikeuslain 14 §:n ja verotuslain 93 a §:n 1 momentin, kumosi lääninoikeuden päätöksen, jolla valitus oli jätetty tutkimatta, koska lääninoikeuden olisi tullut verotoimiston epäonnistuttua verovelvollisen kuulemisessa toimittaa tiedoksiannosta hallintoasioissa annetun lain 10 §:ssä tarkoitettu yleistiedoksianto virallisessa lehdessä. Ottamatta välittömästi ratkaistavakseen, miten verovelvollisen valtionverotusta oli oikaistava, KHO palautti asian lääninoikeudelle uudelleen käsiteltäväksi.</p>
  </dcterms:abstract>
  <p>VerotusL 93 a § 1 mom</p>
  <p>L tiedoksiannosta hallintoasioissa 10 §</p>
  <p>HValL 11 a §</p>
  <p>LOL 14 §</p>
</finlex:document>
