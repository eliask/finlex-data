<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19930219">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199300513</dcterms:identifier>
  <finlex:ecliIdentifier>ECLI:FI:KHO:1993:A4</finlex:ecliIdentifier>
  <dcterms:title>19.2.1993/513 KHO:1993-A-4</dcterms:title>
  <dcterms:description>
    <p>
      <span>Henkilörekisteri</span>
      <span>Kenraalimatrikkeli</span>
      <span>Matrikkeli</span>
      <span>Poikkeuslupa</span>
      <span>Tietosuoja</span>
      <span>Painava syy</span>
    </p>
  </dcterms:description>
  <finlex:registerNumber>3296/2/92</finlex:registerNumber>
  <dcterms:issued>1993-02-19</dcterms:issued>
  <finlex:fileCopyNumber>513</finlex:fileCopyNumber>
  <sysluok>
    <snro>1.01.02.07.03</snro>
  </sysluok>
  <dcterms:abstract>
    <p>Tutkija oli tietosuojalautakunnalle toimittamassaan poikkeuslupahakemuksessa ilmoittanut valmistelevansa henkilömatrikkelia itsenäisen Suomen kenraaleista, amiraaleista ja kenttäpiispoista vuosilta 1917-1992, jossa kustakin henkilöstä tultiin julkaisemaan:</p>
    <p>* nimitiedot, * syntymäaika, -paikka ja kuolinaika, * perhesuhteet,</p>
    <p>* sotilas- ja siviiliopinnot, * sotilas- ja mahdollinen siviiliura, * sotilas- ja mahdolliset siviililuottamustoimet, * oma kirjallinen tuotanto,</p>
    <p>* biografinen aineisto, * ylennykset ja ylentämisajankohdat, * kunnia- ja ansiomerkit sekä mitalit sekä, * kustakin kenraalista valokuva.</p>
    <p>Tietosuojalautakunta oli katsonut, että henkilörekisterilain 2 §:n 1 kohdan mukaisesta henkilötiedon käsitteestä johtuu, että mm. julkisessa virassa tai tehtävässä toimivista henkilöistä tässä ominaisuudessa kerätyt tiedot jäävät henkilörekisterilain soveltamisalan ulkopuolelle. Kerättävistä ja talletettavista tiedoista osa jäi lautakunnan mukaan tällä perusteella henkilörekisterilain soveltamisalan ulkopuolelle. Lautakunnan mukaan hakemuksessa tarkoitettuihin tietoihin sisältyi kuitenkin myös tietoja, joita on pidettävä henkilötietoina. Henkilörekisterilaki tuli siten sovellettavaksi. Kun hakija ei ollut esittänyt painavaa syytä poikkeusluvan myöntämiseen rekisterin muodostamiseen, oli lautakunta hylännyt hakemuksen.</p>
    <p>Sotatieteen laitos totesi tutkijan valituksen johdosta antamassaan lausunnossa matrikkelin kuuluvan osana kaksiosaiseen kenraalitutkimukseen "Itsenäisen Suomen kenraalit". Matrikkeliosa sisälsi koko tutkimuksen taustamuuttujia, joita suunnitellussa laajuudessa oli pikemminkin niukanlaisesti. Varsinkin sotilassosiologisessa tutkimuksessa niiden tarve oli suuri. Kenraalitutkimus matrikkeliosineen tuli olemaan hakuteos monissa asioissa ja käytettävissä esimerkiksi johtamistaidon ja sotahistorian opetuksessa sekä tutkimuksessa.</p>
    <p>KHO katsoi, että poikkeusta ei tarvittu kenraalien nimitietojen ja heidän sotilasuraansa koskevien tietojen kokoamiseen matrikkeliin. Kun otettiin huomioon hakemuksesta ja saadusta lisäselvityksestä ilmenevä rekisterin tietosisältö sekä rekisterin käyttötarkoitus samoin kuin sotatieteen laitoksen lausunnossaan esittämä arvio matrikkelin tarpeellisuudesta sotilassosiogisen kenraalitutkimuksen historiaosaa palvelevana aineistona, haetun poikkeusluvan myöntämiseen oli henkilörekisterilain 37 §:ssä tarkoitettu painava syy. Kun myös rekisteröityjen yksityisyyden sekä heidän etujensa ja oikeuksiensa sekä valtion turvallisuuden vaarantuminen voitiin estää, KHO kumosi lautakunnan päätöksen ja palautti asian lautakunnalle uudelleen käsiteltäväksi.</p>
  </dcterms:abstract>
  <p>HenkilörekisteriL 2 §</p>
  <p>HenkilörekisteriL 5 §</p>
  <p>HenkilörekisteriL 37 §</p>
</finlex:document>
