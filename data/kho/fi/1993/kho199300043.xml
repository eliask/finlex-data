<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19930111">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199300043</dcterms:identifier>
  <finlex:ecliIdentifier>ECLI:FI:KHO:1993:T43</finlex:ecliIdentifier>
  <dcterms:title>11.1.1993/43</dcterms:title>
  <dcterms:description>
    <p>
      <span>Kulumaton käyttöomaisuus</span>
      <span>Hankintamenon poistaminen</span>
      <span>Arvopaperit</span>
      <span>Osakkeet</span>
      <span>Arvonalenemisen perusteella tehtävä poisto</span>
      <span>Pörssikurssit</span>
    </p>
  </dcterms:description>
  <finlex:registerNumber>4608/3/92</finlex:registerNumber>
  <dcterms:issued>1993-01-11</dcterms:issued>
  <finlex:fileCopyNumber>43</finlex:fileCopyNumber>
  <sysluok>
    <snro>2.04.11.04.01.01</snro>
  </sysluok>
  <dcterms:abstract>
    <p>A Oy, jonka liikevaihto oli noin 52 miljoonaa markkaa, on ennakkotietohakemuksessaan ilmoittanut, että yhtiön käyttöomaisuuteen kuului 264.000 kappaletta B Oy:n ja 234.650 kappaletta C Oy:n osakkeita. B Oy:n osakkeiden pörssikurssi oli yli 32 % ja C Oy:n yli 68 % pienempi kuin osakkeiden hankintameno. Tämän vuoksi yhtiö oli pyytänyt keskusverolautakunnalta ennakkotietoa siitä, saako se tilinpäätöksessään vuodelta 1992 tehdä B Oy:n osakkeista 30 %:n ja C Oy:n osakkeista 60 %:n poiston.</p>
    <p>Kuskusverolautakunta on ennakkotietona vuodelle 1992 ilmoitatnut, ettei A Oy:llä ole oikeutta tehdä hakemuksessa tarkoitettuja poistoja, koska yhtiön ei ole katsottava osoittaneen, että kyseisten käyttöomaisuusosakkeiden käypä arvo olisi niiden hankintamenoa oleellisesti pienempi.</p>
    <p>A Oy:n valituksen johdosta korkein hallinto-oikeus totesi C Oy:n osakkeiden osalta, ettei ennakkotietohakemukseen sisältynyt selvitystä siitä, miten C Oy:n osakkeet liittyvät A Oy:n liiketoimintaan. Kun ennakkotietoa ei tältä osin olisi pitänyt antaa, korkein hallinto-oikeus poisti ennakkotiedon C Oy:n osakkeiden osalta.</p>
    <p>Ennakkotietohakemuksen mukaan kulki A Oy:n myynnistä noin 65,5 % ja ostoista noin 37,5 % B Oy:n kautta. B Oy:n osakkeet olivat A Oy:n käyttöomaisuutta eikä niitä ole tarkoitettu myytäviksi. Kun pelkästään se seikka, että B Oy:n osakkeiden pörssikurssi oli alentunut hakemuksessa tarkoitetulla tavalla, ei näissä olosuhteissa ollut riittävä peruste elinkeinotulon verottamisesta annetun lain 42 §:ssä tarkoitetun poiston tekemiseen, korkein hallinto-oikeus katsoi, ettei tältä osin ollut esitetty syytä muuttaa keskusverolautakunnan ennakkotiedon lopputulosta.</p>
  </dcterms:abstract>
  <p>ElinkVL 12 §</p>
  <p>ElinkVL 42 § 1 mom</p>
</finlex:document>
