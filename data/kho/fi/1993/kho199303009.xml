<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19930827">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199303009</dcterms:identifier>
  <finlex:ecliIdentifier>ECLI:FI:KHO:1993:B504</finlex:ecliIdentifier>
  <dcterms:title>27.8.1993/3009 KHO:1993-B-504</dcterms:title>
  <dcterms:description>
    <p>
      <span>Elinkeinotulon verotus</span>
      <span>Menon vähennyskelpoisuus</span>
      <span>Konserni</span>
      <span>Tytäryhtiö</span>
      <span>Ulkomainen emoyhtiö</span>
      <span>Palvelumaksu</span>
      <span>Kansainvälinen peitelty voitonsiirto</span>
    </p>
  </dcterms:description>
  <finlex:registerNumber>948/3/92</finlex:registerNumber>
  <dcterms:issued>1993-08-27</dcterms:issued>
  <finlex:fileCopyNumber>3009</finlex:fileCopyNumber>
  <sysluok>
    <snro>2.04.03.01.28</snro>
    <snro>2.14.04.03.04</snro>
  </sysluok>
  <dcterms:abstract>
    <p>A Oy harjoitti pääasiasiassa valokuva-alan tuotteiden tukkukauppaa ja kuvanvalmistusta. Se oli yhdysvaltalaisen emoyhtiönsä kanssa 31.10.1966 tekemällään markkinoinnin palvelusopimuksella sitoutunut suorituksiin, joiden suuruus oli vuosittain enintään 1,5 prosenttia yhtiön kokonaismyynnistä. Laskutetut määrät olivat kunakin vuonna perustuneet emoyhtiön asianomaisen vuoden budjetoitujen markkinointipalvelukulujen määrään, joka oli jaettu Suomen liikevaihdon ja kokonaisliikevaihdon suhteessa. A Oy oli suorittanut maksuja emoyhtiölle vuodelta 1984 0,59 %, vuodelta 1985 0,44 % ja vuodelta 1986 0,33 % kokonaismyynnistään. A Oy oli saanut sopimuksen perusteella korvauksetta käyttöönsä emoyhtiön kehittämän ja asentaman atk-pohjaisen laadunvalvontajärjestelmän, hopean erottamistoimintaan liittyvän neuvonnan, erilaisia palveluita, jotka liittyvät laitevirheisiin ja käyttöongelmiin sekä koulutusohjelmien suunnittelupalveluita. Asiassa oli otettava huomioon mitä nämä palvelut, sikäli kun niitä oli saatavissa, maksoivat ulkopuolisilta hankittuina. Esitetyn selvityksen perusteella ei voitu katsoa, että edellä mainittujen palvelumaksujen suorittaminen A Oy:n emoyhtiölle, perustuisi sopimukseen, jonka taloudelliset ehdot verotuslain 73 §:n tarkoittamalla tavalla poikkesivat siitä, mitä toisistaan riippumattomien yritysten välillä olisi sovittu. Lääninoikeuden päätös ja toimitetut jälkiverotukset, joissa arviolta puolet maksuista oli palautettu A Oy:n tuloon, kumottiin. Verovuodet 1984-1986.</p>
  </dcterms:abstract>
  <p>VerotusL 73 § 1 mom</p>
  <p>ElinkVL 7 §</p>
  <p>Vrt. KHO A:29.4.1994 T:<viite tyyppi="kho" kohde="199401847">1847</viite> D:333/3/93</p>
  <kirjav>Myrsky: Lakimies 1994 s. 377</kirjav>
</finlex:document>
