<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19930506">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199301747</dcterms:identifier>
  <finlex:ecliIdentifier>ECLI:FI:KHO:1993:A54</finlex:ecliIdentifier>
  <dcterms:title>6.5.1993/1747 KHO:1993-A-54</dcterms:title>
  <dcterms:description>
    <p>
      <span>Vesiasia</span>
      <span>Luonnonsuojelualue</span>
      <span>Rauhoitusmääräys</span>
      <span>Koneellinen kullanhuudonta</span>
      <span>Esikysymys</span>
    </p>
  </dcterms:description>
  <finlex:registerNumber>707/4/92</finlex:registerNumber>
  <dcterms:issued>1993-05-06</dcterms:issued>
  <finlex:fileCopyNumber>1747</finlex:fileCopyNumber>
  <sysluok>
    <snro>1.06.04</snro>
  </sysluok>
  <dcterms:abstract>
    <p>Luonnonsuojelulain 2 §:n 2 momentin mukaan asetuksella määrätään kussakin tapauksessa, missä suhteessa erityinen suojelualue on oleva rauhoitettu. Saman lain 8 §:n mukaan tällainen rauhoitusmääräys ei rajoita sellaista yksityisen oikeutta, joka on saavutettu ennen rauhoittamista. Eräistä valtion omistamille alueille perustetuista kansallispuistoista ja luonnonpuistoista annetun asetuksen 3 §:n 2 momentin mukaan, sellaisena kuin mainittu säännös on muutettuna 27.3.1991 annetussa, 10.4.1991 voimaan tulleessa asetuksessa (583/91) Lemmenjoen kansallispuistossa on sallittu muu kuin koneellinen kullanhuuhdonta.</p>
    <p>Kullankaivaja oli saanut Lemmenjoen kansallispuistossa olevalla alueella kaivosrekisteriin vuonna 1987 ja 1990 merkityt valtauskirjat. Valtauskirjojen perusteella hänellä oli kaivoslain 12 §:ssä tarkoitettu oikeus kaivoskivennäisiin kohdistuvaan tutkimustyöhön ja mahdollisesti kaivospiirin määräämisen myötä niiden hyväksikäyttämiseen.</p>
    <p>Kun otettiin huomioon luonnonsuojelulain 8 §, edellä mainitulla asetuksen muutoksella ei voitu rajoittaa kullankaivajan oikeutta, joka oli saavutettu ennen sanotun asetuksen voimaantuloa. Koneellinen kullanhuuhdonta Lemmenjoen kansallispuistossa ei ollut kysymyksessä olevien valtauskirjojen antamisajankohtina kiellettyä. Vesioikeudellisen luvan myöntämistä koskevaa kullankaivajan hakemusta ei siten voitu hylätä sillä perusteella, että koneellinen kullanhuuhdonta Lemmenjoen kansallispuistossa oli kielletty. Asia ratkaistiin vesilain 14 luvun 3 momentissa tarkoitettuna esikysymyksenä.</p>
    <p>Äänestys 5-1-1.</p>
  </dcterms:abstract>
  <p>LuonnonsuojeluL 2 § 2 mom</p>
  <p>LuonnonsuojeluL 8 §</p>
  <p>A eräistä valtion omistamille alueille perustetuista kansallispuistoista ja luonnonpuistoista 3 § 2 mom</p>
  <p>VesiL 2 luku 4 §</p>
  <p>VesiL 14 luku 1 § 3 mom</p>
  <p>KaivosL 12 §</p>
</finlex:document>
