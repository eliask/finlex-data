<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19930301">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199300606</dcterms:identifier>
  <finlex:ecliIdentifier>ECLI:FI:KHO:1993:A51</finlex:ecliIdentifier>
  <dcterms:title>1.3.1993/606 KHO:1993-A-51</dcterms:title>
  <dcterms:description>
    <p>
      <span>Vesiasia</span>
      <span>Virka-apu</span>
      <span>Hakemuksen vireillepano</span>
      <span>Vesioikeuslaki</span>
      <span>Voimalaitoslupa</span>
      <span>Lainvoimainen lupapäätös</span>
    </p>
  </dcterms:description>
  <finlex:registerNumber>709/4/92</finlex:registerNumber>
  <dcterms:issued>1993-03-01</dcterms:issued>
  <finlex:fileCopyNumber>606</finlex:fileCopyNumber>
  <sysluok>
    <snro>1.06.04.02.08</snro>
  </sysluok>
  <dcterms:abstract>
    <p>Voimalaitokselle oli myönnetty rakentamis- ja käyttämislupa vuonna 1923 lääninhallituksen päätöksellä. Sittemmin kosken uomaa oli perattu uiton tarpeisiin 1960-luvun alussa. Tilanteen muututtua vesistössä tapahtuneiden juoksutusmuutosten johdosta yhtiö oli pyytänyt vesioikeudelta selventäviä määräyksiä vesilain (VL) 2 luvun 30 §:n nojalla voimalaitosluvan noudattamisesta, mutta vesioikeus oli vuonna 1988 hylännyt vaatimuksen katsoen, että kysymys siitä, miten juoksutus voimalaitoksella on vastedes järjestettävä, on käsiteltävä ja ratkaistava VL 16 luvun mukaisena hakemusasiana. Tämä päätös oli tullut lopputulokseltaan lainvoimaiseksi vesiylioikeuden (VYO) päätöksellä. Vesi- ja ympäristöpiiri vaati virka-apuhakemuksessaan vuonna 1990 yhtiön velvoittamista laatimaan suunnitelman siitä, miten yhtiö aikoo vastedes järjestää juoksutukset voimalaitokseen, sekä saattamaan vesioikeudessa vireille hakemusasian luvan saamiseksi suunnitelman mukaiselle toimenpiteelle. Yhtiö katsoi, että virka-avun antamiseen ei ollut laillisia perusteita, kun sillä oli voimalaitoslupa, eikä ollut mitään tarvetta hakea luvan muutosta. Yhtiö oli jo aikaisemminkin ilmoittanut olevansa valmis muuttamaan vesien korkeuksia, mikäli valvova viranomainen niin halusi, mutta määräyksiä tai ohjeita siitä, mitä juoksutusten osalta halutaan ei ollut annettu. Yhtiö katsoi, että virka-avun kohteena voi olla vain se, mitä on oikeudettomasti tehty tai laiminlyöty, jolloin toienpiteen laillisuutta on verrattava sitä sääntelevän lainsäädännön eli vesioikeuslain vaatimuksiin.</p>
    <p>KHO: Vesi- ja ympäristöpiirin hakemuksessa vesioikeudelle ei ole vaadittu, että yhtiön tulee ryhtyä noudattamaan sille myönnetyn voimalaitoksen rakentamis- ja käyttämisluvan ehtoja siltä osin kuin yhtiön toiminta ei ole niiden mukaista. Asiassa ei ole myöskään käynyt ilmi, että yhtiö olisi ryhtynyt toimenpiteeseen vastoin vesioikeuslain tai VL:n säännöksiä tai niiden nojalla annettuja määräyksiä taikka laiminlyönyt lain tai sanottujen määräysten mukaiset velvollisuutensa siten, että yhtiö voitaisiin oikeudettomasti tehdyn tai laiminlyödyn oikaisemiseksi velvoittaa tekemään VL 16 luvussa tarkoitettu hakemus sen ratkaisemiseksi, miten juoksutus on yhtiön voimalaitoksella vastaisuudessa järjestettävä. Vesi- ja ympäristöpiirin hakemuksen hyväksymiselle ei näin ollen ollut VL:n 213 §:n mukaisia edellytyksiä.</p>
    <p>Äänestys 6-1.</p>
  </dcterms:abstract>
</finlex:document>
