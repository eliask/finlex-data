<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19931105">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199304395</dcterms:identifier>
  <finlex:ecliIdentifier>ECLI:FI:KHO:1993:B582</finlex:ecliIdentifier>
  <dcterms:title>5.11.1993/4395 KHO:1993-B-582</dcterms:title>
  <dcterms:description>
    <p>
      <span>Leimavero</span>
      <span>Takaisinmaksaminen</span>
      <span>Kauppahinnan korjaus</span>
      <span>Peruuntuminen</span>
    </p>
  </dcterms:description>
  <finlex:registerNumber>1035/6/93</finlex:registerNumber>
  <dcterms:issued>1993-11-05</dcterms:issued>
  <finlex:fileCopyNumber>4395</finlex:fileCopyNumber>
  <sysluok>
    <snro>2.27.09.03.02</snro>
  </sysluok>
  <dcterms:abstract>
    <p>X Oy oli ostanut 15.6.1990 päivätyllä kauppakirjalla NN:ltä puolet Y Oy:n osakekannasta 2.000.000 markan kauppahinnalla. Kauppahinnasta oli puolet maksettu ja omistusoikeus osakkeisiin siirtynyt ostajalle kaupantekotilaisuudessa. Loppuosa kauppahinnasta jäi maksamatta, vaikka se kauppakirjassa oli sovittu maksettavaksi, sitten kun ostajan tilintarkastajat olivat tutustuneet yhtiön hallintoon ja kirjanpitoon, kuitenkin viimeistään 30.10.1990. Kauppakirjan mukaan myyjä vakuutti ja vastasi muun muassa siitä, että kauppakirjan liitteenä oleva tilinpäätös tilikaudelta 1.4.1989-31.3.1990 antoi hyvän kirjanpitotavan mukaisen kuvan yhtiön taloudellisesta asemasta tasepäivänä ja ettei taseesta puuttunut vieraaseen pääomaan kuuluvia eriä sekä että tilinpäätöksessä oli tehty riittävät varaukset luottotappioita, takuuvastuita ja muita vastuusitoumuksia varten. Mahdolliset osakekaupasta syntyvät erimielisyydet oli kauppakirjan mukaan jätettävä välimiehen ratkaistavaksi. Koska kauppakirjan allekirjoituksen jälkeen korjatun tilinpäätöksen tilikaudelta 1.4.1989-31.3.1990 ja uuden tilinpäätöksen tilikaudelta 1.4.-31.12.1990 mukainen Y Oy:n taloudellinen tila oli kaupantekohetkellä oletettua taloudellista tilaa merkittävästi heikompi, sopivat osapuolet 25.3.1991 allekirjoittamallaan kauppakirjan korjauksella kauppahinnan alentamisesta 430.000 markalla ja loppukauppahinnan 570.000 markkaa kuittaamisesta maksetuksi. Korjattu tilinpäätös tilikaudelta 1.4.1989-31.3.1990, joka ostajan KHT-tilintarkastajan 21.12.1990 päivätyn lausunnon mukaan oli laadittu hyvän kirjanpitotavan mukaisesti, erosi merkittävästi kauppakirjan liitteenä olevasta tilinpäätöksestä. Eroa oli muun muassa siinä, että kun kauppakirjan liitteenä oleva tuloslaskelma yli 800.000 markan poistojen jälkeen osoitti voittoa yli 400.000 markkaa, osoitti korjatun tilinpäätöksen tuloslaskelma ilman kalustosta tehtyjä poistoja yli miljoonan markan tappiota.</p>
    <p>Kun erityisesti otettiin huomioon kauppakirjan ehdot ja Y Oy:n kauppakirjaan liitetyn tilinpäätöksen ja myöhemmin valmistuneen korjatun tilinpäätöksen väliset erot, oli katsottava ilmeiseksi, että ostaja sopiessaan myyjän kanssa kauppahinnan alentamisesta 430.000 markalla, oli ollut oikeutettu tähän hinnanalennukseen. Tämän vuoksi korkein hallinto-oikeus katsoi, että ostajalla, X Oy:llä oli oikeus saada takaisin maksettu leimavero kauppahinnan alentamista koskevalta osalta.</p>
  </dcterms:abstract>
  <p>LeimaveroL 95 § 2 mom</p>
</finlex:document>
