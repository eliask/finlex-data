<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19931210">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199304979</dcterms:identifier>
  <finlex:ecliIdentifier>ECLI:FI:KHO:1993:B513</finlex:ecliIdentifier>
  <dcterms:title>10.12.1993/4979 KHO:1993-B-513</dcterms:title>
  <dcterms:description>
    <p>
      <span>Metsätalouden verotus</span>
      <span>Metsäverotuksen siirtymäkausi</span>
      <span>Puun myyntitulojen verotus</span>
      <span>Pinta-alaverotus</span>
      <span>Metsäverotusjärjestelmän valintaoikeus</span>
      <span>Puolisot</span>
      <span>Maatila</span>
      <span>Yhteisviljely</span>
      <span>Yhtymä</span>
    </p>
  </dcterms:description>
  <finlex:registerNumber>3648/3/93</finlex:registerNumber>
  <dcterms:issued>1993-12-10</dcterms:issued>
  <finlex:fileCopyNumber>4979</finlex:fileCopyNumber>
  <sysluok>
    <snro>2.06.06.06</snro>
  </sysluok>
  <dcterms:abstract>
    <p>Mies ja vaimo omistivat yhdessä kaksi tilaa, mies omisti yksin neljä tilaa ja vaimo yksin kaksi vuonna 1987 lahjaksi saamaansa tilaa. Puolisot harjoittivat tiloilla yhdessä maataloutta ja heidän erikseen ja yhdessä omistamiaan metsiä hoidettiin ja hallittiin yhteiseen lukuun siten, että tilat muodostivat yhden maatilan, jolle oli annettu oma maatilatunnus. Vaimo pyysi ennakkotietoa siitä, voiko hän valita maatilatalouden tuloverolain mukaisen puhtaan tulon metsäverotuksen (pinta-alaverotuksen) omistamiensa tilojen osalta, vaikka hän ilmoittaa, että häntä on verotettava miehensä kanssa yhdessä omistamiensa tilojen osalta uuden tuloverolain mukaan puun myyntitulon perusteella. Keskusverolautakunta antoi ennakkotiedon, jonka mukaan vaimoa verotettiin vuosilta 1993-2005 toimitettavissa verotuksissa omistamiensa tilojen osalta niiden puhtaan tulon perusteella maatilatalouden tuloverolain 11 §:n (pinta-alaverotuksen) mukaan, jos hän teki tätä tarkoittavan vaatimuksen ennen vuodelta 1993 toimitettavan verotuksen päättymistä. Verohallituksen valituksesta korkein hallinto-oikeus kumosi keskusverolautakunnan päätöksen ja annetun ennakkotiedon sekä lausui päätöksensä perusteluina: Puolisot harjoittavat hakemuksessa tarkoitetuilla, V:n kaupungissa sijaitsevilla tiloilla, jotka muodostavat yhden maatilatalouden tuloverolain 2 §:n 2 momentissa tarkoitetun maatilan, yhdessä metsätaloutta. Puolisoiden tästä yhdessä harjoittamasta metsätaloudesta saaman tulon verotukseen sovelletaan tuloverolain 14 §:n 4 momentin mukaan verotusyhtymää koskevia säännöksiä. Tähän nähden ja kun puolisoiden maatilan metsien omistus on jakautunut kummallekin puolisolle, metsätalouden puhtaan tulon verotusta (pinta-alaverotusta) voidaan tuloverolain 140 §:n mukaan soveltaa ainoastaan puolisoiden yhteisesti kaikkien kysymyksessä olevien metsien osalta esittämästä vaatimuksesta. Korkeimman hallintooikeuden antama uusi ennakkotieto: Vaimo ei voi valita maatilatalouden tuloverolain mukaista puhtaan tulon verotusta (pinta-alaverotusta) omistamiensa tilojen osalta, jos häntä ja hänen puolisoaan verotetaan heidän yhdessä omistamiensa tilojen osalta uuden tuloverolain mukaisesti puun myyntitulon perusteella. Vuodet 1993-2005. Ennakkotieto.</p>
  </dcterms:abstract>
  <p>TVL 14 § 4 mom (1535/92)</p>
  <p>TVL 140 § (1535/92)</p>
</finlex:document>
