<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19930831">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199303096</dcterms:identifier>
  <finlex:ecliIdentifier>ECLI:FI:KHO:1993:B580</finlex:ecliIdentifier>
  <dcterms:title>31.8.1993/3096 KHO:1993-B-580</dcterms:title>
  <dcterms:description>
    <p>
      <span>Leimavero</span>
      <span>Menettely leimaveroasioissa</span>
      <span>Osakkeiden kaupan purkaminen</span>
      <span>Sopimuksen peruuntuminen</span>
      <span>Leimaveron takaisinmaksaminen</span>
    </p>
  </dcterms:description>
  <finlex:registerNumber>2320/6/92</finlex:registerNumber>
  <dcterms:issued>1993-08-31</dcterms:issued>
  <finlex:fileCopyNumber>3096</finlex:fileCopyNumber>
  <sysluok>
    <snro>2.27.09.03.02</snro>
  </sysluok>
  <dcterms:abstract>
    <p>A myi 31.10.1989 ulkomaalaiselle yhtiölle B omistamansa kolmen huoneiston hallintaan oikeuttavat osakkeet siten, että omistusoikeus osakkeisiin siirtyi ostajalle heti. Kauppahinta 5.830.000 markkaa oli maksettava myyjälle kokonaisuudessaan viimeistään 30.11.1989. Kauppakirjan ehtojen mukaan myyjä vastasi kaupasta menevästä leimaverosta. Kun ostaja ei ollut sovittuun ajankohtaan mennessä maksanut kauppakirjassa määrättyä kauppahintaa, osapuolet peruuttivat tekemänsä kaupan. A oli maksanut myös myyntisopimuksen peruutuksen johdosta leimaveron. A vaati tämän leimaveron palauttamista leimaverolain 95 §:n nojalla. Kaupan purkua oli pidettävä sellaisena osakkeiden siirtoa koskevana toimena, josta oli leimaverolain 55 §:n mukaisesti ollut suoritettava leimavero. Leimaveron suorittamisvelvollisuuden kannalta ei merkitystä ollut sillä, että 31.10.1989 tehdyn kaupan osalta ostaja ei ollut kauppahintaa maksanut eikä saanut kaupan kohteena olevia osakkeita haltuunsa, kun kuitenkin omistusoikeus osakkeisiin oli siirtynyt heti. Kaupan ei voitu katsoa sillä tavoin peruuntuneen tai käyneen mitättömäksi, että sillä olisi ollut merkitystä A:n velvollisuuteen suorittaa leimaveroa 21.12.1989 tehdyn myyntisopimuksen peruutuksen johdosta. A:lla ei ollut oikeutta saada takaisin viimeksi mainitun sopimuksen johdosta suorittamaansa leimaveroa.</p>
  </dcterms:abstract>
  <p>LeimaveroL 55 §</p>
  <p>LeimaveroL 95 §</p>
</finlex:document>
