<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19931111">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199304462</dcterms:identifier>
  <finlex:ecliIdentifier>ECLI:FI:KHO:1993:A32</finlex:ecliIdentifier>
  <dcterms:title>11.11.1993/4462 KHO:1993-A-32</dcterms:title>
  <dcterms:description>
    <p>
      <span>Psykiatrinen sairaalahoito</span>
      <span>Hoidon jatkaminen</span>
      <span>Vahvistamatta jättäminen</span>
      <span>Ylilääkärin puhevalta</span>
      <span>Purku viran puolesta</span>
      <span>Väärä lain soveltaminen</span>
    </p>
  </dcterms:description>
  <finlex:registerNumber>1215/5/93</finlex:registerNumber>
  <dcterms:issued>1993-11-11</dcterms:issued>
  <finlex:fileCopyNumber>4462</finlex:fileCopyNumber>
  <sysluok>
    <snro>1.07.05.03.04</snro>
    <snro>1.09.05.05</snro>
    <snro>1.09.02.01.05</snro>
    <snro>1.09.07.03.01</snro>
    <snro>1.09.12.03</snro>
    <snro>1.09.12.03.02.02</snro>
  </sysluok>
  <dcterms:abstract>
    <p>Niuvanniemen sairaalan ylilääkäri oli tehnyt mielenterveyslain 4 luvussa tarkoitetun potilaan hoidon jatkamista koskevan päätöksen mielenterveyslain 17 §:n 2 momentissa säädetyn 6 kuukauden määräajan jälkeen. Sosiaali- ja terveyshallitus jätti tämän vuoksi ylilääkärin päätöksen vahvistamatta ja palautti asian Niuvanniemen sairaalaan, jotta selvitettäisiin, oliko mahdollista ottaa potilas hänen tahdostaan riippumatta psykiatriseen sairaalahoitoon noudattaen mielenterveyslain 2 luvun säännöksiä. Sairaalan ylilääkärin jatkettua potilaan psykiatrista sairaalahoitoa mielenterveyslain 8 §:n ja 12 §:n 1 momentin nojalla ja alistettua päätöksensä lääninoikeuden vahvistettavaksi, lääninoikeus jätti alistuksen tutkimatta, koska potilas oli katsottava mielenterveyslain 4 luvussa tarkoitetuksi potilaaksi, eikä asian ratkaiseminen ottaen huomioon mielenterveyslain 4 luvun, erityisesti sen 22 §:n 1 momentin verrattuna 17 §:ään, kuulunut lääninoikeuden toimivaltaan. KHO jätti sairaalan ylilääkärin lääninoikeuden päätöksestä tekemän valituksen ja sosiaali- ja terveyshallituksen päätöksestä tekemän purkuhakemuksen puuttuvan puhevallan vuoksi tutkimatta.</p>
    <p>KHO tutki asian ylimääräisestä muutoksenhausta hallintoasioissa annetun lain 7 §:n 1 momentin huomioon ottaen. Niuvanniemen sairaalan ylilääkärin päätöstä ei ollut tehty mielenterveyslain 17 §:n 2 momentissa säädetyssä 6 kuukauden määräajassa. Kun kuitenkin otettiin huomioon, että mielenterveyslain 3 ja 4 luvussa tarkoitetun potilaan hoidon jatkaminen ja lopettaminen oli aina ratkaistava sosiaali- ja terveyshallituksen, nyttemmin terveydenhuollon oikeusturvakeskuksen päätöksellä, edellä mainitun määräajan noudattamatta jättämisestä ei voitu katsoa seuraavan, että potilaan hoidosta olisi tämän jälkeen tullut päättää mielenterveyslain 2 luvun mukaisessa järjestyksessä. Kysymyksessä olevan asian ratkaiseminen ei siten kuulunut lääninoikeuden, vaan sosiaali- ja terveyshallituksen toimivaltaan. KHO purki sosiaali- ja terveyshallituksen päätöksen ja palautti asian terveydenhuollon oikeusturvakeskuksen käsiteltäväksi.</p>
  </dcterms:abstract>
  <p>MielenterveysL 17 § 2 mom</p>
  <p>HPurkuL 6 §</p>
  <p>HPurkuL 7 § 1 mom</p>
</finlex:document>
