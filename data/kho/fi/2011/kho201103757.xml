<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201103757</dcterms:identifier>
  <finlex:ecliIdentifier>ECLI:FI:KHO:2011:T3757</finlex:ecliIdentifier>
  <dcterms:title>27.12.2011/3757</dcterms:title>
  <dcterms:description>
    <p>
      <span>Arvonlisävero</span>
      <span>Verollinen myynti</span>
      <span>Tavaran oma käyttö</span>
      <span>Vastikkeeton luovutus</span>
      <span>Puhelinliittymien myynti</span>
      <span>Tavaroiden luovutus liittymäsopimuksen tehneille asiakkaille</span>
      <span>Kampanjatuote</span>
    </p>
  </dcterms:description>
  <finlex:registerNumber>3539/2/09</finlex:registerNumber>
  <dcterms:issued>2011-12-27</dcterms:issued>
  <finlex:fileCopyNumber>3757</finlex:fileCopyNumber>
  <dcterms:abstract>
    <p>A Oy, joka oli teleoperaattori, myi omissa nimissään matkapuhelinliittymiä. A Oy oli vuosina 2004 ja 2005 järjestänyt asiakashankintakampanjoita, joiden yhteydessä se oli luovuttanut liittymäsopimuksen tehneille asiakkaille erilaisia tavaroita, kuten rannetietokoneen, ministereot tai mp3-soittimen (kampanjatuote), joiden arvo ei ollut vähäinen. Tavaroita ei luovutettu asiakkaalle vielä liittymäsopimusta tehtäessä, vaan edellytyksenä niiden saamiselle oli, että liittymälle oli kertynyt tiettynä aikana laskutusta ennalta sovittu määrä ja että liittymäsopimus oli voimassa vielä, kun asiakas sai kampanjatuotteen eikä asiakkaalla ollut erääntyneitä matkapuhelinlaskuja maksamatta.</p>
    <p>Koska kampanjatuotteita ei luovutettu asiakkaalle vielä liittymäsopimusta tehtäessä ja kun asiakkaan liittymän käytöstä suorittama vastike oli samansuuruinen riippumatta siitä, olivatko edellytykset kampanjatuotteen luovuttamiselle täyttyneet vai eivät, kampanjatuotteiden luovutuksia ei pidetty vastikkeellisina. Tämän vuoksi A Oy:n oli suoritettava arvonlisäveroa tavaroiden vastikkeettomasta luovuttamisesta liittymäsopimuksen tehneille asiakkaille tavaran omaa käyttöä koskevien säännösten mukaisesti.</p>
    <p>Arvonlisäveron jälkiverotukset tilikausilta 1.1. - 31.12.2004 ja 1.1. - 31.12.2005.</p>
    <p>Arvonlisäverolaki 1 § 1 momentti 1 kohta, 20 § ja 21 §<br/> Euroopan yhteisöjen neuvoston kuudes arvonlisäverodirektiivi (77/388/ETY) 5 artikla 6 kohta<br/> Unionin tuomioistuimen tuomio asiassa C-48/97, Kuwait Petroleum (GB) Ltd</p>
  </dcterms:abstract>
</finlex:document>
