<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201100540</dcterms:identifier>
  <finlex:ecliIdentifier>ECLI:FI:KHO:2011:T540</finlex:ecliIdentifier>
  <dcterms:title>2.3.2011/540</dcterms:title>
  <dcterms:description>
    <p>
      <span>Hallintopakko</span>
      <span>Aluehallinnon uudistus</span>
      <span>Valvontaviranomainen</span>
      <span>Tienpitäjä</span>
      <span>Ympäristökeskus</span>
      <span>Tiehallinnon tiepiiri</span>
      <span>Elinkeino-, liikenne- ja ympäristökeskus</span>
      <span>Ympäristö ja luonnonvarat -vastuualue</span>
      <span>Liikenne ja infrastruktuuri -vastuualue</span>
    </p>
  </dcterms:description>
  <finlex:registerNumber>3559/1/09</finlex:registerNumber>
  <dcterms:issued>2011-03-02</dcterms:issued>
  <finlex:fileCopyNumber>540</finlex:fileCopyNumber>
  <dcterms:abstract>
    <p>Lapin ympäristökeskus oli 24.2.2009 tekemällään hallintopakkopäätöksellä hylännyt ympäristönsuojelulain nojalla tehdyn hallintopakkohakemuksen. Hakemuksessa oli vaadittu muun ohella, että Lapin tiepiiriä kielletään sakon uhalla käyttämästä Raittijärven polun kunnostusmateriaalina arseeniyhdisteellä tai muulla myrkyllisellä aineella käsiteltyä puuta.</p>
    <p>Hallinto-oikeus oli 9.10.2009 antamallaan päätöksellä kumonnut Lapin ympäristökeskuksen päätöksen ja palauttanut asian ympäristökeskukselle uudelleen käsiteltäväksi. Tiehallinnon Lapin tiepiiri vaati korkeimmalle hallinto-oikeudelle tekemässään valituksessa hallinto-oikeuden päätöksen kumoamista ja Lapin ympäristökeskuksen päätöksen saattamista voimaan.</p>
    <p>Vuoden 2010 alusta voimaan tulleen aluehallinnon uudistuksen seurauksena alueelliset ympäristökeskukset ja tiepiirit oli lakkautettu ja niille kuuluneet tehtävät oli siirretty elinkeino-, liikenne- ja ympäristökeskusten (jäljempänä ELY-keskus), tässä tapauksessa Lapin ELY-keskuksen, hoidettaviksi. Kysymyksessä olevassa tapauksessa Lapin ELY-keskus oli 1.1.2010 alkaen yhtäältä ympäristönsuojelulain 22 ja 84 §:ssä tarkoitettu valvontaviranomainen ja toisaalta hallintopakkohakemuksen kohteena oleva tienpitäjä.</p>
    <p>Korkein hallinto-oikeus totesi antamassaan välipäätöksessä, että kun otettiin huomioon erityisesti ELY-keskuksista annetun lain 4 §, asiassa oli edelleen ELY-keskuksen liikenne ja infrastruktuuri -vastuualueen valituksesta ratkaistava kysymys siitä, oliko hallinto-oikeus voinut valituksenalaisella päätöksellään kumota ympäristökeskuksen, 1.1.2010 alkaen ELY-keskuksen ympäristö ja luonnonvarat -vastuualueen, päätöksen ja palauttaa asian ELY-keskuksen ympäristö ja luonnonvarat -vastuualueelle uudelleen käsiteltäväksi. Asian käsittelyn jatkamiselle ei siten ollut aluehallintouudistuksesta johtuvaa estettä.</p>
    <p>Valtion aluehallinnon uudistamista koskevan lainsäädännön voimaanpanosta annetun lain (903/2009) 1 § 2 kohta, 2 § 2 kohta, 6 ja 7 §<br/> Ympäristönsuojelulaki 22 § 1 momentti (1590/2009)<br/> ELY-keskuksista annettu laki (897/2009) 1 §, 3 § 1 momentti 9 - 10 kohta, 3 § 2 momentti 3 kohta, 4 § 1 - 3 momentti, 5 §<br/> ELY-keskuksista annettu valtioneuvoston asetus (910/2009) 1 § 1 momentti 15 kohta, 2 § 1 momentti 2 - 3 kohta ja 3 § 15 kohta</p>
  </dcterms:abstract>
</finlex:document>
