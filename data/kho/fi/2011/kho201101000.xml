<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201101000</dcterms:identifier>
  <finlex:ecliIdentifier>ECLI:FI:KHO:2011:T1000</finlex:ecliIdentifier>
  <dcterms:title>7.4.2011/1000</dcterms:title>
  <dcterms:description>
    <p>
      <span>Maankäyttö ja rakentaminen</span>
      <span>Rakennuslupa</span>
      <span>Rakennuksen laajentaminen</span>
      <span>Rakennuksen tarkoitustaan vastaavuus</span>
      <span>Rakentamiselle asetettavat vaatimukset</span>
    </p>
  </dcterms:description>
  <finlex:registerNumber>4058/1/09</finlex:registerNumber>
  <dcterms:issued>2011-04-07</dcterms:issued>
  <finlex:fileCopyNumber>1000</finlex:fileCopyNumber>
  <dcterms:abstract>
    <p>Rakennushankkeessa oli kysymys 94 neliömetrin suuruisen rakennuksen laajentamisesta 48 neliömetrillä. Rakennuslupahakemuksessa laajennusosan käyttötarkoitukseksi oli ilmoitettu varasto ja kellarivarasto. Pääpiirustusten mukaan laajennusosa koostui pääosin maanpinnan alapuolelle sijoittuvasta kellarikerroksesta ja kahdesta kellarin yläpuolisesta kerroksesta. Molemmissa kellarin yläpuolisissa kerroksissa oli yksi huone. Ensimmäisen kerroksen huoneessa oli olemassa olevan asuinrakennuksen ikkunoiden kokoiset ikkunat kahteen ilmansuuntaan. Toisessa kerroksessa oli ikkunat kolmeen ilmansuuntaan sekä neljänteen ilmansuuntaan käyntiovi rakennusta sen koillis-, kaakkois- ja luoteisseinämillä kiertävälle parvekkeelle.</p>
    <p>Kun otettiin huomioon kolmikerroksiseen laajennusosaan suunniteltujen ikkunoiden koko ja lukumäärä sekä rakennusta kiertävä parveke, rakennusta ei voitu pitää varastona, jolle rakennuslupaa oli haettu. Sen sijaan laajennusosa täytti asuinhuoneille asetetut vaatimukset. Tähän nähden laajennukselle ei voitu myöntää rakennuslupaa niin, että laajennustilan käyttötarkoitukseksi vahvistui varastotila.</p>
    <p>Maankäyttö- ja rakennuslaki 117 § 3 momentti ja 136 § 1 momentti 2 kohta</p>
  </dcterms:abstract>
</finlex:document>
