<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201102555</dcterms:identifier>
  <finlex:ecliIdentifier>ECLI:FI:KHO:2011:T2555</finlex:ecliIdentifier>
  <dcterms:title>12.9.2011/2555</dcterms:title>
  <dcterms:description>
    <p>
      <span>Ulkomaalaisasia</span>
      <span>Turvapaikka</span>
      <span>Muutoksenhaku</span>
      <span>Valituksen toimittaminen</span>
      <span>Suomen edustusto</span>
    </p>
  </dcterms:description>
  <finlex:registerNumber>263/1/11</finlex:registerNumber>
  <dcterms:issued>2011-09-12</dcterms:issued>
  <finlex:fileCopyNumber>2555</finlex:fileCopyNumber>
  <dcterms:abstract>
    <p>Ulkomaalaislain säännösten mukaan turvapaikka-asioissa valituskirjelmän saa toimittaa Maahanmuuttovirastolle, Helsingin hallinto-oikeudelle taikka poliisille. Ulkomailla valituskirjel­män saa toimittaa Suomen edustustolle. Valituskirjelmän vastaanot­taneen on huolehdittava siitä, että kirjelmä toimitetaan viipymättä päätöksen tehneelle viranomaiselle. Hallinto-oikeudelle on samalla il­moitettava tehdystä valituksesta.</p>
    <p>Maahanmuuttovirasto oli toimittanut hallinto-oikeudelle valituskirjelmän mainiten lähetekirjeessään, että kirjelmä oli saapunut ulkomailta. Maahanmuuttoviraston saapumisleiman mukaan valitus olisi saapunut vasta valitusajan jälkeen. Vaikka hallinto-oikeuteen ei ollut tullut asianomaiselta Suomen edustustolta ilmoitusta valituksesta, hallinto-oikeuden ei olisi tullut jättää valitusta myöhästyneenä tutkimatta selvittämättä, oliko valitus toimitettu edustustoon.</p>
    <p>Asiassa ilmeni, että valituskirjelmä oli toimitettu Suomen edustustolle, joka oli toimittanut sen edelleen Maahanmuuttovirastolle. Asiassa voitiin pitää selvitettynä, että valituskirjelmä oli jätetty edustustolle määräajassa. Tämän vuoksi hallinto-oikeuden päätös kumottiin ja asia palautettiin sille uudelleen käsiteltäväksi.</p>
    <p>Hallintolainkäyttölaki 22 §<br/> Ulkomaalaislaki 190 ja 197 §</p>
  </dcterms:abstract>
</finlex:document>
