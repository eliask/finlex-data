<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201100682</dcterms:identifier>
  <finlex:ecliIdentifier>ECLI:FI:KHO:2011:T682</finlex:ecliIdentifier>
  <dcterms:title>16.3.2011/682</dcterms:title>
  <dcterms:description>
    <p>
      <span>Kalatalousmaksu</span>
      <span>Käyttösuunnitelma</span>
      <span>Kalatalousvelvoitteen lopullinen sisältö</span>
      <span>Velvoitteen muuttaminen</span>
      <span>Päätöksen valituskelpoisuus</span>
      <span>Kalatalousviranomainen</span>
      <span>Aluehallintovirasto</span>
      <span>Ympäristönsuojelulaki</span>
      <span>Vesilaki</span>
      <span>Lupamääräys</span>
      <span>Työ- ja elinkeinokeskus</span>
      <span>Elinkeino-, liikenne- ja ympäristökeskus</span>
    </p>
  </dcterms:description>
  <finlex:registerNumber>2729/1/10</finlex:registerNumber>
  <dcterms:issued>2011-03-16</dcterms:issued>
  <finlex:fileCopyNumber>682</finlex:fileCopyNumber>
  <dcterms:abstract>
    <p>Ympäristölupapäätöksissä eräät ympäristöluvan haltijat oli ympäristönsuojelulain 44 §:n ja vesilain 2 luvun 22 §:n nojalla määrätty maksamaan kalatalousmaksua kalatalousviranomaisena toimineelle työ- ja elinkeinokeskukselle käytettäväksi kuivatus- ja jätevesien vaikutusalueen kalakannoille tai kalastolle ja kalastukselle aiheutuvan haitan estämiseen tai kalastolle aiheutuvan haitan vähentämiseen. Kalatalousmaksu oli määrätty toimenpidevelvoitteen sijasta tarkoituksena ehkäistä luvanmukaisen toiminnan aiheuttama kalataloudellinen vahinko. Maksua käytti ja sen käytöstä päätti työ- ja elinkeinokeskus kalatalousviranomaisena.</p>
    <p>Työ- ja elinkeinokeskus oli päätöksessään lausunut vahvistavansa alueen kalatalousmaksujen käyttösuunnitelman. Vesilaissa, ympäristönsuojelulaissa tai muussakaan laissa ei kuitenkaan ollut säännöksiä kalatalousmaksun käyttösuunnitelmasta tai sitä koskevasta menettelystä. KHO lausui päätöksessä ainoastaan todetun, millä tavoin työ- ja elinkeinokeskus (nykyisin elinkeino-, liikenne- ja ympäristökeskus) tulee käyttämään sille lupamääräysten nojalla vuosittain suoritettavat kalatalousmaksut alueella. Päätöksen mukaan käyttö tapahtuu päätöksen liitteenä olevan käyttösuunnitelman mukaisella tavalla.</p>
    <p>Aluehallintovirasto voi vesilain 2 luvun 22 §:n 3 momentin nojalla tarvittaessa antaa määräyksiä kalatalousmaksun käytöstä. Lain esitöissä on korostettu lupaviranomaisen mahdollisuutta ohjata maksuvarojen käyttöä kalatalousviranomaista sitovalla tavalla. Asianosaisilla on vesilain 2 luvun 22 §:n 4 momentin nojalla mahdollisuus hakea aluehallintovirastolta kalatalousmääräysten tarkistamista.</p>
    <p>Kun otettiin huomioon kalatalousmaksun asema osana ympäristönsuojelulain ja vesilain mukaisia lupajärjestelmiä sekä aluehallintoviraston mahdollisten määräysten ensisijaisuus, työ- ja elinkeinokeskuksen kalatalousviranomaisena tekemä päätös kalatalousmaksun käytöstä ei ollut sellainen hallintolainkäyttölain 5 §:n 1 momentissa tarkoitettu hallintopäätös, johon voitaisiin hakea muutosta hallintolainkäyttölain mukaisesti. Työ- ja elinkeinokeskuksella ei myöskään ole ollut säännöksiin perustuvaa toimivaltaa liittää päätökseensä osoitusta oikaisuvaatimuksen tekemiseen ympäristölupavirastolle.</p>
    <p>Vesilaki (264/1961) 2 luvun 22 § 1, 3 ja 4 momentti<br/> Ympäristönsuojelulaki 44 § ja 58 § 2 momentti</p>
  </dcterms:abstract>
</finlex:document>
