<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201102259</dcterms:identifier>
  <finlex:ecliIdentifier>ECLI:FI:KHO:2011:T2259</finlex:ecliIdentifier>
  <dcterms:title>19.8.2011/2259</dcterms:title>
  <dcterms:description>
    <p>
      <span>Maakuntakaava</span>
      <span>Vähittäiskaupan suuryksikkö</span>
      <span>Kohdemerkintä</span>
      <span>Alistus</span>
      <span>Vahvistamatta jättäminen</span>
      <span>Ympäristöministeriö</span>
      <span>Alue- ja yhdyskuntarakenne</span>
      <span>Valtakunnalliset alueidenkäyttötavoitteet</span>
      <span>Kestävä kehitys</span>
      <span>Sijoittautumisvapaus</span>
      <span>Rajoitukset</span>
    </p>
  </dcterms:description>
  <finlex:registerNumber>3637/1/10</finlex:registerNumber>
  <dcterms:issued>2011-08-19</dcterms:issued>
  <finlex:fileCopyNumber>2259</finlex:fileCopyNumber>
  <dcterms:abstract>
    <p>Ympäristöministeriö oli päätöksellään 4.10.2010 jättänyt vahvistamatta maakuntavaltuuston 28.5.2009 hyväksymän maakuntakaavan eräiden vähittäiskaupan suuryksikön kohdemerkintöjen (km) osalta. Hylätessään ympäristöministeriön päätöksestä tehdyt valitukset korkein hallinto-oikeus lausui päätöksestä ilmenevän selvityksen perusteella muun ohella, että kaavaa laadittaessa ei ollut kiinnitetty maankäyttö- ja rakennuslain 28 §:n 3 momentin 1 kohdassa tarkoitetuin tavoin riittävästi huomiota maakunnan tarkoituksenmukaiseen alue- ja yhdyskuntarakenteeseen. Ministeriön vahvistamatta jättämiä km-merkintöjä ei maankäyttö- ja rakennuslain 24 §:n 2 momentti ja 28 §:n 1 momentti huomioon ottaen myöskään ollut sijoitettu valtakunnallisissa alueidenkäyttötavoitteissa tarkoitetulla tavalla tukemaan yhdyskuntarakennetta. Asiassa saatu selvitys ei osoittanut, että vähittäiskaupan suuryksiköiden rakentaminen asianomaisille alueille olisi valtakunnallisissa alueidenkäyttötavoitteissa tarkoitetulla tavalla kestävän kehityksen mukaista.</p>
    <p>Unionin tuomioistuimen asiassa <em>C-400/08 (komissio v. Espanja)</em> antaman tuomion johdosta asiaa ei ollut edellä mainituilta osin aihetta arvioida toisin. Mainitussa tuomiossa oli ollut kysymys siitä, oliko Espanja jättänyt noudattamatta EY 43 artiklan mukaisia sijoittautumisvapautta koskevia velvoitteitaan rajoittamalla kansallisella lainsäädännöllä kaupan yksikköjen sijoittautumista Kataloniaan. Komission kanne oli koskenut muun ohella rajoituksia, jotka oli asetettu kaupan suuryksikköjen sijainnille ja koolle. Sijoittautumisvapauden rajoitusten oikeuttamisperusteiden osalta korkein hallinto-oikeus viittasi tuomion kohtiin 73 ja 74, joissa on lausuttu: Vakiintuneen oikeuskäytännön mukaan sijoittautumisvapauden rajoitukset, joita sovelletaan ilman kansalaisuuteen perustuvaa syrjintää, voivat olla perusteltavissa yleisen edun mukaisista pakottavista syistä, jos niillä voidaan taata tavoitellun päämäärän toteutuminen ja jos niillä ei ylitetä sitä, mikä on tarpeen kyseisen päämäärän saavuttamiseksi. Unionin tuomioistuin on hyväksynyt tällaisiksi pakottaviksi syiksi muun muassa ympäristönsuojelun, aluesuunnittelun ja kuluttajasuojan. Puhtaasti taloudellisia päämääriä ei sitä vastoin voida pitää yleisen edun mukaisena pakottavana syynä.</p>
    <p>Koska maakuntavaltuuston päätös oli vahvistamatta jätettyjen km-merkintöjen osalta lainvastainen, ympäristöministeriön oli maankäyttö- ja rakennuslain 31 §:n 3 momentti huomioon ottaen tullut jättää maakuntakaava vahvistamatta näiltä osin.</p>
    <p>Maakuntakaavan vahvistamisen edellytysten puuttuessa ympäristöministeriön päätös ei ollut lainvastainen silläkään valituksissa esitetyllä perusteella, että ministeriö oli vahvistanut muissa valituksessa nimenomaisesti yksilöidyissä maakuntakaavoissa osoitettuja vähittäiskaupan suuryksikköjä koskevia merkintöjä.</p>
    <p>Vähittäiskauppaa koskevat maankäyttö- ja rakennuslakiin lisättyyn 9 a lukuun (319/2011) sisältyvät, muutoksenhaun aikana voimaan tulleet uudet säännökset eivät olleet asiassa sovellettavana.</p>
    <p>Maankäyttö- ja rakennuslaki 24, 28 ja 31 § sekä 114 § (132/1999)<br/> Unionin tuomioistuimen tuomio asiassa <em>C-400/08 (komissio v. Espanja)</em></p>
  </dcterms:abstract>
</finlex:document>
