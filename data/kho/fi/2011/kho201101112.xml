<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201101112</dcterms:identifier>
  <finlex:ecliIdentifier>ECLI:FI:KHO:2011:T1112</finlex:ecliIdentifier>
  <dcterms:title>15.4.2011/1112</dcterms:title>
  <dcterms:description>
    <p>
      <span>Kunnallisasia</span>
      <span>Virkasuhteen purkaminen koeaikana</span>
      <span>Määräaika</span>
    </p>
  </dcterms:description>
  <finlex:registerNumber>1175/3/10</finlex:registerNumber>
  <dcterms:issued>2011-04-15</dcterms:issued>
  <finlex:fileCopyNumber>1112</finlex:fileCopyNumber>
  <dcterms:abstract>
    <p>Virkasuhteen purkamista koeaikana koskevan kunnallisesta viranhaltijasta annetun lain 8 §:n 3 momentin mukaan virkasuhde voidaan koeajan kuluessa molemmin puolin purkaa päättymään vä­littömästi. Purkaminen ei saa tapahtua viranhaltijalain 12 §:ssä tarkoitetuilla tai koeajan tarkoitukseen nähden muutoin epäasiallisilla perusteilla. Työnantajan oikeudesta virkasuhteen purkamiseen erittäin painavasta syystä säädetään puolestaan viranhaltijalain 41 §:ssä. Mainitut säännökset poikkeavat toisistaan muun ohella siinä, että viimeksi mainittu säännös koskee yksinomaan työnantajaa, kun taas viranhaltijalain 8 §:ssä tarkoitettuun virkasuhteen purkamiseen koeaikana voi turvautua sekä työnantaja että työntekijä. Viranhaltijalain 8 §:n mukaiset purkamisperusteet ovat lisäksi lain 41 §:ssä säädettyjä purkamisperusteita olennaisesti laajemmat.</p>
    <p>Viranhaltijalain 42 §:n mukaan työnantajan on purkamisoikeuden raukeamisen uhalla vedottava purkamisen aiheeseen 14 päivän kuluessa siitä tiedon saatuaan. Kuten viranhaltijalain 41 § myös lain 42 § koskee yksinomaan työnantajaa ja säännökset ovat siten lakisystemaattisesti yhteydessä keskenään. Viranhaltijalain 42 §:ssä säädettyä määräaikaa ei näin ollen sovelleta viranhaltijalain 8 §:ssä tarkoitettuun virkasuhteen purkamiseen koeaikana, vaan virkasuhde voidaan viimeksi mainitun säännöksen 3 momentin mukaisesti purkaa koeajan kuluessa.</p>
    <p>Laki kunnallisesta viranhaltijasta 8 § ja 42 §</p>
  </dcterms:abstract>
</finlex:document>
