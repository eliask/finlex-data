<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201101439</dcterms:identifier>
  <finlex:ecliIdentifier>ECLI:FI:KHO:2011:T1439</finlex:ecliIdentifier>
  <dcterms:title>30.5.2011/1439</dcterms:title>
  <dcterms:description>
    <p>
      <span>Luonnonsuojelu</span>
      <span>Poikkeamispäätös</span>
      <span>Rauhoitettu lintulaji</span>
      <span>Tervapääsky</span>
      <span>Pesien hävittäminen</span>
      <span>Munien hävittäminen</span>
      <span>Muu tahallinen häirintä</span>
      <span>Poikkeaminen kiellosta</span>
      <span>Rakennuksen purkaminen</span>
      <span>Terveyshaitta</span>
      <span>Lintudirektiivi</span>
      <span>Kansanterveyden ja yleisen turvallisuuden turvaaminen</span>
    </p>
  </dcterms:description>
  <finlex:registerNumber>2901/1/10</finlex:registerNumber>
  <dcterms:issued>2011-05-30</dcterms:issued>
  <finlex:fileCopyNumber>1439</finlex:fileCopyNumber>
  <dcterms:abstract>
    <p>Kaupungin omistamassa koulurakennuksessa oli rauhoitetun lintulajin tervapääskyn pesiä. Koulurakennuksen purkaminen tervapääskyn pesinnän ja jälkeläisten hoidon aikana merkitsi samalla lintudirektiivin 5 artiklan b ja d alakohdassa ja luonnonsuojelulain 39 §:n 1 momentin 2 ja 3 kohdassa kiellettyä lintujen pesien ja munien tahallista tuhoamista ja vahingoittamista ja lintujen muuta tahallista häirintää tuona aikana. Koulurakennuksen purkaminen mainittuna aikana edellytti luonnonsuojelulain 49 §:n 3 momentin nojalla myönnettävää poikkeusta. Poikkeuksen myöntäminen oli mahdollista muun ohella sillä lintudirektiivin 9 artiklassa mainitulla perusteella, että kansanterveyden ja yleisen turvallisuuden turvaaminen vaati tällaista poikkeusta eikä muuta tyydyttävää ratkaisua ollut olemassa.</p>
    <p>Se seikka, että koulun oppilaat ja muu henkilökunta olisivat välttäneet heille mahdollisesti aiheutuvan lähinnä meluna, pölynä, tärinänä ja mikrobien leviämisenä ilmenevän terveyshaitan, jos koulurakennus purettaisiin tervapääskyn pesinnän ja jälkeläisten hoidon aikana, jolloin koulurakennus olisi pääasiassa tyhjillään, ei ollut sellainen lintudirektiivin 9 artiklan a alakohdassa tarkoitettu kansanterveyden ja yleisen turvallisuuden turvaamisen liittyvä syy, jonka perusteella poikkeus olisi voitu myöntää. Asiassa oli koulun purkamisen järjestämiseksi olemassa muitakin tapoja kuin hakemuksessa esitetty vaihtoehto purkaa koulurakennus tervapääskyjen pesinnän ja jälkeläisten hoidon aikana. Kaupungin valitus poikkeamishakemuksen hylkäävästä viranomaisen päätöksestä oli tullut hylätä.</p>
    <p>Luonnonsuojelulaki 38 § 1 momentti, 39 § 1 momentti 2 ja 3 kohta, 49 § 3 momentti (1587/2009)<br/> Luonnonvaraisten lintujen suojelusta annettu neuvoston direktiivi (79/409/ETY, lintudirektiivi) 1 artikla, 5 artikla b ja d alakohta, 9 artikla a alakohta</p>
  </dcterms:abstract>
</finlex:document>
