<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201100518</dcterms:identifier>
  <finlex:ecliIdentifier>ECLI:FI:KHO:2011:T518</finlex:ecliIdentifier>
  <dcterms:title>2.3.2011/518</dcterms:title>
  <dcterms:description>
    <p>
      <span>Jätelaki</span>
      <span>Kunnan järjestämä jätteen hyödyntäminen ja käsittely</span>
      <span>Jätehuoltoyhtiö</span>
      <span>Jätemaksu</span>
      <span>Ekomaksusta vapauttaminen</span>
      <span>Oikaisuvaatimusmenettely</span>
    </p>
  </dcterms:description>
  <finlex:registerNumber>1759/1/10</finlex:registerNumber>
  <dcterms:issued>2011-03-02</dcterms:issued>
  <finlex:fileCopyNumber>518</finlex:fileCopyNumber>
  <dcterms:abstract>
    <p>Kunnat olivat jätelain 13 §:n 2 momentin mukaisesti antaneet jätehuollon kuntien yhteisesti omistaman osakeyhtiön hoidettavaksi. A:n asuinkiinteistö sijaitsi R:n kunnassa ja oli asiakirjoista saatavan selvityksen mukaan vakinaisessa käytössä ja sillä syntyi jätettä. Kuntien yhteisen jätelautakunnan hyväksymän jätemaksutaksan mukaisella ekomaksulla katettiin muun muassa ongelmajätteiden keräily-, käsittely-, tiedotus- ja valvontakustannuksia. Ekomaksua perittiin vuosimaksuna muun muassa käytössä olevalta asuinkiinteistöltä.</p>
    <p>A:n asuinkiinteistö sijaitsi aivan toisen kunnan rajalla. Jätteen toimittaminen toisen kunnan järjestämään ekopisteeseen ei vapauttanut A:ta jätehuoltoyhtiön perimän ekomaksun suorittamisesta. Ekomaksun suoritusvelvollisuuteen ei vaikuttanut myöskään se, että A oli tehnyt jätteen kuljetuksesta sopimuksen toisen kunnan alueella toimivan yrittäjän kanssa.</p>
    <p>Jätemaksun poistamista koskevassa asiassa annettuun kunnan viranomaisen päätökseen haettiin jätelain 66 §:n 1 momentin mukaan muutosta valittamalla hallinto-oikeuteen eikä oikaisuvaatimusmenettelyä koskevia säännöksiä siten ollut sovellettava.</p>
    <p>Äänestys 4-1 perusteluista (jätelaki 13 ja 34 §)</p>
    <p>Jätelaki 3 § 1 momentin 6 kohta, 10 § 1 momentti, 11 §, 13 §, 27 § 1 momentti, 28 § 1 momentti, 29 §, 30 § 1 ja 2 momentti, 31 § 1 momentti ja 33 § 1 momentti, 66 § 1 momentti</p>
  </dcterms:abstract>
</finlex:document>
