<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201100268</dcterms:identifier>
  <finlex:ecliIdentifier>ECLI:FI:KHO:2011:T268</finlex:ecliIdentifier>
  <dcterms:title>8.2.2011/268</dcterms:title>
  <dcterms:description>
    <p>
      <span>Julkiset hankinnat</span>
      <span>Hankintamenettelyn keskeyttäminen</span>
      <span>Seuraamusharkinta</span>
      <span>Reaalikeinot</span>
      <span>Hyvitysmaksu</span>
    </p>
  </dcterms:description>
  <finlex:registerNumber>1146/2/09</finlex:registerNumber>
  <dcterms:issued>2011-02-08</dcterms:issued>
  <finlex:fileCopyNumber>268</finlex:fileCopyNumber>
  <dcterms:abstract>
    <p>Markkinaoikeus ei ollut määrännyt asiassa julkisista hankinnoista annetun lain 76 §:ssä (hankintalaki, 348/2007) tarkoitettua seuraamusta, vaikka markkinaoikeus oli todennut, että hankinnassa oli menetelty lainkohdassa tarkoitetulla tavalla julkisia hankintoja koskevien oikeusohjeiden vastaisesti.</p>
    <p>Kun hankintayksikkö ei ollut tehnyt tarjouskilpailussa tarkoitettua hankintasopimusta, markkinaoikeuden vaihtoehtona seuraamusharkinnassa 3.3.2009 olisi ollut, kun otetaan huomioon, että kysymys oli 31.12.2010 päättyvästä sopimuskaudesta, jokin hankintalain 76 §:n 1 momentin 1-3 kohdassa tarkoitetuista ensisijaisista seuraamuksista, niin sanotuista reaalikeinoista. Hyvitysmaksun määrääminen ei olisi, kun otetaan huomioon hankintalain 76 §:n 2 momentti, ollut tässä tilanteessa mahdollista.</p>
    <p>Kun hankintayksikkö oli ilmoittanut asian käsittelyn ollessa vireillä markkinaoikeudessa, että hankintayksikkö järjestää hankintamenettelyn kohteena olleen palvelun omana toimintanaan ja kun markkinaoikeuden päätöksessä mainituilla perusteilla hankintayksikkö ei ollut menetellyt julkisia hankintoja koskevien oikeusohjeiden vastaisesti keskeyttäessään hankintamenettelyn, edellytyksiä hankintalain 76 §:ssä 1 momentin 1-3 kohdassa tarkoitetuille seuraamuksillekaan eli niin sanotuille reaalikeinoille ei ollut.</p>
    <p>Laki julkisista hankinnoista 76 § (348/2007)</p>
  </dcterms:abstract>
</finlex:document>
