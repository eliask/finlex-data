<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201103464</dcterms:identifier>
  <finlex:ecliIdentifier>ECLI:FI:KHO:2011:T3464</finlex:ecliIdentifier>
  <dcterms:title>29.11.2011/3464</dcterms:title>
  <dcterms:description>
    <p>
      <span>Hallintopäätös</span>
      <span>Täytäntöönpano lainvoimaa vailla olevana</span>
      <span>Viranomaisen määräys</span>
      <span>Täytäntöönpanon kieltäminen</span>
      <span>Päätöksen luonne</span>
      <span>Täytäntöönpanon viivästymisen merkitys</span>
    </p>
  </dcterms:description>
  <finlex:registerNumber>3479/1/11, 3504/1/11 ja 3567/1/11</finlex:registerNumber>
  <dcterms:issued>2011-11-29</dcterms:issued>
  <finlex:fileCopyNumber>3464</finlex:fileCopyNumber>
  <dcterms:abstract>
    <p>Maa- ja metsätalousministeriö oli myöntänyt poronhoitolain 39 §:n nojalla luvan mainitussa lainkohdassa tarkoitetun poroaidan rakentamiseen. Ministeriö oli samalla määrännyt, että päätös voidaan panna täytäntöön muutoksenhausta huolimatta. Poronhoitolaissa ei ole säädetty hallintolainkäyttölain 31 §:n 2 momentin mukaisesti siitä, että poronhoitolain 39 §:n mukaan tehtävä päätös voidaan panna täytäntöön lainvoimaa vailla olevana.</p>
    <p>Poroaidan välitön rakentaminen ei ollut lupa-asian laadun kannalta tai ministeriön päätöksen tavoitteiden saavuttamiseksi arvioitavissa välttämättömäksi. Rakentamista koskeva päätös ei siten menettänyt merkitystään, vaikka sen täytäntöönpano lykkäytyy valitusten johdosta. Päätöstä ei näin ollen voitu pitää hallintolainkäyttölain 31 §:n 2 momentissa tarkoitetulla tavalla luonteeltaan sellaisena, että se olisi pantava täytäntöön heti. Sillä seikalla, että Lapin sääolosuhteet tosiasiallisesti vaikeuttavat aidan rakentamista esimerkiksi talvella ja tämän vuoksi työ ehkä viivästyy, ei ollut sellaisenaan merkitystä arvioitaessa, onko päätöksen välitön täytäntöönpano tarpeen asian luonteen vuoksi. Poroaidan rakentamista ei myöskään voitu pitää yleisen edun vaatimana, eikä kyse siten voinut olla hallintolainkäyttölain 31 §:n 2 momentissa tarkoitetulla tavalla siitä, että päätöksen täytäntöönpanoa ei voida lykätä yleisen edun vuoksi.</p>
    <p>Päätöksen täytäntöönpano kiellettiin ja ministeriön antama täytäntöönpanomääräys poistettiin.</p>
    <p>Hallintolainkäyttölaki 31 § 2 momentti ja 32 § 1 momentti</p>
  </dcterms:abstract>
</finlex:document>
