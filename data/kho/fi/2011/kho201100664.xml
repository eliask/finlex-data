<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201100664</dcterms:identifier>
  <finlex:ecliIdentifier>ECLI:FI:KHO:2011:T664</finlex:ecliIdentifier>
  <dcterms:title>15.3.2011/664</dcterms:title>
  <dcterms:description>
    <p>
      <span>Ajoneuvo</span>
      <span>Koenumerotodistus</span>
      <span>Peruuttaminen</span>
      <span>Seuraamus</span>
      <span>Harkinta</span>
      <span>Kohtuullisuus</span>
      <span>Suhteellisuusperiaate</span>
    </p>
  </dcterms:description>
  <finlex:registerNumber>4063/2/10</finlex:registerNumber>
  <dcterms:issued>2011-03-15</dcterms:issued>
  <finlex:fileCopyNumber>664</finlex:fileCopyNumber>
  <dcterms:abstract>
    <p>Ajoneuvohallintokeskus oli ajoneuvo­lain 66 f §:n nojalla peruuttanut yritykselle myönnetyn koenumerotodistuksen, koska yhtiö oli käyt­tänyt väärin sille myönnettyä koenumerotodistusta teettä­mällä itse jäljitelmä­kilven ka­don­neen tilalle ja koska yhtiö oli laiminlyönyt velvollisuutensa pitää koenumerotodistusta mukana ajossa.</p>
    <p>Hallinto-oikeus kumosi yhtiön valituksesta Ajoneuvohallintokeskuksen päätöksen. Yhtiö ei ollut vuonna 2009 käyttänyt koenumerotodistusta sen myöntämistarkoituksen vastaisesti eikä ollut edeltäneiden kuuden vuoden aikana syyllistynyt asiaa koskevien säännösten rikkomiseen. Kun lisäksi otettiin huomioon se, että poliisi oli ottanut kilvet haltuunsa jo alkuvuodesta sekä koenumerotodistuk­sen peruuttamisajan pituuden merkitys yhtiön yritystoiminnalle ja olosuhteet kokonaisuutena, koe­numerotodistuksen peruuttamista oli pidettävä yhtiön tekojen ja laiminlyöntien laatu huomioon ottaen kohtuuttomana seuraamuksena.</p>
    <p>Liikenteen turvallisuusvirasto, jolle Ajoneuvohallintokeskukselle kuuluneet tehtävät olivat 1.1.2010 voimaan tulleella lailla (863/2009) siirtyneet, valitti asiassa korkeimpaan hallinto-oikeuteen, joka hylkäsi valituksen ja otti hallinto-oikeuden päätöksessä mainittujen oikeusohjeiden lisäksi huomioon hallintolain 6 §:n.</p>
    <p>Ajoneuvolaki 66 f § 1 ja 3 momentti<br/> Valtioneuvoston asetus ajoneuvojen rekisteröinnistä 19 § 1 momentti, 20 §, 23 § 1 momentti ja 24 §<br/> Hallintolaki 6 §</p>
  </dcterms:abstract>
</finlex:document>
