<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201101597</dcterms:identifier>
  <finlex:ecliIdentifier>ECLI:FI:KHO:2011:T1597</finlex:ecliIdentifier>
  <dcterms:title>14.6.2011/1597</dcterms:title>
  <dcterms:description>
    <p>
      <span>Arpajaisvero</span>
      <span>Korttipeli</span>
      <span>Pokeri</span>
      <span>Vastikkeettomuus</span>
      <span>Julkisuusvaatimus</span>
      <span>Ravintola</span>
    </p>
  </dcterms:description>
  <finlex:registerNumber>693/2/09</finlex:registerNumber>
  <dcterms:issued>2011-06-14</dcterms:issued>
  <finlex:fileCopyNumber>1597</finlex:fileCopyNumber>
  <dcterms:abstract>
    <p>Hakemuksensa mukaan yhtiö järjestää eri ravintoloissa viikottain vastikkeettomia pokeriturnauksia, joihin osallistuvien pelaajien määrä vaihtelee 15:stä 30:een. Pokeri-illan parhaiten menestynyt pelaaja palkitaan tuotepalkinnolla, jonka arvo on enimmillään 20 euroa. Viikkoturnauksen voittaja pääsee kerran kuukaudessa järjestettävään semifinaaliin, jonka parhaat pelaajat jatkavat finaaliin. Kaikki finaaliin selviytyneet palkitaan 5 - 30 euron arvoisella tuotepalkinnolla ja tämän lisäksi kolme parasta saa 100 - 1 000 euron arvoiset palkinnot. Lisäksi vuoden parhaiden pelaajien kesken järjestetään turnaus, jonka pääpalkintona on noin 5 000 euron arvoinen auto.</p>
    <p>Vaikka pokerissa pelaajan taidoilla on oma merkityksensä, korttien sattumanvaraisen jakaantumisen vuoksi voittaminen pokerissa perustuu myös sattumaan. Pokeriturnausta on näin ollen pidettävä arpajaisverolaissa tarkoitettuun arvontaan, arvaamiseen tai vedonlyöntiin rinnastettavana, sattumasta osaksi tai kokonaan riippuvana menettelynä. Hakemuksen mukaan pokeriturnaukset järjestetään viikottain ja semifinaalit kerran kuukaudessa. Semifinaalien parhaat pelaajat jatkavat finaaliin ja lisäksi vuoden parhaiden pelaajien kesken järjestetään lopputurnaus. Kun ravintoloissa järjestettäviin turnauksiin osallistuvia ei ole ennalta rajoitettu eli niihin voi osallistua periaatteessa kuka tahansa ja kun toimintaa arvioidaan kokonaisuutena viikkokilpailuista lopputurnaukseen, osallistujakunta on ollut suuri. Näin ollen toiminta täyttää arpajaisverolaissa asetetun julkisuusvaatimuksen. Yhtiön järjestämiä pokeriturnauksia on siten pidettävä arpajaisverolain 2 §:n 1 momentin 2 kohdassa tarkoitettuina arpajaisina, joista on suoritettava arpajaisverolain 4 §:n 4 momentin mukainen arpajaisvero. Lainkohdan mukaisen verovelvollisuuden edellytyksenä ei ole osallistumismaksun tai muun vastikkeen periminen. Suomalaisen yhtiön Suomessa harjoittamalle toiminnalle asetettava verovelvollisuus ei myöskään ole vastoin palveluiden vapaan liikkumisen periaatetta. Verohallinnon ennakkoratkaisu.</p>
    <p>Arpajaisverolaki 2 § 1 momentti 2 kohta ja 4 § 4 momentti</p>
  </dcterms:abstract>
</finlex:document>
