<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201101717</dcterms:identifier>
  <finlex:ecliIdentifier>ECLI:FI:KHO:2011:T1717</finlex:ecliIdentifier>
  <dcterms:title>17.6.2011/1717</dcterms:title>
  <dcterms:description>
    <p>
      <span>Alueellinen maaseutuohjelma</span>
      <span>Yritystoiminnan kehittämisavustus</span>
      <span>Tukipäätös</span>
      <span>Tuen maksamisen perusteet</span>
      <span>Tuen takaisinperimisen perusteet</span>
      <span>Tuen myöntämistä koskevaan päätökseen otetut ehdot</span>
      <span>Sovelletut oikeusohjeet</span>
    </p>
  </dcterms:description>
  <finlex:registerNumber>3814/2/09</finlex:registerNumber>
  <dcterms:issued>2011-06-17</dcterms:issued>
  <finlex:fileCopyNumber>1717</finlex:fileCopyNumber>
  <dcterms:abstract>
    <p>Yritystoiminnan kehittämisavustuksen myöntämistä koskevan päätöksen ehdoissa ei ollut asetettu määräaikaa tuen ensimmäisen erän maksamiselle tai erän maksamisen hakemiselle. Tukiehdoissa ei myöskään ollut mainintaa tukipäätöksen voimassaoloon liittyvästä määräajasta tai muitakaan päätöksen raukeamiseen liittyviä ehtoja.</p>
    <p>Kun maaseutuelinkeinojen rahoituslaissa nimenomaisesti edellytettiin tuen maksamisen ja takaisinperimisen perusteiden ottamista tukipäätöksen ehdoiksi, ei asiassa ollut laillisia edellytyksiä periä tukea takaisin maksamisen määräaikaan tai tukipäätöksen voimassaolon lakkaamiseen liittyvillä perusteilla. Tuensaajan oikeusturvan kannalta ei ollut riittävää se, että sovelletut säännökset oli mainittu tukipäätöksessä vain säädökset nimeltä yksilöiden. Takaisin­perintää ei voitu perustaa yksin sellaiseen säännökseen, jota ei ollut tukea myönnettäessä yksilöity sovellettuna oikeusohjeena ja jonka sisältämää oikeusohjetta ei ollut otettu tukipäätöksen ehdoksi.</p>
    <p>Korkein hallinto-oikeus kumosi maaseutuelinkeinojen valituslautakunnan ja työvoima- ja elinkeinokeskuksen yritystuen takaisinperintää koskevat päätökset.</p>
    <p>Laki maaseutuelinkeinojen rahoituslain muuttamisesta annetun lain voimaanpanosta (1480/2007) 1 § 1 ja 2 momentti sekä 2 §<br/> Maaseutuelinkeinojen rahoituslaki (329/1999) 46 § 3 momentti 1 kohta ja 53 §<br/> Valtioneuvoston asetus maaseudun kehittämisestä (609/2000) 82 § 3 ja 4 momentti ja 85 §<br/> Maa- ja metsätalousministeriön asetus maaseudun kehittämistoimenpiteitä tuettaessa noudatettavasta menettelystä 41 § 1 momentti 9 kohta ja 53 §<br/> Hallintolaki 45 § 1 momentti</p>
  </dcterms:abstract>
</finlex:document>
