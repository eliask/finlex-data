<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201102814</dcterms:identifier>
  <finlex:ecliIdentifier>ECLI:FI:KHO:2011:T2814</finlex:ecliIdentifier>
  <dcterms:title>3.10.2011/2814</dcterms:title>
  <dcterms:description>
    <p>
      <span>Ampuma-ase</span>
      <span>Hallussapitolupa</span>
      <span>Luvan peruuttaminen</span>
      <span>Törkeä rattijuopumus</span>
      <span>Teon olosuhteet yksittäistapauksessa</span>
      <span>Rangaistus</span>
      <span>Poliisihallitus</span>
      <span>Ratkaisukäytännön yhdenmukaisuus</span>
    </p>
  </dcterms:description>
  <finlex:registerNumber>3194/1/10</finlex:registerNumber>
  <dcterms:issued>2011-10-03</dcterms:issued>
  <finlex:fileCopyNumber>2814</finlex:fileCopyNumber>
  <dcterms:abstract>
    <p>Poliisilaitos oli ampuma-aselain 67 §:n 2 momentin 4 kohdan nojalla peruuttanut A:lle myönnetyt kahden kiväärin, yhden pienoiskiväärin ja yhden haulikon hallussapitoluvat sekä ottanut mainitut ampuma-aseet ampuma-aselain 91 §:n nojalla haltuunsa. Päätös oli perustunut siihen, että käräjäoikeus oli tuominnut A:n tör­keästä rattijuopumuksesta 65 päiväsakkoon. Tuomion mukaan A oli tavattu ajamassa mopoa sunnuntaina 13.7.2008 kello 7.54 Kangasniemen ja Mikkelin välisellä yleisellä tiellä alkoholin vaikutuksen alaisena. A:n veren alkoholipitoisuus oli ollut 1,7 promillea ja tarkkuusalkometrin tulos 0,55 mg/l. Lisäksi käräjäoikeus oli eri päätöksellä aiemmin tuominnut A:n petoksesta 45 päiväsakkoon. Tuomion mukaan A oli nostanut perusteetta täyttä ansiopäivärahaa työttömyyskassasta. Molemmat tuomiot olivat lainvoimaisia.</p>
    <p>Hallinto-oikeus kumosi A:n valituksesta poliisilaitoksen päätök­sen.</p>
    <p>Poliisihallituksen valituslupa­ha­kemus ja valitus KHO:ssa perustuivat siihen, että aseiden hallus­sa­pitoluvat oli peruutettava ensisijaisesti sen vuoksi, että syyllistyminen törkeään rattijuopu­mukseen osoitti sellaisenaan henki­lön sopi­mattomaksi hankkimaan tai pitämään hallussa ampuma-aseita. Poliisihallitus katsoi, että hallinto-oikeuden ratkaisu poikkesi tässä suhteessa eräiden muiden hallinto-oikeuksien ratkaisukäytännöstä.</p>
    <p>KHO katsoi, että törkeää rattijuopumusta on pidettävä sellaisena rikok­sena, josta sääde­tään ampuma-aselain 67 §:n 2 momentin 1 kohdassa, jos tekoa on kokonaisuudessaan pidettävä sellaisena, että se osoittaa te­ki­jässä vaarallisuutta tai piittaamattomuutta, minkä vuoksi hän on sopi­maton hankkimaan tai pitämään hallussaan ampuma-aseita, aseen osia, pat­ruunoita tai erityisen vaarallisia ammuksia. Kun otettiin huomioon A:n tekoon liittyneet olosuhteet sekä teosta tuomittu seuraamus, ei tekoa kuitenkaan ollut arvioitava tässä tapauk­ses­sa kokonaisuutena sel­laiseksi, että edellä mainitut ampuma-aselain ­kohdassa säädetyt edellytykset täyttyisivät. Näin ollen hallinto-oi­keu­den oli tullut kumota poliisilaitoksen päätös, jolla hallussapitoluvat on peruutettu.</p>
    <p>Ampuma-aselaki 67 § 2 momentti 1 ja 4 kohta</p>
  </dcterms:abstract>
</finlex:document>
