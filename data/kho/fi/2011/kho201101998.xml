<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201101998</dcterms:identifier>
  <finlex:ecliIdentifier>ECLI:FI:KHO:2011:T1998</finlex:ecliIdentifier>
  <dcterms:title>11.7.2011/1998</dcterms:title>
  <dcterms:description>
    <p>
      <span>Ulkomaalaisasia</span>
      <span>Oleskelulupa</span>
      <span>Perheside</span>
      <span>Perhe-elämä</span>
      <span>Alaikäinen lapsi</span>
    </p>
  </dcterms:description>
  <finlex:registerNumber>3992/1/09</finlex:registerNumber>
  <dcterms:issued>2011-07-11</dcterms:issued>
  <finlex:fileCopyNumber>1998</finlex:fileCopyNumber>
  <dcterms:abstract>
    <p>Suomessa vuodesta 2004 lähtien asunut ulkomaan kansalainen oli saanut vuonna 2007 tietää, että hänellä on kotimaassaan vuonna 1994 syntynyt poika, ja hän oli hakenut pojalleen oleskelulupaa perhesiteen perusteella. Maahanmuuttovirasto oli hylännyt hakemuksen ja hallinto-oikeus valituksen.</p>
    <p>Valittaja ei ollut koskaan asunut yhdessä poikansa kanssa ja oli tavannut poikansa ainoastaan kahden kotimaan matkansa yhteydessä. Hallinto-oikeuden päätöksen jälkeen pojan huolto siirrettiin kotimaan tuomioistuimen päätöksellä valittajalle.</p>
    <p>Pelkän muodollisen huoltosuhteen ei katsottu luovan isän ja pojan välille sellaista todellista perhesidettä, jonka perusteella pojalle voitaisiin myöntää oleskelulupa perhesiteen perusteella. Hakemuksen tekohetkellä noin 15-vuotias poika oli asunut koko ikänsä kotimaassaan, hänellä oli siellä lähisukulaisia ja tuttu kulttuuriympäristö. Tähän nähden arvioitiin, ettei muutto tässä vaiheessa täysin uusiin oloihin olisi myöskään hänen etunsa mukaista siitäkään huolimatta, että hän oli itse ilmaissut toiveen muuttaa Suomeen.</p>
    <p>Ulkomaalaislaki 6 §, 37 § 1 momentti, 47 § 3 momentti sekä 66 a §<br/> Euroopan ihmisoikeussopimus 8 artikla</p>
  </dcterms:abstract>
</finlex:document>
