<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201100035</dcterms:identifier>
  <finlex:ecliIdentifier>ECLI:FI:KHO:2011:T35</finlex:ecliIdentifier>
  <dcterms:title>7.1.2011/35</dcterms:title>
  <dcterms:description>
    <p>
      <span>Maankäyttö ja rakentaminen</span>
      <span>Ranta-alue</span>
      <span>Suunnittelutarve</span>
      <span>Yleiskaava</span>
      <span>Poikkeamisen tarve</span>
      <span>Poikkeaminen</span>
      <span>Vakituinen asuinrakennus</span>
      <span>Lomarakennus</span>
      <span>Yhdyskuntarakenne</span>
      <span>Ympäristöön soveltuvuus</span>
      <span>Selvitysten riittävyys</span>
    </p>
  </dcterms:description>
  <finlex:registerNumber>1123/1/09</finlex:registerNumber>
  <dcterms:issued>2011-01-07</dcterms:issued>
  <finlex:fileCopyNumber>35</finlex:fileCopyNumber>
  <dcterms:abstract>
    <p>Rakennushankkeissa oli kysymys kahden vakituisen asuinrakennuksen ja lomarakennuksen sekä niihin liittyvien talousrakennusten rakentamisesta ranta-alueelle vierekkäin siten, että ne rajautuivat kahteen olemassa olevaan lomarakennuspaikkaan. Alueella oli voimassa vuonna 1994 vahvistettu yleiskaava. Rakennuspaikat sijaitsivat yleiskaavassa osoitetulla M-2-alueella (maa- ja metsätalous, loma-asutusta). Rakennuspaikkojen etäisyys yleisestä tiestä oli noin 1,3 kilometriä ja lähimmistä palveluista noin kahdeksan kilometriä.</p>
    <p>Yleiskaavassa ei ollut riittävän täsmällisesti ja yksiselitteisesti osoitettu maanomistajakohtaisten rakennusoikeuksien määrää ja sijoittumista M-2-alueella. Yleiskaava ei näin ollen poistanut lomarakennuksenkaan osalta ranta-alueen suunnittelutarvetta. Kun myös otettiin huomioon, että yleiskaavan M-2-aluetta koski kaavamääräys, jonka mukaan rakennuksia ei saanut sijoittaa rakentamisalueen ulkopuolelle, rakennushankkeiden toteuttaminen edellytti poikkeusten myöntämistä sekä ranta-alueen suunnittelutarpeesta että yleiskaavasta johtuvasta rakentamisrajoituksesta.</p>
    <p>Kun otettiin huomioon rakennuspaikkojen sijainti ja niiden rantaa varaava vaikutus sekä se, että rakennushankkeissa oli osaksi kysymys vakituiseen asumiseen tarkoitetusta rakentamisesta, suunnitellun rakentamisen soveltumista ympäristöön ja muuhun yhdyskuntarakentamiseen ei voitu riittävästi arvioida yksittäisillä poikkeamispäätöksillä. Rakennushankkeiden toteuttaminen edellytti laajempaa kaavallista selvitystä.</p>
    <p>Maankäyttö- ja rakennuslaki 43 § 2 momentti, 72 § 1 momentti, 73 § 1 momentti, 172 § 1 momentti, 211 §<br/> Rakennuslaki (370/1958) 123 b § 1 momentti (1097/1996) ja sitä koskeva voimaantulosäännös</p>
  </dcterms:abstract>
</finlex:document>
