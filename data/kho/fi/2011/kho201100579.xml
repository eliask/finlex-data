<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201100579</dcterms:identifier>
  <finlex:ecliIdentifier>ECLI:FI:KHO:2011:T579</finlex:ecliIdentifier>
  <dcterms:title>7.3.2011/579</dcterms:title>
  <dcterms:description>
    <p>
      <span>Maankäyttö ja rakentaminen</span>
      <span>Poikkeaminen</span>
      <span>Poikkeamista koskeva hakemus</span>
      <span>Poikkeamisen tarve</span>
    </p>
  </dcterms:description>
  <finlex:registerNumber>3398/1/09 ja 3400/1/09</finlex:registerNumber>
  <dcterms:issued>2011-03-07</dcterms:issued>
  <finlex:fileCopyNumber>579</finlex:fileCopyNumber>
  <dcterms:abstract>
    <p>Yhtiö oli hakenut rakennushankkeelleen poikkeamista. Hakemuksen mukaan hanke poikkesi alueella voimassa olevasta asemakaavasta rakennuksen kerrosluvun ja autopaikkojen sijoituksen sekä tontin ja rakennusalan rajan osalta. Kaupungin viranhaltija oli myöntänyt haetun poikkeamisen. Yhdyskuntatekniikan lupa- ja valvontajaosto oli hylännyt viranhaltijan päätöksestä tehdyt oikaisuvaatimukset.</p>
    <p>Hallinto-oikeus oli jättänyt tutkimatta sille tehdyssä valituksessa esitetyt valitusperusteet, jotka koskivat poikkeamista asemakaavan mukaisesta käyttötarkoituksesta ja rakennuskokonaisuuden massoitusta koskevasta kaavamääräyksestä. Hallinto-oikeus oli katsonut, ettei näitä kysymyksiä ollut ratkaistu viranhaltijan ja jaoston päätöksillä.</p>
    <p>Korkein hallinto-oikeus katsoi, että poikkeamisasiassa haetaan lupaa tietyn rakennushankkeen toteuttamiselle. Poikkeamista koskevan hakemuksen pohjalta lupaviranomainen arvioi, mistä rakentamista koskevista rajoituksista poikkeaminen on tarpeen, jotta rakennushankkeelle voidaan myöntää rakennuslupa. Tässä tapauksessa lupaviranomainen oli päätöksessään katsonut, ettei rakennushanke poikkea asemakaavan mukaisesta käyttötarkoituksesta eikä rakennuskokonaisuuden massoitusta koskevasta kaavamääräyksestä. Lupaviranomainen oli siten ratkaissut kysymyksen rakennushankkeen asemakaavanmukaisuudesta näiltäkin osin, eikä hallinto-oikeus ollut voinut esittämillään perusteilla jättää mainittuja valitusperusteita tutkimatta.</p>
    <p>Maankäyttö- ja rakennuslaki 58 § 1 momentti ja 171 § 1 momentti</p>
  </dcterms:abstract>
</finlex:document>
