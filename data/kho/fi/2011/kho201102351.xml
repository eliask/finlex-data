<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201102351</dcterms:identifier>
  <finlex:ecliIdentifier>ECLI:FI:KHO:2011:T2351</finlex:ecliIdentifier>
  <dcterms:title>24.8.2011/2351</dcterms:title>
  <dcterms:description>
    <p>
      <span>Arvonlisävero</span>
      <span>Ennakkoratkaisun antaminen keskusverolautakunnassa</span>
      <span>Verohallinnon yksikön antama ennakkoratkaisu samasta asiasta</span>
    </p>
  </dcterms:description>
  <finlex:registerNumber>1689/2/10</finlex:registerNumber>
  <dcterms:issued>2011-08-24</dcterms:issued>
  <finlex:fileCopyNumber>2351</finlex:fileCopyNumber>
  <dcterms:abstract>
    <p>Keskusverolautakunta oli 10.3.2010 A Oy:lle ajalle 10.3.2010 - 31.12.2011 antamanaan ennakkoratkaisuna lausunut, että yhtiön oli suoritettava arvonlisäveroa arvonlisäverolain 56 §:ssä tarkoitetun jäsenlehden verkkoversioon liittyvien palvelujen myynnistä yleishyödylliselle yhteisölle X ry:lle.</p>
    <p>A Oy haki ennakkoratkaisuun muutosta valittamalla korkeimpaan hallinto-oikeuteen. Veronsaajien oikeudenvalvontayksikkö liitti valituksen johdosta antamaansa vastineeseen Uudenmaan yritysverotoimiston 12.1.2009 A Oy:lle ajalle 12.1.2009 - 31.12.2010 antaman ennakko­ratkaisun, jonka mukaan yhtiön oli suoritettava arvonlisäveroa edellä mainittujen palvelujen myynnistä toiselle yleishyödylliselle yhteisölle.</p>
    <p>Korkein hallinto-oikeus katsoi, että vaikka yritysverotoimiston 12.1.2009 antama ennakko­ratkaisu koski eri yleishyödylliselle yhteisölle tapahtunutta myyntiä, kysymys oli lain soveltami­sen kannalta samanlaisesta tapauksesta kuin keskusverolautakunnan antamassa ennakkoratkaisussa. Koska asia oli näin ollen jo ratkaistu yritysverotoimiston 12.1.2009 antamalla päätöksellä, keskusverolautakunnan ei olisi tullut antaa ennakkoratkaisua asiasta. Tämän vuoksi korkein hallinto-oikeus kumosi keskusverolautakunnan päätöksen ja poisti annetun ennakkoratkaisun.</p>
    <p>Keskusverolautakunnan ennakkoratkaisu ajalle 10.3.2010 - 31.12.2011.</p>
    <p>Laki keskusverolautakunnasta (535/1996) 5 § 1 ja 2 momentti<br/> Laki verohallinnosta (503/2010) 14 § 1 ja 2 momentti<br/> Arvonlisäverolaki 190 a § (529/2010)</p>
  </dcterms:abstract>
</finlex:document>
