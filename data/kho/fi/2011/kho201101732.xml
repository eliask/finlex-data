<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201101732</dcterms:identifier>
  <finlex:ecliIdentifier>ECLI:FI:KHO:2011:T1732</finlex:ecliIdentifier>
  <dcterms:title>20.6.2011/1732</dcterms:title>
  <dcterms:description>
    <p>
      <span>Maankäyttö ja rakentaminen</span>
      <span>Asemakaava</span>
      <span>Alueella voimassa oleva oikeusvaikutteinen yleiskaava</span>
      <span>Muutoksenhaku</span>
      <span>Jatkovalitus</span>
      <span>Valituslupa</span>
      <span>Valitusluvan tarve</span>
      <span>Yleiskaavan täytäntöönpanomääräys</span>
      <span>Yleiskaavan lainvoimaisuus</span>
    </p>
  </dcterms:description>
  <finlex:registerNumber>3551/1/10 ja 3554/1/10</finlex:registerNumber>
  <dcterms:issued>2011-06-20</dcterms:issued>
  <finlex:fileCopyNumber>1732</finlex:fileCopyNumber>
  <dcterms:abstract>
    <p>Asemakaava hyväksyttiin kaupunginvaltuustossa 14.12.2009. Se sijaitsi alueella, jolle kaupunginvaltuusto oli 7.4.2008 hyväksynyt oikeusvaikutteisen yleiskaavan. Yleiskaava oli tullut lainvoimaiseksi 29.1.2010. Asemakaavaa hyväksyttäessä alueella ei siten ollut voimassa lainvoimaista oikeusvaikutteista yleiskaavaa.</p>
    <p>Kaupunginhallitus oli 21.9.2009 antanut maankäyttö- ja rakennuslain 201 §:n 1 momentin nojalla määräyksen yleiskaavan voimaantulosta siltä osin kuin yleiskaavasta ei ollut valitettu. Asemakaavavalitukset hylätessään hallinto-oikeus oli katsonut muutoksenhaun korkeimpaan hallinto-oikeuteen edellyttävän maankäyttö- ja rakennuslain 188 §:n 5 momentin mukaan valituslupaa.</p>
    <p>Maankäyttö- ja rakennuslain 188 §:n 5 momentista ja sitä koskevasta hallituksen esityksestä (HE 102/2008 vp) ei käynyt yksiselitteisesti ilmi, että valituslupajärjestelmää voitiin soveltaa vain siinä tapauksessa, että oikeusvaikutteinen yleiskaava oli lainvoimaisesti ratkaistu. Korkein hallinto-oikeus otti ratkaisussaan huomioon, että muutoksenhaun rajoitusten tuli olla täsmällisiä ja tarkkarajaisia. Huomiota tuli sen vuoksi kiinnittää myös siihen, että muutoksenhakurajoitus, joka perustuisi viranomaisen antamaan ei-lainvoimaiseen ratkaisuun kohdistuvaan täytäntöönpanomääräykseen, olisi ongelmallinen perustuslaissa turvatun tuomioistuinten riippumattomuuden kannalta.</p>
    <p>Maankäyttö- ja rakennuslain 188 §:n 5 momenttia oli näin ollen tulkittava siten, että siinä tarkoitettu valituslupajärjestelmä koskee vain lainvoimaisen yleiskaavan alueella sijaitsevaa asemakaava-aluetta.</p>
    <p>Maankäyttö- ja rakennuslaki 188 § 5 momentti (1129/2008), 190 § 1 momentti (1589/2009) ja 201 § 1 momentti (1589/2009)<br/> Suomen perustuslaki 3 § 3 momentti ja 21 §</p>
  </dcterms:abstract>
</finlex:document>
