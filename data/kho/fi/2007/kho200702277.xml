<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200702277</dcterms:identifier>
  <finlex:ecliIdentifier>ECLI:FI:KHO:2007:T2277</finlex:ecliIdentifier>
  <dcterms:title>11.9.2007/2277</dcterms:title>
  <dcterms:description>
    <p>
      <span>Kunnallisasia</span>
      <span>Kunnanvaltuutettu</span>
      <span>Oikeudenkäyntiavustaja</span>
      <span>Esteellisyys</span>
      <span>Hallinto-oikeuden suullinen käsittely</span>
    </p>
  </dcterms:description>
  <finlex:registerNumber>1868/1/06</finlex:registerNumber>
  <dcterms:issued>2007-09-11</dcterms:issued>
  <finlex:fileCopyNumber>2277</finlex:fileCopyNumber>
  <dcterms:abstract>
    <p>Hallintolainkäyttölain 20 §:n 1 momentin (446/1999) mukaan asianosainen saa käyttää asiamiestä ja avustajaa. Asiamiehenä tai avustajana saa toimia asianajaja tai muu rehellinen ja muuten siihen toimeen sopiva ja kykenevä täysi-ikäinen henkilö, joka ei ole konkurssissa ja jonka toimintakelpoisuutta ei ole rajoitettu. Asiamiehenä tai avustajana ei kuitenkaan saa toimia se, joka on osallistunut asian käsittelyyn viranomaisessa tai on ollut siinä vastapuolen asiamiehenä tai avustajana.</p>
    <p>X:n kaupunginvaltuuston jäsen H oli 25.4.2005 pidetyssä kaupunginvaltuuston kokouksessa ollut päättämässä yksityiselle yhdistykselle myönnetystä lainan takauksesta. S oli kunnan jäsenenä valittanut kaupunginvaltuuston päätöksestä hallinto-oikeuteen, joka oli päättänyt toimittaa asiassa suullisen käsittelyn. S:n avustajana suullisessa käsittelyssä oli toiminut edellä mainittu X:n kaupunginvaltuuston jäsen, asianajaja H.</p>
    <p>Kunnanvaltuustojen laajan toimivallan vuoksi valtuutettujen asema poikkeaa monien muiden asian käsittelyyn ja päätöksentekoon osallistuvien asemasta. Valtuutetun esteellisyydestä on esimerkiksi säädetty erikseen kuntalain 52 §:n 1 momentissa. Valtuutettu voi myös kunnan jäsenenä valittaa päätöksestä, jonka tekemiseen hän on osallistunut. Tämän vuoksi kaupunginvaltuustoa ei voitu pitää sellaisena viranomaisena, jota hallintolainkäyttölain 20 §:n 1 momentissa tarkoitetaan. Näin ollen H oli sen estämättä, että hän oli kaupunginvaltuustossa osallistunut päätöksen tekemiseen asiassa, voinut toimia S:n avustajana hallinto-oikeuden suullisessa käsittelyssä. Menettely asian käsittelyssä hallinto-oikeudessa ei tämän johdosta ollut virheellistä.</p>
  </dcterms:abstract>
  <finlex:content id="r200702277.kho">
    <div>
</div>
  </finlex:content>
</finlex:document>
