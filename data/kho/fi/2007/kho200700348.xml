<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200700348</dcterms:identifier>
  <finlex:ecliIdentifier>ECLI:FI:KHO:2007:T348</finlex:ecliIdentifier>
  <dcterms:title>16.2.2007/348</dcterms:title>
  <dcterms:description>
    <p>
      <span>Toimeentulotuki</span>
      <span>Takaisinperintä </span>
      <span>Takaisinperintä eläkkeestä</span>
      <span>Oikeus valittaa</span>
      <span>Valitusluvan tarve</span>
    </p>
  </dcterms:description>
  <finlex:registerNumber>1254/3/06</finlex:registerNumber>
  <dcterms:issued>2007-02-16</dcterms:issued>
  <finlex:fileCopyNumber>348</finlex:fileCopyNumber>
  <dcterms:abstract>
    <p><em>Sosiaalilautakunnan jaosto</em> pysytti viranhaltijan 27.5.2004 tekemän päätöksen, jolla viranhaltija oli hakemuksen enemmälti hyläten myöntänyt X:lle toimeentulotukea ajalle 1.6. - 31.7.2004. Myönnetty toimeentulotuki oli päätetty periä toimeentulotuesta annetun lain 23 §:n nojalla takaisin X:lle 1.3.2004 alkaen mahdollisesti myönnettävästä Kansaneläkelaitoksen vanhuuseläkkeestä.</p>
    <p><em>Hallinto-oikeus</em> hylkäsi toimeentulotuen antamista koskeneen valituksen.</p>
    <p>Hallinto-oikeus hylkäsi valituksen myös toimeentulotuen takaisinperintää koskevalta osalta. Päätöksensä perusteluissa hallinto-oikeus viittasi takaisinperinnän osalta muun ohella toimeentulotuesta annetun lain 23 §:n 1 momenttiin. Toimeentulotuki on mahdolliseen eläkkeeseen verrattuna viimesijainen tuki. Tietylle kuukaudelle X:lle myönnetyt toimeentulotuet voidaan, kun otetaan huomioon perintälauseke ja toimeentulotuesta annetun lain 23 §:n 1 momentti, periä takaisin ainoastaan kyseisille kuukausille mahdollisesti myönnettävästä vanhuuseläkkeestä.</p>
    <p>Hallinto-oikeuden päätökseensä liittämän valitusosoituksen mukaan päätökseen sai hakea muutosta, jos korkein hallinto-oikeus myöntää valitusluvan.</p>
    <p><em>Korkein hallinto-oikeus</em> katsoi asian valituslupa-asiaksi vain toimeentulotuen antamista koskevalta osalta. Takaisinperintää eläkkeestä koskevalta osin hallinto-oikeuden päätöksestä sai valittaa ilman valituslupaa.</p>
    <p>Korkein hallinto-oikeus hylkäsi X:n toimeentulotuen antamista koskeneen valituslupahakemuksen. Takaisinperinnän osalta korkein hallinto-oikeus poisti hallinto-oikeuden päätökseen liitetyn valitusoikeuden luvanvaraisuutta koskevan ilmoituksen ja tutki valituksen. Päätöksen perustelujen mukaan asiassa oli kysymys myös toimeentulotuen takaisinperinnästä toimeentulotuesta annetun lain 23 §:n 1 momentin nojalla. Sanotun lainkohdan mukaan jos toimeentulotukea on myönnetty joko kokonaan tai osaksi ennakkona odotettavissa olevaa eläkettä, elatusapua, avustusta tai muuta jatkuvaa taikka kertakaikkista tuloa, korvausta tai saamista vastaan, toimielin voi periä ja nostaa sen estämättä, mitä muussa laissa säädetään, henkilölle tulevat edellä tarkoitetut tulot, korvaukset ja saamiset siltä ajalta, jolta tukea on annettu ennakkona, ja käyttää niitä ennakkona annetun tuen takaisinperintään.</p>
    <p>Pykälän 2 momentin mukaan jos toimielin on ilmoittanut 1 momentissa tarkoitetun tulon, korvauksen tai saamisen suorittajalle vähintään kaksi viikkoa ennen maksupäivää, että tuloa, korvausta tai saamista ei saa suorittaa tuen saajalle itselleen, suoritus voi tapahtua laillisin vaikutuksin vain toimielimelle. Takaisinperinnästä ei tällöin tarvitse tehdä toimeentulotuesta annetun lain 22 §:n mukaista hakemusta hallinto-oikeudelle, vaan korvausvelvollisuudesta päätetään jo viranhaltijan ja jaoston päätöksellä.</p>
    <p>Hallinto-oikeuden ratkaisemassa asiassa ei ole takaisinperinnän osalta kysymys sellaisesta sosiaalihuoltolain 49 §:n 2 momentissa tarkoitetusta toimeentulotuen antamista koskevasta päätöksestä, jonka saattaminen korkeimman hallinto-oikeuden ratkaistavaksi edellyttää sosiaalihuoltolain 49 §:n 3 momentin mukaisen valitusluvan myöntämistä, kun sitova takaisinperintäpäätös on tehty.</p>
    <p>Laki toimeentulotuesta 23 § ja 24 §<br/>Sosiaalihuoltolaki 49 § 2 momentti</p>
    <p>Ks. myös KHO:n samana päivänä antama ratkaisu dnro 1845/3/06.</p>
  </dcterms:abstract>
  <finlex:content id="r200700348.kho">
    <div>
</div>
  </finlex:content>
</finlex:document>
