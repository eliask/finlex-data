<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200700121</dcterms:identifier>
  <finlex:ecliIdentifier>ECLI:FI:KHO:2007:T121</finlex:ecliIdentifier>
  <dcterms:title>18.1.2007/121</dcterms:title>
  <dcterms:description>
    <p>
      <span>Asiakirjajulkisuus</span>
      <span>Soveltamisala</span>
      <span>Viranomaisen asiakirja</span>
      <span>Sähköinen viestintä</span>
      <span>Luottamuksellisen viestin salaisuus</span>
      <span>Käyttäjätunnus</span>
    </p>
  </dcterms:description>
  <finlex:registerNumber>2408/2/05</finlex:registerNumber>
  <dcterms:issued>2007-01-18</dcterms:issued>
  <finlex:fileCopyNumber>121</finlex:fileCopyNumber>
  <dcterms:abstract>
    <p>Yksityishenkilö A oli hakenut käyttäjätunnusta sisäasiainministeriön ylläpitämään sähköiseen 112info-nimiseen mediapalveluun, joka sisälsi Internet-sivuston sekä sähköposti- ja tekstiviestipalvelun. Tiedot järjestelmään saatiin sähköisinä viesteinä pelastustoimen johtajilta hätäkeskusten kautta. Sisäasiainministeriö oli hylännyt A:n hakemuksen sillä perusteella, että järjestelmällä lähetetyt viestit olivat sähköisen viestinnän tietosuojalain 4 §:n nojalla luottamuksellisia. A valitti päätöksestä KHO:lle ja vaati, että ministeriö velvoitetaan antamaan käyttäjätunnus.</p>
    <p>KHO lausui ratkaisunsa perusteluissa, että perustuslain 10 §:n 2 momentissa tarkoitettujen luottamuksellisten viestien salaisuus oli turvattu viranomaisten toiminnan julkisuudesta annetussa laissa (julkisuuslaki) niin, ettei lakia sen 5 §:n 2 momentin ja 3 momentin 1 kohdan mukaan sovellettu viranomaisen palveluksessa olevan yksityishenkilönä saamiin tai laatimiin viesteihin. Mediapalveluun toimitetut pelastustöitä koskevat tiedot eivät olleet tällaisia luottamuksellisia yksityisiä viestejä. Kysymyksessä olevaan 112info-palveluun sähköisesti toimitetut viestit olivat tulleet mediapalvelua ylläpitävälle viranomaiselle julkisuuslain 5 §:n 2 momentin tarkoittamin tavoin sen toimialaan ja tehtäviin kuuluvassa asiassa. Näin ollen ne olivat julkisuuslaissa tarkoitettuja viranomaisen asiakirjoja, jotka ajallisesti tulivat julkisuuslain 7 §:n mukaisesti julkisiksi, kun mediapalvelun ylläpitäjä oli ne saanut ja ne olivat tämän käytettävissä.</p>
    <p>Sähköisen viestinnän tietosuojalain 4 § sisälsi lain soveltamisalaan kuuluvia viestejä koskevan salassapitosäännöksen. Sikäli kuin 112info-järjestelmää voitiin pitää sähköisen viestinnän tietosuojalain 3 §:ssä tarkoitettuna verkkopalveluna, tuli lain 4 §:n salassapitosäännös sovellettavaksi siihen. Koska viestit oli toimitettu järjestelmään yleisesti vastaanotettaviksi, ei niitä voitu pitää lainkohdassa tarkoitettuina luottamuksellisina viesteinä. Näin ollen viestejä ei ollut säädetty sähköisen viestinnän tietosuojalain 4 §:ssä salassa pidettäviksi.</p>
    <p>Kun 112info-mediapalvelu oli kuitenkin sisäasiainministeriön automaattisen tietojenkäsittelyn avulla ylläpitämä järjestelmä, tietojen antaminen siitä oli julkisuuslain 16 §:n 2 momentin mukaan viranomaisen harkinnassa. Sisäasiainministeriö oli tähän nähden voinut hylätä yksityishenkilön käyttäjätunnusten saamista koskevan hakemuksen. Sen vuoksi KHO hylkäsi A:n valituksen.</p>
    <p>Suomen perustuslaki 10 ja 12 §<br/>Laki viranomaisten toiminnan julkisuudesta 5, 7 ja 16 §</p>
  </dcterms:abstract>
  <finlex:content id="r200700121.kho">
    <div>
</div>
  </finlex:content>
</finlex:document>
