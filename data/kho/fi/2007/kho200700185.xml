<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200700185</dcterms:identifier>
  <finlex:ecliIdentifier>ECLI:FI:KHO:2007:T185</finlex:ecliIdentifier>
  <dcterms:title>26.1.2007/185</dcterms:title>
  <dcterms:description>
    <p>
      <span>Asiakirjajulkisuus</span>
      <span>Salassapitoperuste</span>
      <span>Tuomittua koskeva tieto</span>
      <span>Hallintoviranomaisen asiakirja</span>
      <span>Päätös</span>
      <span>Lausunto</span>
      <span>Osittainen julkisuus</span>
      <span>Täytäntöönpanon siirto</span>
    </p>
  </dcterms:description>
  <finlex:registerNumber>1394/2/05</finlex:registerNumber>
  <dcterms:issued>2007-01-26</dcterms:issued>
  <finlex:fileCopyNumber>185</finlex:fileCopyNumber>
  <dcterms:abstract>
    <p>Isossa-Britanniassa rikoksesta rangaistukseen tuomittu oli pyytänyt rangaistuksen täytäntöönpanon siirtoa Suomeen. Toimittaja A oli pyytänyt oikeusministeriöltä joko siirtoasian asiakirjoja kokonaisuudessaan tai vähimmäistietoina tietoa tuomitun nimestä ja henkilötunnuksesta, rikosnimikkeestä, rangaistuksen lajista ja pituudesta, tuomion tunnistetiedoista sekä oikeusministeriön päätöksestä siirtoasiassa lausuntoineen. Oikeusministeriö oli hylännyt asiakirjapyynnön kokonaisuudessaan. Korkein hallinto-oikeus lausui, että siirtoasian asiakirjavihko oli laaja ja sisälsi virallisen aineiston ohella tuomitun henkilön asiamiehen omasta aloitteestaan asiakirjoihin liittämää kirjeenvaihtoa ja tutkinta-aineistoa. Asiakirjavihko sellaisenaan muodosti viranomaisten toiminnan julkisuudesta annetun lain 24 §:n 1 momentin 28 kohdassa salassa pidettäväksi säädettyjä tietoja sisältävän kokonaisuuden, jossa salassa pidettävät tiedot eivät olleet erotettavissa julkisista tiedoista niin, etteivät salassa pidettävät osat olisi tulleet tietoon. A:n vähimmäistietoina vaatimat seikat tuomion nimestä, henkilötunnuksesta ja tuomion tunnistetiedoista olivat niin ikään julkisuuslain 24 §:n 1 momentin 28 kohdassa tarkoitettuja tietoja tuomitusta. Ei ollut ilmeistä, ettei näiden tietojen antamisesta olisi aiheutunut tuomitulle lainkohdan sisältämässä vahinkoedellytyslausekkeessa tarkoitettuja vaikutuksia. Kun kuitenkin otettiin huomioon tapaukseen sovellettuna julkisuuslain 17 §:n 1 momentissa säädetty viranomaisen velvollisuus huolehtia tietojen saamisesta viranomaisen toiminnasta ja se, että asiakirjoihin sisältyvistä sisäasiainministeriön ja valtakunnansyyttäjänviraston siirtoasiaa antamista lausunnoista sekä oikeusministeriön siirtoasiassa antamasta päätöksestä voitiin peittää tuomitun nimi ja henkilötunnus sekä muut tiedot, joiden avulla hänen nimensä oli helposti saatavissa selville, oli mainitut tiedot asiakirjoista peittämällä toteutettavissa julkisuuslain 24 §:n 1 momentin 28 kohdassa tarkoitettu salassapitovelvollisuus tiedoista, jotka koskivat tuomittua tai muuten vapautensa menettänyttä henkilöä. Tieto osasta näitä asiakirjoja voitiin siten julkisuuslain 10 §:ssä edellytetyllä tavalla antaa niin, ettei asiakirjojen salassa pidettävä osa tullut tietoon. Mainituista kolmesta osittain peitetystä asiakirjasta ilmenevillä tiedoilla A:n asiakirjapyynnössä tarkoitettu tiedon tarve pääosin toteutui siinä määrin kuin julkisuuslain 24 §:n 1 momentin 28 kohta sen salli. Ministeriön päätös kumottiin osittain ja A oikeutettiin saamaan tieto mainituista kolmesta asiakirjasta siten kuin korkeimman hallinto-oikeuden päätöksen liitteistä ilmeni. Muilta osin A:n valitus hylättiin.</p>
    <p>L viranomaisten toiminnan julkisuudesta 1, 3, 6, 9, 10 ja 17 § sekä 24 § 1 mom 28 kohta</p>
  </dcterms:abstract>
  <finlex:content id="r200700185.kho">
    <div>
</div>
  </finlex:content>
</finlex:document>
