<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200701803</dcterms:identifier>
  <finlex:ecliIdentifier>ECLI:FI:KHO:2007:T1803</finlex:ecliIdentifier>
  <dcterms:title>04.07.2007/1803</dcterms:title>
  <dcterms:description>
    <p>
      <span>Toimeentulotuki</span>
      <span>Asumismenot</span>
      <span>Asumiskelvoton asunto</span>
    </p>
  </dcterms:description>
  <finlex:registerNumber>1382/3/06</finlex:registerNumber>
  <dcterms:issued>2007-07-04</dcterms:issued>
  <finlex:fileCopyNumber>1803</finlex:fileCopyNumber>
  <dcterms:abstract>
    <p><em>X</em> oli hakenut toimeentulotukea B:n kaupungissa sijaitsevasta omakotitalosta aiheutuneisiin menoihin. <em>A:n kaupungin sosiaalilautakunnan jaosto</em> oli 22.9.2005 pysyttänyt alaisensa viranhaltijan päätöksen, jolla X:n hakemus oli hylätty.</p>
    <p>Saattaessaan asian sosiaalilautakunnan jaoston käsiteltäväksi X oli muun ohella ilmoittanut, että hänen B:n kaupungista hankkimansa talo oli home- ja kosteusvaurioiden vuoksi asumiskelvoton. Hän oli joutunut muuttamaan talosta pois jo kuukauden kuluttua. X oli ilmoittanut tehneensä kaupasta purkuvaatimuksen 30.9.2004.</p>
    <p><em>Hallinto-oikeus</em> kumosi jaoston päätöksen asumismenojen osalta ja palautti asian jaostolle uudelleen käsiteltäväksi.</p>
    <p><em>Korkein hallinto-oikeus</em> myönsi valitusluvan, kumosi hallinto-oikeuden päätöksen ja saattoi voimaan jaoston päätöksen. Korkeimman hallinto-oikeuden päätöksen perustelujen mukaan X oli kysymyksessä olevaa toimeentulotukea hakiessaan useita kuukausia aikaisemmin muuttanut B:n kaupungissa sijaitsevasta omakotitalosta vuokra-asuntoon A:n kaupunkiin. X oli ryhtynyt toimenpiteisiin B:n kaupungissa sijaitsevaa omakotitaloa koskevan kaupan purkamiseksi eikä hänen tarkoituksenaan ollut palata asumaan sanottuun omakotitaloon. Näissä olosuhteissa B:n kaupungissa sijaitsevaan omakotitaloon kohdistuneita kuluja ei ole pidettävä X:n asumisesta aiheutuneina menoina eikä muutoinkaan hänen toimeentulonsa turvaamisen tai itsenäisen suoriutumisensa edistämisen kannalta tarpeellisina  menoina, joihin A:n kaupungin sosiaalilautakunta olisi ollut velvollinen myöntämään toimeentulotukea. (Äänestys 3-2 valitusluvan myöntämisestä ja 4-1 pääasiasta.)</p>
    <p>Laki toimeentulotuesta 1 § 1 mom., 2 § 1 mom., 6 § 1 mom. ja 7 § (1412/1997)<br/>Asetus toimeentulotuesta (66/1998) 1 § 1 mom. 1 ja 4 kohta</p>
  </dcterms:abstract>
  <finlex:content id="r200701803.kho">
    <div>
</div>
  </finlex:content>
</finlex:document>
