<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200700351</dcterms:identifier>
  <finlex:ecliIdentifier>ECLI:FI:KHO:2007:T351</finlex:ecliIdentifier>
  <dcterms:title>16.02.2007/351</dcterms:title>
  <dcterms:description>
    <p>
      <span>Toimeentulotuki</span>
      <span>Toimeentulotuen antaminen</span>
      <span>Takaisinperintä puolisolta</span>
      <span>Valitusluvan tarve</span>
    </p>
  </dcterms:description>
  <finlex:registerNumber>1845/3/06</finlex:registerNumber>
  <dcterms:issued>2007-02-16</dcterms:issued>
  <finlex:fileCopyNumber>351</finlex:fileCopyNumber>
  <dcterms:abstract>
    <p><em>Sosiaalilautakunnan jaosto</em> pysytti viranhaltijan päätöksen, jolla viranhaltija oli hakemuksen enemmälti hyläten myöntänyt X:lle toimeentulotukea ja päätöksen mukaan tuet oli päätetty periä takaisin X:n puolisolta.</p>
    <p><em>Hallinto-oikeus</em> jätti tutkimatta X:n valituksen toimeentulotuen takaisinperintää koskeneelta osalta, koska  viranhaltijan ja jaoston päätöksillä ei sitovalla tavalla ratkaistu X:n puolison korvausvelvollisuutta. Takaisinperinnästä päättäminen edellyttää, että kaupunki tekee toimeentulotuesta annetun lain 22 §:ssä tarkoitetun hakemuksen hallinto-oikeudelle. Korvausvelvollisuus ratkaistaan sitovalla tavalla vasta hallinto-oikeuden päätöksellä. Jaoston päätös ei siten sisältänyt takaisinperinnän osalta sellaista hallintolainkäyttölain 5 §:n 1 momentissa tarkoitettua päätöstä, jolla asia on ratkaistu. Päätös ei ollut näiltä osin valituskelpoinen.</p>
    <p>Hallinto-oikeus velvoitti sosiaalilautakunnan suorittamaan X:lle toimeentulotukea lisää 5,13 euroa sekä muilta osin hylkäsi toimeentulotuen antamista koskeneen valituksen.</p>
    <p>Hallinto-oikeuden päätökseensä liittämän valitusosoituksen mukaan päätökseen sai hakea muutosta, jos korkein hallinto-oikeus myöntää valitusluvan.</p>
    <p><em>Korkein hallinto-oikeus</em> katsoi asian valituslupa-asiaksi sekä toimeentulotuen antamista että takaisinperintää koskevalta osalta samoin kuin hallinto-oikeuskin. Päätöksen perustelujen mukaan hallintolainkäyttölain 13 §:n 4 momentin mukaan, jos pääasiassa annetusta ratkaisusta valittaminen on kielletty tai valittamiseen tarvitaan valituslupa, vastaava rajoitus koskee myös valittamista pääasiaan liittyvästä ratkaisusta. Hallinto-oikeuden ratkaiseman asian pääasia koskee sosiaalihuoltolain 49 §:n 2 momentissa tarkoitettua toimeentulotuen antamista koskevaa asiaa, jonka saattaminen korkeimman hallinto-oikeuden ratkaistavaksi edellyttää sosiaalihuoltolain 49 §:n 3 momentissa tarkoitetun valitusluvan myöntämistä. Koska valittaminen pääasiassa edellyttää valitusluvan myöntämistä, sama koskee valittamista toimeentulotuen takaisinperinnän osalta, kun sitovaa takaisnperintäpäätöstä ei valituksenalaisella päätöksellä ollut vielä tehty.</p>
    <p>Korkein hallinto-oikeus hylkäsi valituslupahakemuksen.</p>
    <p>Laki toimeentulotuesta 20 §:n 1 momentin 4 kohta, 22 § ja 24 §<br/>Sosiaalihuoltolaki 49 §:n 2 momentti<br/>Hallintolainkäyttölaki 13 §:n 4 momentti</p>
    <p>Ks. myös KHO:n samana päivänä antama ratkaisu dnro 1254/3/06.</p>
  </dcterms:abstract>
  <finlex:content id="r200700351.kho">
    <div>
</div>
  </finlex:content>
</finlex:document>
