<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200700294</dcterms:identifier>
  <finlex:ecliIdentifier>ECLI:FI:KHO:2007:12</finlex:ecliIdentifier>
  <dcterms:title>14.2.2007/294 KHO:2007:12</dcterms:title>
  <dcterms:description>
    <p>
      <span>Toimeentulotuki</span>
      <span>Käytettävissä olevat tulot</span>
      <span>Korotettu ylläpitokorvaus</span>
    </p>
  </dcterms:description>
  <finlex:registerNumber>1825/3/05</finlex:registerNumber>
  <dcterms:issued>2007-02-14</dcterms:issued>
  <finlex:fileCopyNumber>294</finlex:fileCopyNumber>
  <dcterms:abstract>
    <p>Toimeentulotukea myönnettäessä tuloina ei otettu huomioon julkisesta työvoimapalvelusta annetussa laissa tarkoitettua ylläpitokorvausta eikä myöskään korotettua ylläpitokorvausta.</p>
    <p>Laki toimeentulotuesta 11 § 2 momentti 4a kohta (1294/2002)</p>
    <p>
      <viite tyyppi="www" kohde="http://www.kho.fi/paatokset/38484.htm">Kort referat på svenska</viite>
    </p>
  </dcterms:abstract>
  <finlex:content id="r200700294.kho">
    <div>
      <p>Selostus asian aikaisemman käsittelyn vaiheista</p>
      <p><em>E:n sosiaalilautakunnan alainen viranhaltija</em> on 2.8.2004 tekemällään päätöksellä myöntänyt X:lle toimeentulotukea vuoden 2004 elokuulle 153,96 euroa, minkä määrän toimeentulotukilaskelma on ollut alijäämäinen. Toimeentulotukilaskelmassa on muun ohella otettu tuloina huomioon korotettu ylläpitokorvaus 159 euroa.</p>
      <p><em>E:n sosiaalilautakunta</em> on 30.8.2004 tekemällään päätöksellä pysyttänyt alaisensa viranhaltijan päätöksen lausuen, että julkisista työvoimapalveluista annetun lain 10 luvun 3 §:n 2 momentin mukainen korotettu ylläpitokorvaus on toimeentulotukea myönnettäessä huomioon otettavaa tuloa mainitun lain 10 luvun 3 §:n 1 momentin mukaisen ylläpitokorvauksen ylittävältä osalta.</p>
      <p>Käsittely Rovaniemen hallinto-oikeudessa</p>
      <p>X on valittanut sosiaalilautakunnan päätöksestä ja vaatinut, että hänelle maksettua ylläpitokorvausta ei oteta miltään osin huomioon toimeentulotukea myönnettäessä. X on ilmoittanut, että hänelle ei ole ajalta 18.6.-11.7. maksettu ylläpitokorvausta, mutta lautakunta on ottanut tästä huolimatta menona huomioon täyden ylläpitokorvauksen. X on lisäksi ilmoittanut vaativansa muutosta 1.1.2004 alkaen.</p>
      <p><em>E:n sosiaalilautakunta</em> on muun ohella lausunut, että X:n korotettu ylläpitokorvaus on korotuksen osalta huomioitu hänelle tuloksi. Tulot on huomioitu kuukautta kohti. X:lle oli elokuussa Kansaneläkelaitoksen tietojärjestelmästä saadun tiedon mukaan tulossa korotettu ylläpitokorvaus 20 päivältä laskelmassa huomioidun mukaisesti.</p>
      <p><em>X:lle</em> on varattu tilaisuus vastata lautakunnan lausuntoon.</p>
      <p><em>Rovaniemen hallinto-oikeus</em> on päätöksellään jättänyt tutkimatta X:n valituksen muilta kuin elokuulle 2004 myönnettyä toimeentulotukea koskevilta osin.</p>
      <p>Hallinto-oikeus on määrännyt, että X:lle on maksettava toimeentulotukea vuoden 2004 elokuulle 159 euroa jo maksetun määrän lisäksi. Hallinto-oikeus on päätöksensä perusteluissa lausunut sanotulta osalta seuraavaa:</p>
      <p>X:lle on elokuussa 2004 maksettu julkisista työvoimapalveluista annetun lain mukaista korotettua ylläpitokorvausta.</p>
      <p>Toimeentulotuesta annetun lain 11 §:n mukaan tuloina otetaan huomioon henkilön ja perheenjäsenten käytettävissä olevat tulot. Tuloina ei kuitenkaan oteta huomioon saman pykälän 2 momentin 4a kohdan mukaan työttömyysturvalaissa tai julkisesta työvoimapalvelusta annetussa laissa tarkoitettua ylläpitokorvausta.</p>
      <p>X:lle maksettua ylläpitokorvausta ei siten olisi saanut ottaa miltään osin huomioon toimeentulotukilaskelmassa.</p>
      <p>Käsittely korkeimmassa hallinto-oikeudessa</p>
      <p><em>E:n sosiaalilautakunta</em> on pyytänyt lupaa valittaa hallinto-oikeuden päätöksestä siltä osin, kuin asiassa on kysymys korotetun ylläpitokorvauksen ottamisesta huomioon tulona toimeentulotukea myönnettäessä.</p>
      <p>Lautakunta on valituksessaan vaatinut, että hallinto-oikeuden päätös sanotulta osalta kumotaan ja sosiaalilautakunnan päätös saatetaan voimaan. Sosiaalilautakunta on ottanut huomioon X:n elokuun 2004 toimeentulotukipäätöksessä tuloina julkisesta työvoimapalvelusta annetun lain (1295/2002) 10 luvun 3 §:n 2 momentin mukaisen korotetun ylläpitokorvauksen siltä osin kun se ylittää sanotun lain 10 luvun 3 §:n 1 momentin mukaisen ylläpitokorvauksen. Toimeentulotuesta annetun lain 11 §:n 2 momentin 4a kohdan mukaan tuloina ei toimeentulotukea määrättäessä oteta huomioon työttömyysturvalaissa tai julkisesta työvoimapalvelusta annetussa laissa tarkoitettua ylläpitokorvausta. Tällä tarkoitetaan julkisesta työvoimapalvelusta annetun lain 10 luvun 3 §:n 1 momentin mukaista ylläpitokorvausta eikä 2 momentin mukaista korotettua ylläpitokorvausta.</p>
      <p>X on opiskellut elokuussa 2004 työllisyyskurssilla. Hän on asunut elokuussa 2004 kunnan kiinteistöyhtiöltä vuokraamassaan vuokra-asunnossa eikä hän ole ilmoittanut muita asumismenoja. Julkisesta työvoimapalvelusta annetun lain 10 luvun 3 §:n 2 momentin mukaista korotettua ylläpitokorvausta maksetaan työssäkäyntialueensa ulkopuolella opiskelevalle ja myös henkilölle, jolle koulutukseen osallistumisesta aiheutuu majoituskustannuksia.</p>
      <p><em>X:lle</em> on varattu tilaisuus selityksen antamiseen.</p>
      <p>Korkeimman hallinto-oikeuden ratkaisu</p>
      <p>Kun otetaan huomioon korkeimmassa hallinto-oikeudessa esitetyt vaatimukset, asiassa saatu selvitys sekä hallinto-oikeuden ratkaisu ja sen perustelut, hallinto-oikeuden päätöstä ei ole syytä muuttaa.</p>
      <p>Asian ovat ratkaisseet hallintoneuvokset Pirkko Ignatius, Niilo Jääskinen, Ilkka Pere, Matti Pellonpää ja Sakari Vanhala. Asian esittelijä Marja-Liisa Judström.</p>
    </div>
  </finlex:content>
</finlex:document>
