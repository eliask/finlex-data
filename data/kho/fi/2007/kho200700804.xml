<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200700804</dcterms:identifier>
  <finlex:ecliIdentifier>ECLI:FI:KHO:2007:20</finlex:ecliIdentifier>
  <dcterms:title>29.3.2007/804 KHO:2007:20</dcterms:title>
  <dcterms:description>
    <p>
      <span>Tietosuoja</span>
      <span>Poliisiasiain tietojärjestelmä</span>
      <span>Rekisterinpitäjä</span>
      <span>Viranomainen</span>
      <span>Tiedon korjaaminen</span>
      <span>Rekisterinpitäjän todistus</span>
      <span>Valituskelpoisuus</span>
      <span>Valitustie</span>
      <span>Yleissäännös</span>
      <span>Erityissäännös</span>
    </p>
  </dcterms:description>
  <finlex:registerNumber>2778/2/05</finlex:registerNumber>
  <dcterms:issued>2007-03-29</dcterms:issued>
  <finlex:fileCopyNumber>804</finlex:fileCopyNumber>
  <dcterms:abstract>
    <p>Sisäasiainministeriö oli ilmoittanut rekisteröidylle poliisiasiain tietojärjestelmä -nimisen henkilörekisterin rekisterinpitäjänä, että se ei hyväksy tämän tekemää tiedon korjaamista koskevaa vaatimusta. Ministeriön henkilötietolain 29 §:n 2 momentissa tarkoitetun ilmoituksen lainmukaisuus voitiin saattaa henkilötietolain 29 §:n 2 momentin ja 40 §:n 2 momentin mukaan tietosuojavaltuutetun käsiteltäväksi. Ilmoitus ei tähän nähden sisältänyt sellaista hallintopäätöstä, johon voitiin hakea muutosta valittamalla korkeimpaan hallinto-oikeuteen hallintolainkäyttölain 7 §:n mukaan.</p>
    <p>Henkilötietolaki 29 § 2 mom, 40 § 2 mom ja 45 §<br/>Hallintolainkäyttölaki 5 § 1 mom ja 7 §</p>
    <p>
      <viite tyyppi="www" kohde="http://www.kho.fi/paatokset/38977.htm">Kort referat på svenska</viite>
    </p>
  </dcterms:abstract>
  <p>1. Virheen korjaamista koskeva pyyntö</p>
  <p>X on sisäasiainministeriölle 28.7.2005 toimittamassaan kirjelmässä, viitaten tietosuojavaltuutetun toimistolta 25.7.2005 saamaansa neuvoon, pyytänyt, että poliisiasiain tietojärjestelmästä poistetaan häntä koskevat virheelliset merkinnät. Lisäksi X on pyytänyt uuden suppean turvallisuusselvityksen tekemistä sen jälkeen, kun virheelliset tiedot on poistettu tietojärjestelmästä.</p>
  <p>2. Sisäasiainministeriön ratkaisu</p>
  <p>Sisäasiainministeriö on 22.8.2005 X:n kirjelmään antamassaan vastauksessa todennut muun ohella seuraavaa:</p>
  <p>Poliisiasiain tietojärjestelmän tietojen kirjaamisesta annettujen ohjeiden mukaan rikosilmoituksesta on käytävä ilmi tutkinnan lähtötilanne, esitutkinnan kulku ja esitutkinnassa ilmi tulleet merkitykselliset seikat. Sekä kansalaisen että viranomaisen näkökulmasta on tärkeää voida myöhemminkin osoittaa, mitä poliisin esitutkinnassa on tapahtunut. Asiassa tehdyn selvityksen perusteella poliisin ylijohto toteaa, että rikosilmoitus 6070/R/129424/00 on sisällöllisesti edellä mainittujen vaatimuksien mukaisesti kirjattu eikä sisällä henkilötietojen käsittelystä poliisitoimessa annetun lain 27 §:n tarkoittamia virheellisiä tietoja.</p>
  <p>Edellä esitetyn perusteella poliisin ylijohto katsoo, että toimenpidepyynnön kohteena olevan rikosilmoituksen 6070/R/129424/00 esitutkinnan yhteydessä poliisiasiain tietojärjestelmään talletetut edellä mainitut tiedot tulee säilyttää muuttumattomina ja että tietojen poistamisessa tulee noudattaa edellä mainitun lain 22 §:n mukaisia poistoaikoja, kuten edellä on selvitetty.</p>
  <p>Turvallisuusselvityksistä annetun lain (177/2002) 4 §:ssä on säädetty siitä, ketkä voivat hakea turvallisuusselvityksen tekemistä. Koska turvallisuusselvityksen kohteella ei lain mukaan kyseistä oikeutta ole, on uuden turvallisuusselvityksen tekemistä koskeva pyyntönne jätetty käsittelemättä.</p>
  <p>Sisäasiainministeriön päätöksessä on todettu, että päätökseen saa hakea muutosta valittamalla korkeimpaan hallinto-oikeuteen. Valitusosoitus on liitetty päätökseen.</p>
  <p>3. Käsittely korkeimmassa hallinto-oikeudessa</p>
  <p>X on toimittanut tänne valitukseksi virheellisesti tehdystä turvatarkastuksesta ja tietojen poistamisesta poliisiasiain tietojärjestelmästä otsikoidun kirjelmän. Siinä hän on ilmoittanut valittavansa virheellisesti tehdystä suppeasta turvallisuusselvityksestään. Hän on katsonut, että turvallisuusselvitykseen on merkitty tietoja, jotka olisi tullut poistaa henkilötietojen käsittelystä poliisitoimessa annetun lain 21 §:n mukaan poliisiasiain tietojärjestelmästä yhden vuoden kuluttua. X on todennut, että poliisi säilyttää näitä tietoja 20 vuotta ja ne kirjataan vielä turvallisuuselvitykseenkin.</p>
  <p>Sisäasiainministeriö on antanut valituksen johdosta lausunnon.</p>
  <p>X on antanut lausunnon johdosta vastaselityksen.</p>
  <p>4. Korkeimman hallinto-oikeuden ratkaisu</p>
  <p>Korkein hallinto-oikeus poistaa sisäasiainministeriön päätökseen liitetyn valitusosoituksen ja jättää X:n valituksen tutkimatta.</p>
  <p>Perustelut</p>
  <p>
    <em>Sovellettavat säännökset</em>
  </p>
  <p>Henkilötietojen käsittelystä poliisitoimessa annetun lain 1 §:n 1 momentin mukaan mainittua lakia sovelletaan poliisilain (493/1995) 1 §:ssä tarkoitettujen tehtävien suorittamiseksi tarpeellisten henkilötietojen automaattiseen käsittelyyn ja muuhun henkilötietojen käsittelyyn silloin, kun henkilötiedot muodostavat tai niiden on tarkoitus muodostaa henkilörekisteri tai sen osa. Henkilötietojen käsittelyyn sovelletaan henkilötietolakia (523/1999) ja viranomaisten toiminnan julkisuudesta annettua lakia (621/1999) siltä osin kuin mainitussa laissa tai muussa laissa ei toisin säädetä.</p>
  <p>Henkilötietojen käsittelystä poliisitoimessa annettuun lakiin ei sisälly tiedon korjaamista koskevia säännöksiä. Mainitun lain 5 luvun yleisperustelujen mukaan (hallituksen esitys 93/2002 vp, s. 35) rekisterinpitäjän velvollisuudesta ilman aiheetonta viivytystä oma-aloitteisesti tai rekisteröidyn vaatimuksesta oikaista, poistaa tai täydentää rekisterissä oleva, käsittelyn tarkoituksen kannalta virheellinen, tarpeeton, puutteellinen tai vanhentunut henkilötieto säädetään henkilötietolain 29 §:ssä.</p>
  <p>Henkilötietolain 29 §:n 1 momentin mukaan rekisterinpitäjän on ilman aiheetonta viivytystä oma-aloitteisesti tai rekisteröidyn vaatimuksesta oikaistava, poistettava tai täydennettävä rekisterissä oleva, käsittelyn tarkoituksen kannalta virheellinen, tarpeeton, puutteellinen tai vanhentunut henkilötieto. Rekisterinpitäjän on myös estettävä tällaisen tiedon leviäminen, jos tieto voi vaarantaa rekisteröidyn yksityisyyden suojaa tai hänen oikeuksiaan.</p>
  <p>Saman pykälän 2 momentin mukaan, jollei rekisterinpitäjä hyväksy rekisteröidyn vaatimusta tiedon korjaamisesta, hänen on annettava asiasta kirjallinen todistus. Todistuksessa on mainittava myös ne syyt, joiden vuoksi vaatimusta ei ole hyväksytty. Rekisteröity voi saattaa asian tietosuojavaltuutetun käsiteltäväksi.</p>
  <p>Henkilötietolain 40 §:n 2 momentin mukaan tietosuojavaltuutetun on ratkaistava asia, jonka rekisteröity on saattanut 28 ja 29 §:n nojalla hänen käsiteltäväkseen. Tietosuojavaltuutettu voi antaa rekisterinpitäjälle määräyksen rekisteröidyn tarkastusoikeuden toteuttamisesta tai tiedon korjaamisesta.</p>
  <p>Henkilötietolain 45 §:n 1 momentin mukaan tietosuojavaltuutetun 40 §:n 2 momentin nojalla tekemään päätökseen haetaan muutosta valittamalla noudattaen, mitä hallintolainkäyttölaissa (586/1996) säädetään.</p>
  <p>
    <em>Oikeudellinen arviointi</em>
  </p>
  <p>Henkilötietolain 29 ja 40 §:ssä on säädetty menettelystä ja muutoksenhausta henkilörekisterissä olevan tiedon korjaamista koskevissa asioissa. Näitä säännöksiä sovelletaan myös poliisin henkilörekistereissä olevien tiedon korjaamista koskevissa asioissa. Viranomaisen rekisterinpitäjänä antamaan ratkaisuun, jolla rekisteröidyn korjaamisvaatimusta ei ole hyväksytty, haetaan muutosta henkilötietolain mukaisessa menettelyssä. Hallintolainkäyttölain yleissäännökset muutoksenhausta viranomaisen päätökseen eivät tule tällöin sovellettaviksi.</p>
  <p>Edellä lausutun mukaisesti poliisin ylijohdon rekisterinpitäjänä antama ilmoitus siitä, ettei se korjaa rekisterissä olevaa tietoa, voidaan saattaa ensi vaiheessa tietosuojavaltuutetun käsiteltäväksi. Ratkaisuun ei voida hakea muutosta hallintolainkäyttölain 7 §:n mukaan suoraan korkeimmalta hallinto-oikeudelta.</p>
  <p>Tämän vuoksi valitus on jätettävä hallintolainkäyttölain 51 §:n 2 momentin nojalla tutkimatta ja ministeriön päätökseen liitetty valitusosoitus poistettava.</p>
  <p>Kun otetaan huomioon se seikka, että virheellisen valitusosoituksen vuoksi X ei ole saattanut asiaansa toimivaltaisen viranomaisen tutkittavaksi sekä hallintolainkäyttölain 29 §:n 1 momenttiin ja hallintolain 21 §:n 1 momenttiin sisältyvät asioiden viivytyksetöntä käsittelyä osaltaan edistävät säännökset mahdollisuudesta siirtää virheellisesti tuomioistuimessa tai hallintoviranomaisessa vireille tullut asia toimivaltaisen viranomaisen käsiteltäväksi, korkein hallinto-oikeus samalla siirtää X:n kirjelmän tietosuojavaltuutetun käsiteltäväksi.</p>
  <p>Asian ovat ratkaisseet presidentti Pekka Hallberg sekä hallintoneuvokset Marjatta Kaján, Kari Kuusiniemi, Anne E. Niemi ja Eija Siitari-Vanne. Asian esittelijä Hannu Ranta.</p>
  <finlex:content id="r200700804.kho">
    <div>
</div>
  </finlex:content>
</finlex:document>
