<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200700268</dcterms:identifier>
  <finlex:ecliIdentifier>ECLI:FI:KHO:2007:T268</finlex:ecliIdentifier>
  <dcterms:title>7.2.2007/268</dcterms:title>
  <dcterms:description>
    <p>
      <span>Arvonlisävero</span>
      <span>Verovelvollisuus</span>
      <span>Verovelvolliseksi hakeutuminen</span>
      <span>Kiinteistön käyttöoikeuden luovuttaminen</span>
      <span>Vähennykseen oikeuttava käyttö</span>
      <span>Saman tilan käyttö ajallisesti eri tarkoitukseen </span>
      <span>Vähennyksen oikaisu</span>
      <span>Direktiivin vaikutus</span>
    </p>
  </dcterms:description>
  <finlex:registerNumber>2013/2/06</finlex:registerNumber>
  <dcterms:issued>2007-02-07</dcterms:issued>
  <finlex:fileCopyNumber>268</finlex:fileCopyNumber>
  <dcterms:abstract>
    <p>Ennakkoratkaisuhakemuksen mukaan kiinteistöosakeyhtiö ryhtyi rakentamaan uudisrakennusta, johon yleisten tilojen lisäksi valmistui yli 50 huoneistoa. Tarkoituksena oli vuokrata huoneistot lähinnä lukukausien aikana opiskelijoille opiskelija-asunnoiksi ja kesäaikaan rakennuksessa toimisi kesähotelli. Arvonlisäverollista kesähotellitoimintaa harjoittaisi ulkopuolinen verovelvollinen yritys, jolle yhtiö vuokraisi kesähotellitoiminnassa käytettävät tilat.</p>
    <p>Arvonlisäverolain 30 §:n 1 momentissa on verovelvolliseksi hakeutumisen edellytykseksi säädetty, että kiinteistöä käytetään jatkuvasti lain 10 luvussa tarkoitettuun vähennykseen oikeuttavaan tarkoitukseen. Säännöstä koskevista hallituksen esityksen yksityiskohtaisista perusteluista ilmenee, että hakeutumismahdollisuuden ulkopuolelle on ollut tarkoitus jättää lähinnä kiinteistön tilapäisluonteiset luovutukset vähennykseen oikeuttavaan tarkoitukseen. Ennakkoratkaisuhakemuksen mukaan kysymys ei ollut tilojen tilapäisluonteisesta vaan vuosittain toistuvasta ja kunakin vuonna kesäajan kestävästä käytöstä verollisessa ja siten vähennykseen oikeuttavassa kesähotellitoiminnassa. Kun lisäksi otettiin huomioon Euroopan yhteisöjen tuomioistuimen tuomiosta asiassa C-184/04, Uudenkaupungin kaupunki, ilmenevä Euroopan neuvoston kuudennen arvonlisäverodirektiivin (77/388/ETY) 13 artiklan C kohtaa ja 20 artiklaa koskeva tulkinta, korkein hallinto-oikeus katsoi, että arvonlisäverolain 30 §:n 1 momentissa käytettyä sanontaa jatkuvasti ei voida tulkita niin, että se edellyttäisi kiinteistön tai sen osan kokoaikaista tai ajallisesti edes pääasiallista käyttöä vähennykseen oikeuttavassa toiminnassa. Tämän vuoksi yhtiöllä oli oikeus hakeutua kiinteistön käyttöoikeuden luovuttamisesta verovelvolliseksi. Ennakkoratkaisu ajaksi 2005-2006.</p>
    <p>ArvonlisäveroL 27 § 1 mom., 28 § 1 mom., 29 § 1 mom. 3 k, 30 § 1 mom. sekä 33 § 1 ja 2 mom.<br/>Euroopan yhteisöjen neuvoston kuudes direktiivi jäsenvaltioiden liikevaihtoverolainsäädännön yhdenmukaistamisesta - yhteinen arvonlisäverojärjestelmä: yhdenmukainen määräytymisperuste (77/388/ETY) 13 artikla B kohta b alakohta ja C kohta, 17 artikla 1 kohta ja 20 artikla 2 kohta<br/>Euroopan yhteisöjen tuomioistuimen tuomio asiassa C-184/04, Uudenkaupungin kaupunki</p>
  </dcterms:abstract>
  <finlex:content id="r200700268.kho">
    <div>
</div>
  </finlex:content>
</finlex:document>
