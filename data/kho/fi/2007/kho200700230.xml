<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200700230</dcterms:identifier>
  <finlex:ecliIdentifier>ECLI:FI:KHO:2007:T230</finlex:ecliIdentifier>
  <dcterms:title>2.2.2007/230</dcterms:title>
  <dcterms:description>
    <p>
      <span>Henkilökohtaisen tulon verotus</span>
      <span>Verovapaa apuraha</span>
      <span>Tieteellisen työn kustannukset</span>
      <span>Tulonhankkimismenon vähennyskelpoisuus</span>
      <span>Menojen kohdistaminen verovapaaseen ja veronalaiseen tuloon</span>
    </p>
  </dcterms:description>
  <finlex:registerNumber>2428/2/06</finlex:registerNumber>
  <dcterms:issued>2007-02-02</dcterms:issued>
  <finlex:fileCopyNumber>230</finlex:fileCopyNumber>
  <dcterms:abstract>
    <p>A oli työskennellyt vuoden 2003 aikana kolmen kuukauden ajan päätoimessaan seurakunnan kappalaisena sekä hoitanut joitakin sivutoimia. Muun ajan vuodesta A oli valmistellut sosiologian alan väitöskirjaa. Kunnallisalan kehittämissäätiö, joka ei ole tuloverolain 82 §:n 2 momentissa tarkoitettu julkisyhteisö, oli myöntänyt A:lle kaksivuotisen tutkija-apurahan 13 000 euroa + 13 000 euroa ja tutkimuskuluihin 2 500 euroa eli apurahaa yhteensä 28 500 euroa. Vuoden 2003 aikana A:lle oli maksettu tutkija-apurahaa kolmessa tasasuuruisessa erässä tammi-, huhti- ja marraskuussa yhteensä 9 900 euroa sekä tutkimuskuluja varten kahdessa erässä yhteensä 1 380 euroa eli tutkija-apurahaa yhteensä 11 280 euroa. Saadut apurahaerät eivät olleet A:n veronalaista tuloa.</p>
    <p>Kun apurahan antajan tarkoituksena katsottiin olleen erottaa tutkimuskulujen korvaus muusta apurahasta sekä jaksottaa tutkija-apuraha ja tutkimuskulujen korvaus kahdelle vuodelle, oli A:n vuonna 2003 saamissa apurahaerissä yhteensä 1 380 euron suuruisia kulujen korvauksia lukuun ottamatta yhteensä 9 900 euron osalta kysymys elatuksen turvaamista varten suoritetusta työskentelyapurahasta, josta ei voitu osoittaa osaakaan kattamaan tieteellisen työn kustannuksia. Yksinomaan sille seikalle, että Kunnallisalan kehittämissäätiön vuosi-ilmoituksessa A:lle myönnetty apuraha oli ilmoitettu kohdeapurahaksi, ei annettu ratkaisevaa merkitystä arvioitaessa apurahan tosiasiallista laatua ja luonnetta. A:lla katsottiin olevan oikeus vähentää tieteellisestä työstä aiheutuneet vähennyskelpoiset menot ansiotuloistaan, kuitenkin vain siltä osin kuin niiden määrä ylitti tutkimuskulujen korvauksena saadun 1 380 euron määrän. Verovuosi 2003.</p>
    <p>Tuloverolaki 31 § 1 mom. 4 kohta sekä 82 § 1 mom. 1 kohta ja 2 mom.</p>
    <p>Ks. myös KHO 1983 B II 516</p>
  </dcterms:abstract>
  <finlex:content id="r200700230.kho">
    <div>
</div>
  </finlex:content>
</finlex:document>
