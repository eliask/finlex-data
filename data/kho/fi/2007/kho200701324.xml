<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200701324</dcterms:identifier>
  <finlex:ecliIdentifier>ECLI:FI:KHO:2007:T1324</finlex:ecliIdentifier>
  <dcterms:title>18.5.2007/1324</dcterms:title>
  <dcterms:description>
    <p>
      <span>Maaseutuelinkeinojen rahoituslaki</span>
      <span>Valituslupa</span>
      <span>Investointituki</span>
      <span>Maksatushakemuksen hylkääminen</span>
      <span>Menojen tukikelpoisuus</span>
      <span>Tuen myöntämispäätös</span>
      <span>Lainvoima</span>
    </p>
  </dcterms:description>
  <finlex:registerNumber>3876/1/05</finlex:registerNumber>
  <dcterms:issued>2007-05-18</dcterms:issued>
  <finlex:fileCopyNumber>1324</finlex:fileCopyNumber>
  <dcterms:abstract>
    <p>Työvoima- ja elinkeinokeskus oli valituksen kohteena olevalla päätöksellään hylännyt valittajan avustuksen maksamista koskevan hakemuksen, koska työ oli aloitettu ennen asian vireilletuloa. Riidatonta oli, että valittaja oli ryhtynyt lietesäiliön rakentamiseen ennen tukihakemuksen vireilletuloa. Tuki oli kuitenkin myönnetty valittajan hakemuksen perusteella ja päätös oli saanut lainvoiman. Hylätessään valittajan maksatushakemuksen kokonaan työvoima- ja elinkeinokeskus oli tosiasiallisesti muuttanut tekemäänsä tuen myöntämistä koskevaa päätöstä asianosaisen vahingoksi ilman tämän suostumusta. Päätös oli vaikutuksiltaan rinnastettavissa tuen lakkauttamiseen. Työvoima- ja elinkeinokeskus ei ollut kuitenkaan tehnyt päätöstä tuen lakkauttamisesta eikä siten harkinnut tuen lakkauttamisen oikeudellisia edellytyksiä. Tuen lakkauttamista koskevassa asiassa maaseutuelinkeinojen valituslautakunnan päätökseen saa maaseutuelinkeinojen rahoituslain 61 §:n 1 momentin mukaan hakea valittamalla muutosta korkeimpaan hallinto-oikeuteen, eikä valituslupaa siis edellytetä toisin kuin haettaessa muutosta tuen maksatushakemuksen hylkäämistä koskevassa asiassa, josta nyt oli kysymys.</p>
    <p>Maksatushakemusta käsiteltäessä arvioidaan esitettyjen kustannusten tukikelpoisuus. Maaseudun kehittämistoimenpiteitä tuettaessa noudatettavasta menettelystä annetun maa- ja metsätalousministeriön asetuksen 10 §:n 2 momentin mukaan ennen tukihakemuksen vireilletuloa syntyneet kustannukset eivät ole tukikelpoisia. Saadun selvityksen mukaan tukihakemuksen vireilletulon jälkeen lietesäiliön rakentamisesta oli kuitenkin syntynyt kustannuksia. Siten nämä valittajan maksatushakemuksessa ja sen liitteinä olevissa lomakkeissa esitetyt kustannukset saattoivat olla tukikelpoisia, jolloin ne mainitun asetuksen 10 §:n 1 ja 2 momentin nojalla olisi tullut hyväksyä maksettaviksi.</p>
    <p>Korkein hallinto-oikeus myönsi valitusluvan ja tutki asian. Maaseutuelinkeinojen valituslautakunnan ja työvoima- ja elinkeinokeskuksen päätökset kumottiin ja asia palautettiin työvoima- ja elinkeinokeskukselle uudelleen käsiteltäväksi.</p>
    <p>Maaseutuelinkeinojen rahoituslaki 61 § 1 mom.<br/>Valtioneuvoston asetus maaseudun kehittämisestä 79 § 1 ja 3 mom. ja 83 § 1 mom.<br/>Maa- ja metsätalousministeriön asetus maaseudun kehittämistoimenpiteitä tuettaessa noudatettavasta menettelystä (129/2002) 7 § 1 mom. ja 2 mom. 1 kohta, 10 § 1 ja 2 mom.</p>
  </dcterms:abstract>
  <finlex:content id="r200701324.kho">
    <div>
</div>
  </finlex:content>
</finlex:document>
