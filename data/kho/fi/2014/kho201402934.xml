<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201402934</dcterms:identifier>
  <finlex:ecliIdentifier>ECLI:FI:KHO:2014:T2934</finlex:ecliIdentifier>
  <dcterms:title>2.10.2014/2934</dcterms:title>
  <dcterms:description>
    <p>
      <span>Arvonlisävero</span>
      <span>Verollinen myynti</span>
      <span>Poikkeukset myynnin verollisuudesta</span>
      <span>Terveyden- ja sairaanhoito</span>
      <span>Konsultaatio- ja ohjauspalvelut</span>
      <span>Potilaalle annettavaan hoitoon liittyvät palvelut</span>
      <span>Psykologi</span>
      <span>Psykoterapeutti</span>
    </p>
  </dcterms:description>
  <finlex:registerNumber>3528/2/13</finlex:registerNumber>
  <dcterms:issued>2014-10-02</dcterms:issued>
  <finlex:fileCopyNumber>2934</finlex:fileCopyNumber>
  <dcterms:abstract>
    <p>A, joka oli terveydenhuollon ammattihenkilöiden rekisteriin merkitty laillistettu psykologi ja psykoterapeutti, tarjosi konsultaatio- ja ohjauspalveluja suoraan potilastyöhön julkisen ja yksityisen sektorin aikuis-, lasten- ja nuorisopsykiatriseen toimintaan osallistuvalle terveydenhuollon henkilökunnalle joko yksityisesti tai potilaan hoitoon osallistuville työpareille ja tiimeille. Konsultaation ja ohjauksen tulokset välittyivät potilasta hoitavan henkilökunnan kautta yksittäisen potilaan terveydentilan selvittämiseen ja hoitoon.</p>
    <p>Vaikka A ei välittömästi osallistunutkaan itse potilaan hoitotyöhön, A:n potilasta hoitavalle henkilökunnalle antamat yksittäisiin potilaisiin tai potilastapauksiin liittyvät konsultaatio- ja ohjauspalvelut olivat sellaisia palveluja, joilla oli yhteys potilaan saamaan hoitoon. Palveluilla pyrittiin diagnosoimaan, hoitamaan ja mahdollisuuksien mukaan parantamaan sairauksia tai terveydellisiä poikkeavuuksia. Konsultaatio- ja ohjauspalveluja oli siten pidettävä arvonlisäverolaissa ja arvonlisäverodirektiivissä 2006/112/EY tarkoitettuina verosta vapautettuina terveyden- ja sairaanhoitopalveluina. A:n ei ollut suoritettava näiden potilaiden hoitoon kohdistuvien palvelujen myynnistä arvonlisäveroa.</p>
    <p>Ennakkoratkaisu ajalle 22.3.2013 - 31.12.2014.</p>
    <p>Arvonlisäverolaki 1 § 1 momentti 1 kohta, 34 § 1 momentti, 35 § ja 36 § 5 kohta</p>
    <p>Yhteisestä arvonlisäverojärjestelmästä annettu neuvoston direktiivi 2006/112/EY 2 artikla 1 kohta a ja c alakohta sekä 132 artikla 1 kohta b ja c alakohta</p>
    <p>Unionin tuomioistuimen tuomiot asioissa C-45/01, Dornier, C-212/01, Unterpertinger, C-307/01, D'Ambrumenil ja Dispute Resolution Services, C-106/05, L.u.P. ja C-262/08, CopyGene</p>
    <p>Asian ovat ratkaisseet hallintoneuvokset Matti Halén, Eila Rother, Hannele Ranta-Lassila, Timo Viherkenttä ja Vesa-Pekka Nuotio. Asian esittelijä Marita Eeva.</p>
  </dcterms:abstract>
</finlex:document>
