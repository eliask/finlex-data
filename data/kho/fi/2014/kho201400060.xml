<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400060</dcterms:identifier>
  <finlex:ecliIdentifier>ECLI:FI:KHO:2014:T60</finlex:ecliIdentifier>
  <dcterms:title>13.1.2014/60</dcterms:title>
  <dcterms:description>
    <p>
      <span>Ympäristölupa</span>
      <span>Jätteen käsittely ja hyödyntäminen</span>
      <span>Ympäristöluvan edellytykset</span>
      <span>Kaavoitus</span>
      <span>Asemakaavan vastaisuus</span>
      <span>Asemakaava</span>
      <span>Lupamääräykset</span>
      <span>Teollisuus- ja varastorakennusten korttelialue</span>
    </p>
  </dcterms:description>
  <finlex:registerNumber>3608/1/12</finlex:registerNumber>
  <dcterms:issued>2014-01-13</dcterms:issued>
  <finlex:fileCopyNumber>60</finlex:fileCopyNumber>
  <dcterms:abstract>
    <p>Aluehallintovirasto oli myöntänyt ympäristöluvan betoni- ja tiilijätteen käsittelylaitoksen toimintaan. Toiminta sijoittui asemakaavassa teollisuus- ja varastorakennusten korttelialueelle (T-6). Hallinto-oikeus oli kumonnut aluehallintoviraston päätöksen sillä perusteella, että yhtiön lupahakemuksen ja aluehallintoviraston päätökseen sisältyneiden lupamääräysten mukaista toimintaa alueella oli pidettävä asemakaavan vastaisena.</p>
    <p>Arvioitaessa toiminnan asemakaavan vastaisuutta asemakaava-alueelle vahvistettua käyttötarkoitusta oli arvioitava erityisesti siltä kannalta, minkälaisia ympäristönsuojelulainsäädännössä tarkoitettuja vaikutuksia kaavassa osoitetulta alueelta voitiin ennakoida ympäristössä aiheutuvan. Kun otettiin huomioon hakemuksessa ja lupamääräyksissä kysymyksessä olevasta toiminnasta esitetyt seikat, nyt kysymyksessä olevasta toiminnasta ympäristöön aiheutuvat päästöt olivat ennalta arvioiden lupamääräyksin rajattavissa siten, että ne eivät poikenneet siitä, mitä kysymyksessä olevalla teollisuus- ja varastorakennusten korttelialueella sijaitsevasta toiminnasta voitiin olettaa aiheutuvan. Kysymyksessä oleva laitos vastasi tällöin vaikutuksiltaan ja luonteeltaan kaavassa yleisesti osoitettua käyttötarkoitusta. Toimintaa ei siten ollut ympäristönsuojelulain 42 §:n 2 momentin ensimmäisessä lauseessa tarkoitetulla tavalla sijoitettu asemakaavan vastaisesti. Asia palautettiin muulta osin hallinto-oikeuden käsiteltäväksi.</p>
    <p>Ympäristönsuojelulaki 42 § 2 momentti</p>
    <p>Asian ovat ratkaisseet presidentti Pekka Vihervuori ja hallintoneuvokset Sakari Vanhala, Hannele Ranta-Lassila, Mika Seppälä ja Liisa Heikkilä sekä ympäristöasiantuntijaneuvokset Olli Dahl ja Juha Kaila. Asian esittelijä Arto Hietaniemi.</p>
  </dcterms:abstract>
</finlex:document>
