<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201401585</dcterms:identifier>
  <finlex:ecliIdentifier>ECLI:FI:KHO:2014:T1585</finlex:ecliIdentifier>
  <dcterms:title>15.5.2014/1585</dcterms:title>
  <dcterms:description>
    <p>
      <span>Kansalaisuusasia</span>
      <span>Henkilöllisyys</span>
      <span>Selvitetty henkilöllisyys</span>
      <span>Väestötietojärjestelmään merkitty henkilöllisyys</span>
      <span>Vähäinen muutos</span>
      <span>Syntymäajan oikaiseminen väestötietojärjestelmään</span>
      <span>Määräajan kuluminen</span>
    </p>
  </dcterms:description>
  <finlex:registerNumber>735/3/13</finlex:registerNumber>
  <dcterms:issued>2014-05-15</dcterms:issued>
  <finlex:fileCopyNumber>1585</finlex:fileCopyNumber>
  <dcterms:abstract>
    <p>X oli tullut 3.6.2002 kiintiöpakolaisena Suomeen. Kiintiövalinta-asiakirjojen mukaan X oli ilmoittanut syntyneensä vuonna 1971. Maahan saapuessaan hänellä oli ollut 11.3.2002 myönnetty Afganistanin Teheranin suurlähetystön myöntämä passi, jossa hänen syntymävuodekseen oli merkitty 1973. Tällä syntymäajalla X oli merkitty väestötietojärjestelmään 3.6.2002.</p>
    <p>Oikeata syntymäaikaa oli selvitetty poliisin kuulemisessa 27.1.2003. Tämän perusteella maistraatti oli 18.2.2003 muuttanut X:n syntymävuodeksi väestötietojärjestelmään vuoden 1971.</p>
    <p>Korkein hallinto-oikeus katsoi, ettei X:n henkilöllisyys ollut tullut luotettavasti selvitetyksi kansalaisuuslain 6 §:n 1 ja 2 momentissa tarkoitetulla tavalla. Väestötietojärjestelmään 18.2.2003 tehtyä syntymävuoden muutosta oli tapauksen olosuhteissa kuitenkin pidettävä kansalaisuuslain 6 §:n 4 momentissa tarkoitettuna vähäisenä muutoksena eikä se siten ollut katkaissut kansalaisuuslain 6 §:n 3 momentissa tarkoitetun kymmenen vuoden määräajan kulumista. Kun Maahanmuuttoviraston päätöksentekohetkellä 29.11.2011 X:n merkitsemisestä väestötietojärjestelmään ei ollut kuitenkaan kulunut vielä kymmentä vuotta, X:n henkilöllisyyttä ei tuolloin ollut voitu pitää selvitettynä myöskään kansalaisuuslain 6 §:n 3 ja 4 momentin nojalla.</p>
    <p>Kansalaisuuslaki 6 §</p>
    <p>Katso myös KHO 2004:115</p>
    <p>Asian ovat ratkaisseet presidentti Pekka Vihervuori sekä hallintoneuvokset Anne E. Niemi, Sakari Vanhala, Tuomas Lehtonen ja Outi Suviranta. Asian esittelijä Elisabeth Vuorenhela.</p>
  </dcterms:abstract>
</finlex:document>
