<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201402407</dcterms:identifier>
  <finlex:ecliIdentifier>ECLI:FI:KHO:2014:127</finlex:ecliIdentifier>
  <dcterms:title>20.8.2014/2407 KHO:2014:127</dcterms:title>
  <dcterms:description>
    <p>
      <span>Oikeusapu</span>
      <span>Tulkkauskulut</span>
      <span>Arvonlisävero</span>
      <span>Asianajotoimisto</span>
      <span>Ulkomaalaisasia</span>
      <span>Turvapaikka</span>
    </p>
  </dcterms:description>
  <finlex:registerNumber>4124/2/13</finlex:registerNumber>
  <dcterms:issued>2014-08-20</dcterms:issued>
  <finlex:fileCopyNumber>2407</finlex:fileCopyNumber>
  <dcterms:abstract>
    <p>
      <strong>Oikeudenkäyntiavustajan edustama asianajotoimisto oli hankkinut ulkopuoliselta tulkkauspalvelujen tarjoajalta arvonlisäverollisen tulkkauspalvelun asiassa, jossa oikeudellinen palvelu oli arvonlisäverolain 69 h §:n nojalla veroton.</strong>
    </p>
    <p>
      <strong>Asianajotoimistolla oli myynnin verottomuudesta huolimatta ollut arvonlisäverolain 102 §:n ja 131 §:n 1 momentin 4 kohdan nojalla oikeus arvonlisäverotuksessaan vähentää tulkkausyrityksen veloittama arvonlisävero. Vero ei siten ollut jäänyt asianajotoimiston kustannukseksi. Tulkkauslaskun sisältämän arvonlisäveron korvaamiseen oikeusapulain 17 §:n ja oikeusavun palkkioperusteista annetun valtioneuvoston asetuksen 11 §:n nojalla oikeusapuna ei siten ollut edellytyksiä.</strong>
    </p>
    <p>
      <strong>Arvonlisäverolaki 69 h §, 102 § ja 131 § 1 momentti</strong>
    </p>
    <p>
      <strong>Oikeusapulaki 17 §</strong>
    </p>
    <p>
      <strong>Valtioneuvoston asetus oikeusavun palkkioperusteista 11 §</strong>
    </p>
  </dcterms:abstract>
  <finlex:content>
    <div>
      <h3>Päätös, josta valitetaan</h3>
      <p>Helsingin hallinto-oikeus 20.12.2013 nro 13/1565/3</p>
    </div>
    <div>
      <h3>Asian aikaisempi käsittely</h3>
      <p><em>Helsingin hallinto-oikeus</em> on hylännyt asianajaja A:n vaatimuksen saada ulkomaalaisasiassa annetun oikeusavun osalta tulkkauskulujen korvauksena maksamansa arvonlisävero 26,06 euroa. Koska avustajan palkkiota ei ole vaadittu korvattavaksi arvonlisäverollisena, hallinto-oikeus on todennut, ettei ole perustetta korvata myöskään tulkin palkkioon liittyvää arvonlisäveroa.</p>
      <p>
        <em>Asian ovat ratkaisseet hallinto-oikeuden jäsenet Sirkka Heikkilä, Heikki Mauno ja Markku Lambert. Esittelijä Sofia Laaksonen.</em>
      </p>
    </div>
    <div>
      <h3>Käsittely korkeimmassa hallinto-oikeudessa</h3>
      <p><em>A</em> on vaatinut, että hänelle myönnetään valituslupa ja Helsingin hallinto-oikeuden päätös kumotaan siltä osin kuin avustajalle ei ole korvattu tulkkauksesta aiheutuneita kuluja täysimääräisesti. Avustaja ei laskuta turvapaikanhakijalta arvonlisäveroa, sillä EU-alueen ulkopuolisena turvapaikanhakija ei ole velvollinen maksamaan arvonlisäveroa oikeusapupalvelustaan (arvonlisäverolain 69 h §, immateriaalipalvelu yhteisön ulkopuolelle). Helsinkiläinen Asianajotoimisto A Oy puolestaan on maksanut arvonlisäveron ostamastaan tulkkauspalvelusta, kuten sen tulee tehdäkin. Hallinto-oikeudella ei ole ollut lakiin perustuvaa oikeutta olla korvaamatta avustajan välttämättä maksamaa tulkkauslaskua, johon arvonlisävero on lisätty maksettavaksi.</p>
    </div>
    <div>
      <h3>Korkeimman hallinto-oikeuden ratkaisu</h3>
      <p>Korkein hallinto-oikeus myöntää valitusluvan ja tutkii asian. Valitus hylätään. Hallinto-oikeuden päätöksen lopputulosta ei muuteta.</p>
      <p>
        <em>Perustelut</em>
      </p>
      <p>Asianajotoimisto A Oy on hankkinut asianajaja A:n asiakkaalle suorittamaa arvonlisäverolain 69 h §:ssä tarkoitettua verotonta oikeudellista palvelua varten Helsingin Tulkkipalveluilta arvonlisäverollisen tulkkauspalvelun. Asianajotoimistolla on myynnin verottomuudesta huolimatta ollut arvonlisäverolain 102 ja 131 §:n 1 momentin 4 kohdan nojalla oikeus arvonlisäverotuksessaan vähentää tulkkausyrityksen veloittama arvonlisävero. Tämä arvonlisävero ei siten ole jäänyt toimiston kustannukseksi. Näillä perusteilla tulkkauslaskun sisältämän arvonlisäveron korvaamiseen oikeusapulain 17 §:n ja oikeusavun palkkioperusteista annetun valtioneuvoston asetuksen 11 §:n nojalla oikeusapuna ei ole edellytyksiä.</p>
      <p>Tämän vuoksi ja kun otetaan huomioon korkeimmassa hallinto-oikeudessa esitetyt vaatimukset ja asiassa saatu selvitys, hallinto-oikeuden päätöksen lopputuloksen muuttamiseen ei ole perusteita.</p>
      <p>Asian ovat ratkaisseet hallintoneuvokset Kari Kuusiniemi, Riitta Mutikainen, Leena Äärilä, Liisa Heikkilä ja Janne Aer. Asian esittelijä Lea Alén.</p>
    </div>
  </finlex:content>
</finlex:document>
