<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201402613</dcterms:identifier>
  <finlex:ecliIdentifier>ECLI:FI:KHO:2014:T2613</finlex:ecliIdentifier>
  <dcterms:title>5.9.2014/2613</dcterms:title>
  <dcterms:description>
    <p>
      <span>Perusopetus</span>
      <span>Koulukuljetus</span>
      <span>Maksuton kuljetus</span>
      <span>Kuljetusta tai saattamista varten myönnettävä riittävä avustus</span>
    </p>
  </dcterms:description>
  <finlex:registerNumber>3030/3/13</finlex:registerNumber>
  <dcterms:issued>2014-09-05</dcterms:issued>
  <finlex:fileCopyNumber>2613</finlex:fileCopyNumber>
  <dcterms:abstract>
    <p>Ensimmäisen vuosiluokan oppilaalla oli oikeus maksuttomaan koulukuljetukseen liian rasittavan koulumatkan takia. Oppilaan huoltaja oli itse halunnut huolehtia oppilaan kuljettamisesta. Kunnan sivistysosaston osastosihteeri oli myöntänyt huoltajalle avustuksen, jonka määrä oli laskettu Helsingin Seudun Liikenne -kuntayhtymän koululaisen matkalipun hinnan perusteella.</p>
    <p>Perusopetuslain 32 §:n 1 momentin mukaan maksuttoman kuljetuksen vaihtoehtona on oppilaan kuljettamista tai saattamista varten myönnettävä riittävä avustus. Säännöksen esitöiden (HE 30/1982 vp) mukaan avustusta voitiin pitää riittävänä, jos kuljettamisesta ja saattamisesta aiheutuvat välttämättömät ja välittömät menot korvataan huoltajalle. Huoltajalle oppilaan kouluun kuljettamista varten maksettavaksi päättämää edellä todetuin tavoin koululaisen matkalipun hinnan perusteella laskettua avustusta ei pidetty perusopetuslain 32 §:n 1 momentissa tarkoitetulla tavalla riittävänä korvaamaan huoltajalle kuljettamisesta aiheutuvia välttämättömiä ja välittömiä kustannuksia.</p>
    <p>Perusopetuslaki 32 § 1 momentti</p>
    <p>Asian ovat ratkaisseet presidentti Pekka Vihervuori sekä hallintoneuvokset Sakari Vanhala, Eija Siitari, Tuomas Lehtonen ja Outi Suviranta. Asian esittelijä Saija Laitinen.</p>
  </dcterms:abstract>
</finlex:document>
