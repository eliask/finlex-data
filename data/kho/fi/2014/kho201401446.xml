<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201401446</dcterms:identifier>
  <finlex:ecliIdentifier>ECLI:FI:KHO:2014:T1446</finlex:ecliIdentifier>
  <dcterms:title>29.4.2014/1446</dcterms:title>
  <dcterms:description>
    <p>
      <span>Vammaispalvelu</span>
      <span>Asunnon muutostyöt</span>
      <span>Korjaussuunnitelma</span>
      <span>Kustannusarvio</span>
      <span>Korjaussuunnitelmasta poikkeaminen</span>
      <span>Välttämättömät muutostyöt</span>
      <span>Kohtuulliset kustannukset</span>
    </p>
  </dcterms:description>
  <finlex:registerNumber>3650/3/12</finlex:registerNumber>
  <dcterms:issued>2014-04-29</dcterms:issued>
  <finlex:fileCopyNumber>1446</finlex:fileCopyNumber>
  <dcterms:abstract>
    <p>Vaikeavammaiselle henkilölle oli myönnetty korvausta asunnon muutostöistä. Rakennustarkastaja oli laatinut etukäteen suunnitelluista välttämättömistä ja kohtuullisen hintaisista muutostöistä kustannusarvion paikan päällä suoritetun kohteen tarkastuksen perusteella.</p>
    <p>Asunnon muutostyö toteutettiin ennakkoon laaditusta korjaussuunnitelmasta poiketen siten, että wc-tilaksi suunniteltu apukeittiö oli samalla muutettu myös pesutilaksi. Sinänsä kunnan asianomaisella viranomaisella ei ollut oikeutta vaatia, että vammainen henkilö neuvottelee kunnan edustajan kanssa asunnon välttämättömistä muutostöistä ennen töiden toteuttamista. Asunnon muutostöiden välttämättömyyttä myöhemmin arvioitaessa merkitystä voitiin kuitenkin antaa niille seikoille, jotka ilmenivät korjaussuunnitelmasta ja kustannusarviosta.</p>
    <p>Asiassa ei ollut ilmennyt, että uuden, mainittuun suunnitelmaan sisältymättömän pesutilan rakentaminen olisi ollut henkilön vamman vuoksi välttämätöntä, kun otettiin huomioon asunnossa jo olevan pesutilan käyttökelpoisuudesta saatu selvitys. Uudesta pesutilasta aiheutuneet kustannukset eivät tulleet kunnan korvattaviksi. Sitä vastoin apukeittiön muuttaminen pelkästään wc-tilaksikin oli edellyttänyt sellaisia välttämättömiä muutoksia, joita ei ollut otettu huomioon korjaussuunnitelmassa eikä vastaavasti kustannusarviossa. Näistä muutoksista aiheutuvat kohtuulliset kustannukset tulivat kunnan korvattaviksi.</p>
    <p>Laki vammaisuuden perusteella järjestettävistä palveluista ja tukitoimista 9 § 2 momentti</p>
    <p>Asetus vammaisuuden perusteella järjestettävistä palveluista ja tukitoimista 12 § 1 momentti ja 2 momentti sekä 13 §</p>
    <p>Asian ovat ratkaisseet hallintoneuvokset Anne E. Niemi, Eija Siitari, Alice Guimaraes-Purokoski, Tuomas Lehtonen ja Outi Suviranta.</p>
  </dcterms:abstract>
</finlex:document>
