<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201403393</dcterms:identifier>
  <finlex:ecliIdentifier>ECLI:FI:KHO:2014:162</finlex:ecliIdentifier>
  <dcterms:title>5.11.2014/3393 KHO:2014:162</dcterms:title>
  <dcterms:description>
    <p>
      <span>Ulkomaalaisasia</span>
      <span>Perheenjäsen</span>
      <span>Perheenyhdistäminen</span>
      <span>Hakemuksen tekemisen ajankohta</span>
      <span>Side muihin perheenjäseniin</span>
      <span>Perheeseen liittyvät kulttuuriset  sosiaaliset ja kielelliset siteet kotimaahan</span>
      <span>Lapsen etu</span>
    </p>
  </dcterms:description>
  <finlex:registerNumber>3240/3/12</finlex:registerNumber>
  <dcterms:issued>2014-11-05</dcterms:issued>
  <finlex:fileCopyNumber>3393</finlex:fileCopyNumber>
  <dcterms:abstract>
    <p>Suomessa vuodesta 2002 asunut Thaimaan kansalainen X oli Suomen kansalaisen avopuoliso ja työskenteli avopuolison omistamassa yrityksessä. Pariskunnalla oli vuonna 2005 syntynyt yhteinen lapsi. X oli vuonna 2011 hakenut oleskelulupaa perheensiteen perusteella kaksostyttärilleen, jota olivat syntyneet vuonna 1998 ja asuivat Thaimaassa.</p>
    <p>Maahanmuuttovirasto oli hylännyt X:n hakemuksen sillä perusteella, että X:n perheside kaksoistyttäriin oli katkennut.</p>
    <p>Hallinto-oikeus oli hylännyt X:n valituksen.</p>
    <p>Asiassa saadun selvityksen mukaan X oli vuosina 1998 - 2002 asunut Thaimaassa äitinsä kanssa, joka oli huolehtinut kaksosista X:n työskennellessä toisella paikkakunnalla siellä. Muutettuaan Suomeen X oli parin vuoden välein tehnyt pari kuukautta kestäneen vierailun Thaimaahan. X oli edelleen tytärtensä yksinhuoltaja ja oli jatkuvasti taloudellisesti huolehtinut heidän koulunkäynnistään ja toimeentulostaan Thaimaassa.</p>
    <p>Koulua käydessään kaksoset olivat ajoittain asuneet itsenäisesti vuokra-asunnossa, mutta muuten 80 vuotta täyttäneen isoäitinsä kanssa, joka kaksosten mukaan oli heille läheisempi henkilö kuin äiti. Toinen kaksosista oli lisäksi katsonut, että X:n sisar oli hänelle läheisempi henkilö kuin äiti. Korkeimmalle hallinto-oikeudelle toimitetun lisäselvityksen mukaan kaksoset asuivat nykyisin X:n sisaren ja tämän perheen sekä isoäitinsä kanssa ja kävivät paikallista koulua. X:n mukaan hän piti Internetin kautta tiiviisti yhteyttä tyttäriinsä, usein päivittäin.</p>
    <p>Korkein hallinto-oikeus myönsi valitusluvan ja hylkäsi X:n valituksen.</p>
    <p>Korkein hallinto-oikeus katsoi, että X:n yhteys Thaimaassa asuviin kaksostyttäriinsä ei ollut koskaan täysin katkennut. X:n ennen hakemuksen tekemistä Suomessa viettämän ajan pituus, tytärten pitkäkestoinen ja läheinen suhde Thaimaassa asuviin sukulaisiin sekä heidät puutteelliset tietonsa oloista, joissa heidän äitinsä Suomessa asui sekä hänen elämästään uuden perheensä parissa ei kuitenkaan tukenut päätelmää, jonka mukaan äidin ja tytärten välillä vallitsisi ulkomaalaislain 37 §:n 1 momentissa tarkoitettu perhesuhde. Kun lisäksi otettiin huomioon, että kaksoset puhuivat pelkästään thain kieltä sekä jonkun verran englantia ja olivat käyneet koulunsa thain kielellä ja heillä siten oli vahvat perheeseen liittyvät, kulttuuriset, sosiaaliset ja kielelliset siteet kotimaahansa, hakemuksen hylkäämistä ei voitu pitää heidän etunsa vastaisena.</p>
    <p>Hakemuksen hylkäämisen ei katsottu olevan ristiriidassa ulkomaalaislain 50 §:n 1 momentin kanssa, kun oleskelulupaa oli haettu perheensiteen perusteella. Tällä hakemusperusteella oleskelulupaa ei ollut tullut myöntää.</p>
    <p>Äänestys 6-2 (jaostoplenumratkaisu)</p>
    <p>Ulkomaalaislaki 37 § 1 momentti, 50 § 1 momentti ja 66 a §</p>
    <p>Seloste on kokonaisuudessaan ruotsinkielisellä päätössivustolla.</p>
  </dcterms:abstract>
</finlex:document>
