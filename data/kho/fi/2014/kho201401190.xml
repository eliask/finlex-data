<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201401190</dcterms:identifier>
  <finlex:ecliIdentifier>ECLI:FI:KHO:2014:T1190</finlex:ecliIdentifier>
  <dcterms:title>8.4.2014/1190</dcterms:title>
  <dcterms:description>
    <p>
      <span>Kunnallisasia</span>
      <span>Talousarvion hyväksyminen</span>
      <span>Määrärahan varaaminen koulun toimintaan</span>
      <span>Päätöksen valituskelpoisuus</span>
      <span>Valmistelua koskeva päätös</span>
      <span>Erillinen päätös koulun lakkauttamisesta</span>
    </p>
  </dcterms:description>
  <finlex:registerNumber>2585/3/12</finlex:registerNumber>
  <dcterms:issued>2014-04-08</dcterms:issued>
  <finlex:fileCopyNumber>1190</finlex:fileCopyNumber>
  <dcterms:abstract>
    <p>Kunnanvaltuusto oli hyväksynyt vuoden 2012 talousarvion siten, että L:n koululle varattiin määräraha vain kevätlukukaudeksi 2012 ja koulun toiminnan todettiin loppuvan 31.7.2012. Kunnanvaltuusto oli sittemmin keväällä 2012 päättänyt, että L:n koulu lakkautetaan 31.7.2012.</p>
    <p>Kuntalain 65, 90 ja 91 § huomioon ottaen valtuuston päätös talousarvion hyväksymisestä on sinänsä valituskelpoinen. Muutoksenhakija ja hänen asiakumppaninsa olivat valittaneet S:n kunnanvaltuuston päätöksestä L:n koulun lakkauttamisen osalta. Valitusta oli perusteltu menettelyllisillä seikoilla, jotka tulevat ratkaistavaksi siinä yhteydessä, kun valtuusto tekee erillisen valmistelun jälkeen lopullisen päätöksen L:n koulun lakkauttamisesta. Tähän nähden valittajien oikeussuojan tarve tai kunnan hallinnon ja toiminnan lainmukaisuuden valvonta eivät edellyttäneet mahdollisuutta saada tehdä kunnallisvalitusta talousarvion hyväksymispäätöksestä siltä osin kuin talousarvion perusteluihin oli otettu valtuuston periaatteellis­luonteinen kannanotto L:n koulun lakkauttamisesta. Valtuuston talousarvion hyväksymistä koskeva päätös koskee L:n koulun lakkauttamisen osalta vain valmistelua eikä siihen saanut tältä osin hakea muutosta.</p>
    <p>Kuntalaki 65, 90 ja 91 §</p>
    <p>Asian ovat ratkaisseet hallintoneuvokset Anne E. Niemi, Eija Siitari, Alice Guimaraes-Purokoski, Tuomas Lehtonen ja Outi Suviranta. Asian esittelijä Anneli Tulikallio.</p>
  </dcterms:abstract>
</finlex:document>
