<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201401249</dcterms:identifier>
  <finlex:ecliIdentifier>ECLI:FI:KHO:2014:T1249</finlex:ecliIdentifier>
  <dcterms:title>11.4.2014/1249</dcterms:title>
  <dcterms:description>
    <p>
      <span>Kuntien välinen hallintoriita</span>
      <span>Kehitysvammaisen erityishuolto</span>
      <span>Kotikunta</span>
      <span>Alaikäinen nuori</span>
      <span>Itsenäistyminen</span>
      <span>Vanhempien muutto</span>
    </p>
  </dcterms:description>
  <finlex:registerNumber>2173/3/12</finlex:registerNumber>
  <dcterms:issued>2014-04-11</dcterms:issued>
  <finlex:fileCopyNumber>1249</finlex:fileCopyNumber>
  <dcterms:abstract>
    <p>Kehitysvammainen ja autistinen A oli asunut H:n kaupungissa yhdessä vanhempiensa kanssa. A oli solminut erityishuollon kuntayhtymän kanssa toistaiseksi voimassa olevan vuokrasopimuksen ja siirtynyt lapsuudenkodistaan H:n kaupungissa pitkäaikaiseen asumispalveluun kuntayhtymän tukiyksikköön, joka sijaitsi K:n kaupungissa. A:n vanhemmat muuttivat tämän jälkeen, mutta ennen kuin A täytti 18 vuotta, R:n kaupunkiin.</p>
    <p>H:n kaupunki vaati R:n kaupungilta korvausta A:n erityishuollon kustannuksista siitä alkaen kun A:n vanhemmat olivat muuttaneet tuohon kuntaan. H:n kaupungin mukaan A:n kotikunta oli seurannut A:n vanhempien kotikuntaa ottaen huomioon, että A:lla oli perhesuhteidensa vuoksi kiintein yhteys R:n kaupunkiin. A vieraili säännöllisesti vanhempiensa luona ja vietti heidän luonaan viikonloppuja. Hallinto-oikeus hylkäsi H:n kaupungin hallintoriitahakemuksen.</p>
    <p>Korkein hallinto-oikeus katsoi, että A oli muuttanut itsenäistymistarkoituksessa pois lapsuudenkodistaan ennen kuin hän oli täyttänyt 18 vuotta ja ennen kuin hänen vanhempansa olivat muuttaneet H:n kaupungista. Vanhempien muutto ei näissä oloissa vaikuttanut A:n kotikuntaan. H:n kaupungin hallintoriitahakemus oli siten tullut hylätä. Hallinto-oikeuden päätöksen lopputulos pysytettiin.</p>
    <p>Sovelletut oikeusohjeet</p>
    <p>Sosiaalihuoltolaki 13 § 1 momentti 1 kohta, 14 § 1 momentti ja 17 § 2 momentti</p>
    <p>Kotikuntalaki 2 §</p>
    <p>Ks. myös KHO 2012:116 ja KHO 4.8.2004 taltionumero 1775</p>
    <p>Asian ovat ratkaisseet hallintoneuvokset Anne E. Niemi, Eija Siitari, Tuomas Lehtonen, Outi Suviranta ja Janne Aer. Asian esittelijä Marja-Liisa Judström.</p>
  </dcterms:abstract>
</finlex:document>
