<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400078</dcterms:identifier>
  <finlex:ecliIdentifier>ECLI:FI:KHO:2014:T78</finlex:ecliIdentifier>
  <dcterms:title>14.1.2014/78</dcterms:title>
  <dcterms:description>
    <p>
      <span>Taksilupa</span>
      <span>Asemapaikan muuttaminen</span>
      <span>Toimeksiantosopimus</span>
    </p>
  </dcterms:description>
  <finlex:registerNumber>1569/2/13</finlex:registerNumber>
  <dcterms:issued>2014-01-14</dcterms:issued>
  <finlex:fileCopyNumber>78</finlex:fileCopyNumber>
  <dcterms:abstract>
    <p>Yhtiölle oli 13.11.2009 myönnetty taksilupa, jossa asemapaikaksi oli vahvistettu Orimattila. Orimattilassa yhtiö oli liikennöinyt 22.5.2011 asti. Yhtiö oli hakenut taksiluvan asemapaikan muuttamista siten, että asemapaikaksi merkitään myös Espoo, Kirkkonummi ja Vantaa. Tämä vastaisi yhtiön mukaan sen oman toimeksiantosopimuksen päätoiminta-aluetta.</p>
    <p>Taksilupa, samoin kuin siihen tehtävät muutokset, myönnetään muun muassa liikennetarpeen perusteella. Lupaan merkitty asemapaikka on yksi keino ohjata autot tietyn paikkakunnan ajoihin, kun määräys velvoittaa autoilijaa olemaan yleensä saatavilla ajoihin asemapaikalla. Autoilija voi viedä asiakkaan minne tahansa Suomessa ja sitoutua toimeksiantoon muualla, mutta ei voi vapaasti jäädä odottelemaan kyytejä asemapaikkansa ulkopuolelle. Oman asemapaikan kysynnän tyydyttäminen on ensisijainen tehtävä.</p>
    <p>Elinkeino-, liikenne- ja ympäristökeskuksen päätös, jolla se oli hylännyt yhtiön hakemuksen, oli perustunut liikennetarpeen arviointiin. Taksiluvan asemapaikkaa koskevaa määräystä ei ollut syytä muuttaa yhtiön toimeksiantosopimuksen eikä muidenkaan asiassa esitettyjen perusteiden johdosta.</p>
    <p>Taksiliikennelaki 2 § 5 kohta, 10 § 1 ja 2 momentti, 12 § 1 momentti sekä 19 § 1 ja 2 momentti</p>
    <p>Asian ovat ratkaisseet presidentti Pekka Vihervuori sekä hallintoneuvokset Eila Rother, Hannele Ranta-Lassila, Leena Äärilä ja Mikko Pikkujämsä. Asian esittelijä Marja Leena Kemppainen.</p>
  </dcterms:abstract>
</finlex:document>
