<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19880523">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198802110</dcterms:identifier>
  <finlex:ecliIdentifier>ECLI:FI:KHO:1988:T2110</finlex:ecliIdentifier>
  <dcterms:title>23.5.1988/2110 KHO:1988-A</dcterms:title>
  <dcterms:description>
    <p>
      <span>Lausunto</span>
      <span>Tasavallan</span>
      <span>Presidentille</span>
      <span>Suomen kansalaisuus</span>
      <span>Virheellinen tieto</span>
      <span>Kansalaistamispäätöksen mitättömyys</span>
    </p>
  </dcterms:description>
  <finlex:registerNumber>5552/1/87</finlex:registerNumber>
  <dcterms:issued>1988-05-23</dcterms:issued>
  <finlex:fileCopyNumber>2110</finlex:fileCopyNumber>
  <jpvm>88/4</jpvm>
  <sysluok>
    <snro>1.01.01.05</snro>
  </sysluok>
  <dcterms:abstract>
    <p>Henkilö oli saapunut vuonna 1973 Suomeen ja käyttänyt Turkin passia, jonka mukaan hän oli Turkin kansalainen Mehmet Colak. Tasavallan Presidentin vuonna 1978 antamalla päätöksellä hänet oli otettu Suomen kansalaiseksi Mehmet Colak nimisenä. Myöhemmin oli käynyt ilmi, että hän oli käyttänyt vääriä henkilötietoja ja että hänen oikea nimensä oli Mohamed Hemmet. Hemmet oli pyytänyt Tasavallan Presidentille osoittamassaan hakemuksessa selitystä siitä, olivatko hän ja hänen poikansa Bassam Suomen kansalaisia.</p>
    <p>KHO katsoi, että edellä mainittu vuonna 1978 annettu kansalaistamispäätös ei ollut oikeudellisesti mitätön. Mikäli henkilö on Suomen kansalaisuutta hakiessaan antanut virheellisiä tietoja henkilöllisyydestään tai olosuhteistaan muutoin, kansalaistamista koskeva Tasavallan Presidentin päätös voitiin purkaa ylimääräisestä muutoksenhausta hallintoasioissa annetun lain 6 §:n 1 momentin nojalla. Päätöstä ei sanotun 6 §:n 2 momentin mukaan saanut kuitenkaan purkaa, ellei se loukannut yksityisen oikeutta tai julkisen edun katsota vaativan päätöksen purkamista. Asiassa ei ollut esitetty sellaisia seikkoja, joiden perusteella julkisen edun voitaisiin katsoa vaativan päätöksen purkamista. Päätöksen purkamista oli lisäksi edellä mainitun lain 7 §:n 2 momentin mukaan haettava viiden vuoden kuluessa siitä, kun päätös sai lainvoiman. Tämän määräajan jälkeen päätös voitiin purkaa vain erityisen painavista syistä, joita asiassa ei ollut esitetty. Kun kansalaistamispäätös edellä sanotun mukaisesti ei ollut oikeudellisesti mitätön eikä sen purkamiseen ollut laillisia edellytyksiä, KHO katsoi lausuntonaan kansalaisuuslain 13 §:n mukaisen selityksen antamista varten, että kansalaistamispäätös koski sen todellisena kohteena olleita Mohamed ja Bassam Hemmetiä ja että nämä näin ollen olivat Suomen kansalaisia. Selitystä ei Bassam Hemmetin osalta kuitenkaan voitaisi antaa ellei hänen äitinsä yhtyisi hakemukseen.</p>
  </dcterms:abstract>
  <p>HPurkuL 6 §</p>
  <p>HPurkuL 7 § 2 mom</p>
  <p>KansalaisuusL 13 §</p>
  <p>HolhousL 36 §</p>
</finlex:document>
