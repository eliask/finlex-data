<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19881118">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198804672</dcterms:identifier>
  <finlex:ecliIdentifier>ECLI:FI:KHO:1988:A107</finlex:ecliIdentifier>
  <dcterms:title>18.11.1988/4672 KHO:1988-A-107</dcterms:title>
  <dcterms:description>
    <p>
      <span>Lohkominen</span>
      <span>Yhteisomistus</span>
      <span>Jako</span>
      <span>Määräala</span>
      <span>Määrämuoto</span>
      <span>Kaupanvahvistaja</span>
      <span>Puolison suostumus</span>
    </p>
  </dcterms:description>
  <finlex:registerNumber>4362/2/87</finlex:registerNumber>
  <dcterms:issued>1988-11-18</dcterms:issued>
  <finlex:fileCopyNumber>4672</finlex:fileCopyNumber>
  <jpvm>88/6</jpvm>
  <sysluok>
    <snro>1.06.03.03.04</snro>
  </sysluok>
  <dcterms:abstract>
    <p>Maanmittauskonttori oli hylännyt lohkomisen toimittamista koskevan hakemuksen sillä perusteella, että hakijoiden keskenään tekemä sopimus koko tilan jakamisesta määräaloina olisi, siltä osin kuin he tällä sopimuksella jaettujen kolmen kuolinpesän ulkopuolella omana osuutenaan kukin jo omistivat 1/10 tilasta, ollut tehtävä maakaaren 1 luvun 2 §:n säännöksen mukaisesti, minkä lisäksi olisi tarvittaessa ollut otettava huomioon avioliittolain 38 §:n säännökset. Maanmittaushallitus ei muuttanut maanmittauskonttorin päätöstä. KHO katsoi, että he olivat sopimuksella toimitetulla perinnönjaolla jakaneet kyseiset kuolinpesät siten, että kukin heistä sai kolmasosan pesän säästöstä, ja olivat samalla purkaneet välilleen muodostuneen yhteisomistussuhteen puheena olevaan tilaan. Yhteisomistussuhteen purkamisella ei kukaan yhteisomistajista ollut luovuttanut toiselle konkreettista osaa kiinteistöstä eikä sen murto-osaa, joten kysymyksessä ei ollut maakaaren 1 luvun 2 §:ssä säädettyä muotoa vaativa kiinteistön kauppa, vaihto tai lahja. Sen vuoksi ja kun perinnönjako voidaan perintökaaren 23 luvun 3 §:n mukaan suorittaa osakkaiden sopimalla tavalla, ei lohkomisen esteenä ollut se, että jakosopimusta ei ollut laadittu maakaaren mainittua säännöstä noudattaen. Kun yhteisomistussuhteen purkaminen ei sisältänyt kiinteistön luovutusta, ei myöskään heidän puolisoidensa suostumus ollut toimenpiteeseen tarpeen. Maanmittaustoimisto ei siis ollut voinut mainitsemillaan perusteilla kieltäytyä antamasta lohkomismääräystä. Maanmittaushallituksen ja maanmittauskonttorin päätökset kumottiin ja asia palautettiin maanmittaustoimistolle uudelleen käsiteltäväksi.</p>
    <p>Äänestys 4-1.</p>
  </dcterms:abstract>
  <p>JakoL 186 § 1 mom</p>
  <p>MK 1 luku 2 §</p>
  <p>AL 38 §</p>
  <p>Perintökaari_23_luku_3_§</p>
  <kirjav>Kyläkallio: Määräosainen yhteisomistus 1965 s. 23, 30, 34, 55-56, 62, 295 ja 297</kirjav>
</finlex:document>
