<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19880309">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198800897</dcterms:identifier>
  <finlex:ecliIdentifier>ECLI:FI:KHO:1988:A32</finlex:ecliIdentifier>
  <dcterms:title>9.3.1988/897 KHO:1988-A-32</dcterms:title>
  <dcterms:description>
    <p>
      <span>Kunnallisasia</span>
      <span>Kunnanhallituksen toimivalta</span>
      <span>Viranhaltijan väliaikainen siirtäminen</span>
      <span>Virkajärjestely</span>
      <span>Toimivallan ylittäminen</span>
    </p>
  </dcterms:description>
  <finlex:registerNumber>1797/1/87</finlex:registerNumber>
  <dcterms:issued>1988-03-09</dcterms:issued>
  <finlex:fileCopyNumber>897</finlex:fileCopyNumber>
  <jpvm>88/2</jpvm>
  <sysluok>
    <snro>1.02.06.01.04</snro>
    <snro>1.02.05.02.02</snro>
  </sysluok>
  <dcterms:abstract>
    <p>Kaupunginvaltuusto oli 9.1.1985 päättänyt, että rakennuspäällikölle myönnettiin virkavapaus tästä virasta ja hänet määrättiin rakennustarkastajaksi, että rakennustarkastajalle myönnettiin virkavapaus tästä virasta ja hänet määrättiin virastopäällikön osoittamiin tehtäviin teknisen viraston rakennusosastolla ja että mainitut järjestelyt olivat voimassa ajan 1.2.1985-31.1.1986. Kaupunginhallitus oli jatkanut päätöksillään 14.1.1986 ja 25.3.1986 virkajärjestelyjen voimassaoloaikaa 30.6.1986 saakka. Valituksenalaisella päätöksellään 20.5. 1986 kaupunginhallitus oli päättänyt, että virkajärjestelyjen voimassaoloaikaa pidennettiin toistaiseksi korkeintaan 31.8. 1986 saakka.</p>
    <p>Kaupungin virkasäännön 25 §:n 3 momentin mukaan viranhaltija voitiin sen estämättä, mitä 1 momentissa oli määrätty, siirtää väliaikaisesti oman kaupungin toiseen virkaan tai virkasuhteeseen, johon vaadittiin vastaava virkakelpoisuus, edellytyksin, ettei viranhaltijan varsinainen palkka vähentynyt ja että hänelle hakemuksetta annettiin täksi ajaksi virkavapaus omasta virastaan. Kaupungin rakennusvalvontatoimiston johtosäännön 5 §:n 2 momentin mukaan kaupunginhallituksella oli oikeus valita rakennustarkastajan viran väliaikainen hoitaja enintään kuusi kuukautta kestäväksi toimikaudeksi. Kaupunginhallitus oli jatkanut po. järjestelyjä heinäkuun alkuun mennessä yhteensä viidellä kuukaudella. Tähän nähden kaupunginhallitus oli voinut päättää virkajärjestelyjen jatkamisesta vielä heinäkuun ajaksi vuonna 1986. Siltä osin kuin kysymys oli virkajärjestelyjen voimassaoloajan pidentämisestä ajaksi 1.-31.8.1986, kaupunginhallitus ei ollut voinut päättää virkajärjestelyjen jatkamisesta enää tuoksi ajaksi, kun kaupunginhallitus oli jo jatkanut mainittuja järjestelyjä elokuun alkuun mennessä yhteensä kuudella kuukaudella. Kaupunginhallitus oli tältä osin mennyt toimivaltaansa ulommaksi. Kun kuitenkin aika, jota virkajärjestelyt olivat koskeneet, oli jo päättynyt, enemmän lausunnon antaminen asiassa sanotulta osin raukesi.</p>
  </dcterms:abstract>
  <p>KunL 139 §</p>
</finlex:document>
