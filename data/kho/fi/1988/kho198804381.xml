<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19881102">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198804381</dcterms:identifier>
  <finlex:ecliIdentifier>ECLI:FI:KHO:1988:A55</finlex:ecliIdentifier>
  <dcterms:title>2.11.1988/4381 KHO:1988-A-55</dcterms:title>
  <dcterms:description>
    <p>
      <span>Valtionosuus</span>
      <span>Käyttökustannus</span>
      <span>Mielisairaala</span>
      <span>Henkilökunnan asunnot</span>
    </p>
  </dcterms:description>
  <finlex:registerNumber>1924/5/86</finlex:registerNumber>
  <dcterms:issued>1988-11-02</dcterms:issued>
  <finlex:fileCopyNumber>4381</finlex:fileCopyNumber>
  <jpvm>88/6</jpvm>
  <sysluok>
    <snro>1.02.11.03</snro>
  </sysluok>
  <dcterms:abstract>
    <p>Lääninhallitus oli hylännyt mielisairaanhuoltopiirin kuntainliiton vaatimuksen kuntainliiton käyttökustannuksia vuodelta 1984 koskevan valtionosuuspäätöksen oikaisemisesta siten, että valtionosuuteen oikeuttaviksi kustannuksiksi luettaisiin ne kustannukset, mitkä kuntainliitolle oli aiheutunut asuntojen järjestämisestä mielisairaanhoidon tehtäviä toteuttavalle henkilökunnalle kuntainliiton toimesta. Perusteluinaan lääninhallitus oli maininnut, että asuntojen vuokraamista henkilökunnan käyttöön ei ollut pidettävä mielisairaslain 1 §:ssä tarkoitettuna mielisairaanhoitona tai muunakaan sosiaali- ja terveydenhuollon suunnittelusta ja valtionosuudesta annetun lain 1 §:n 2 momentissa tarkoitettuna erityislain perusteella suoritettuna toimintana. Asuntojen vuokraustoiminta ei ollut perustunut myöskään sosiaali- ja terveydenhuollon järjestämisestä vuosina 1984-1988 annettuihin valtakunnallisiin suunnitelmiin. Asuntojen vuokraamista ei näin ollen voitu pitää sellaisena sosiaali- ja terveydenhuollon suunnittelusta ja valtionosuudesta annetun lain 16 §:n 1 momentissa tarkoitettuna terveydenhuoltona, jonka järjestämisestä aiheutuneisiin kustannuksiin valtionosuus tuli suorittaa.</p>
    <p>KHO katsoi, että kun otettiin huomioon kuntainliiton sairaalan ja muiden toimipaikkojen sijainti sekä asiakirjoissa oleva selvitys kulkuyhteyksistä ja asuntojen saatavuudesta kuntainliiton toimipaikkakunnalla, kuntainliitolle mielisairaslain 1 ja 3 §:n mukaan kuuluvan mielisairaanhoidon järjestäminen oli vuonna 1984 edellyttänyt siihen kuuluvia tehtäviä toteuttavan henkilökunnan saamiseksi ja pysyttämiseksi asuntojen järjestämistä sanotun henkilökunnan käyttöön kuntainliiton toimesta. Näin ollen kysymyksessä oleva asuntojen vuokraaminen oli kuulunut mielisairaanhoidon järjestämiseen ja asuntojen vuokrauskustannuksia oli pidettävä luonteeltaan mielisairaslaissa tarkoitetusta toiminnasta aiheutuneina henkilökuntakustannuksina. Kuntainliiton oikaisuvaatimusta ei siten voitu, kun otettiin huomioon myös mielisairaslain 48 §:n, sosiaali- ja terveydenhuollon suunnittelusta ja valtionosuudesta annetun lain 1 §:n, 7 §:n 3 momentin ja 16 §:n 1 momentin sekä kuntien ja kuntainliittojen valtionosuuksista ja -avustuksista annetun lain 5 §:n 4 ja 8 kohdan säännökset, hylätä lääninhallituksen päätöksessä mainituilla perusteilla. Sen vuoksi KHO kumosi lääninhallituksen päätöksen ja palautti asian lääninhallitukselle uudelleen käsiteltäväksi.</p>
  </dcterms:abstract>
  <p>SVOL 1 §</p>
  <p>SVOL 7 § 3 mom</p>
  <p>SVOL 16 § 1 mom</p>
  <p>KVOL 5 § 4 kohta</p>
  <p>KVOL 5 § 8 kohta</p>
  <p>MielisairasL 1 §</p>
  <p>MielisairasL 3 §</p>
  <p>MielisairasL 48 §</p>
  <p>Ks. D:1937/5/86</p>
</finlex:document>
