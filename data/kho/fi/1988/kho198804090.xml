<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19881014">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198804090</dcterms:identifier>
  <finlex:ecliIdentifier>ECLI:FI:KHO:1988:T4090</finlex:ecliIdentifier>
  <dcterms:title>14.10.1988/4090</dcterms:title>
  <dcterms:description>
    <p>
      <span>Vesiasia</span>
      <span>Rakentaminen vesistöön</span>
      <span>Laituri</span>
      <span>Käyttöoikeus vesialueeseen</span>
    </p>
  </dcterms:description>
  <finlex:registerNumber>6082/4/87</finlex:registerNumber>
  <dcterms:issued>1988-10-14</dcterms:issued>
  <finlex:fileCopyNumber>4090</finlex:fileCopyNumber>
  <jpvm>88/6</jpvm>
  <sysluok>
    <snro>1.06.04.02.01.02</snro>
  </sysluok>
  <dcterms:abstract>
    <p>Yhteisalueen osakkaat olivat pyytäneet vesioikeudelta lupaa venevalkamatoimintoja palvelevana alueena käytetyn yhteisalueen edustalle Päijänteeseen jo rakennetulle pengerretylle venelaiturille ja vesilain 2 luvun 7 §:n 2 momentin nojalla pysyvää käyttöoikeutta hanketta varten tarvittavaan jakokunnalle kuuluneeseen 6.135 neliömetrin vesialueeseen. Laiturin pituus oli noin 70 m, leveys noin 10 m ja sen päässä olevan poikittaisen osan pituus oli noin 43 m. Yhteisalueen osakastilat eivät olleet vesialueen omistavan jakokunnan osakkaita. Vesioikeus katsoi, ettei hakijoille voitu vesilain 2 luvun 7 ja 8 §:n perusteella myöntää pyytämäänsä käyttöoikeutta ja hylkäsi hakemuksen.</p>
    <p>Yhteisalueen osakkaiden valituksesta KHO katsoi, että vesilain 2 luvun 7 §:n 2 momentin mukaan vesioikeus voi myöntää saman pykälän 1 momentissa säädetyistä edellytyksistä riippumatta, mikäli 2 luvun 6 §:ssä mainitut rakentamisen edellytykset olivat olemassa, oikeuden tehdä vesiuomaan toiselle kuuluvalle tai yhteiselle alueelle uomaa huomattavasti muuttamatta laiturin. Kun otettiin huomioon asiakirjoihin sisältyvä selvitys siitä vesistön osasta, johon kysymyksessä oleva laituri oli suunniteltu rakennettavaksi, mainittu laituri voitiin tehdä uomaa huomattavasti muuttamatta. Luvan myöntämisen esteenä laiturin tekemiseen ei näin ollen ollut se vesioikeuden päätöksessä mainittu peruste, että yhteisalue ei ollut suostunut jakokunnan käyttöoikeuden myöntämisestä aiheutuneista edunmenetyksistä tekemään korvausvaatimukseen. Tämän vuoksi ja kun vesilain 2 luvun 7 §:n 2 momentin mukaisen oikeuden myöntäminen kysymyksessä olevaa laiturihanketta varten tarvittavaan vesialueeseen riippui siis siitä, olivatko lain 2 luvun 6 §:ssä mainitut edellytykset laiturin rakentamiseen olemassa, KHO ottaen huomioon myös vesilain 11 luvun 3 ja 8 §:n sekä 16 luvun 21 §:n 2 momentin ja ottamatta asiaa välittömästi enemmälti ratkaistavakseen kumosi vesioikeuden päätöksen ja palautti asian vesioikeudelle uudelleen käsiteltäväksi.</p>
    <p>Äänestys 5-2.</p>
  </dcterms:abstract>
  <p>VesiL 2 luku 6 §</p>
  <p>VesiL 7 § 2 mom</p>
  <p>VesiL 11 luku 3 §</p>
  <p>VesiL 11 luku 8 §</p>
  <p>VesiL 16 luku 21 § 2 mom</p>
</finlex:document>
