<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19881017">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198804117</dcterms:identifier>
  <finlex:ecliIdentifier>ECLI:FI:KHO:1988:A81</finlex:ecliIdentifier>
  <dcterms:title>17.10.1988/4117 KHO:1988-A-81</dcterms:title>
  <dcterms:description>
    <p>
      <span>Maa-ainesluvan myöntämisedellytykset</span>
      <span>Ehdot ja lupamääräykset</span>
    </p>
  </dcterms:description>
  <finlex:registerNumber>5332/4/86</finlex:registerNumber>
  <dcterms:issued>1988-10-17</dcterms:issued>
  <finlex:fileCopyNumber>4117</finlex:fileCopyNumber>
  <jpvm>88/6</jpvm>
  <sysluok>
    <snro>1.04.05.08.03.03</snro>
  </sysluok>
  <dcterms:abstract>
    <p>H:n kunnanhallitus oli myöntämäänsä maa-aineslupaan liitetyssä lupamääräyksessä laajentanut hakijan ottamissuunnitelmassa esitettyä ottamisaluetta, oikeastaan ottamisen suoja-aluetta, hakijan omistamalle ottamisalueen viereiselle alueelle, jolla hakija harjoitti entuudestaan soran kotitarveottoa. Lupamääräyksen mukaan tällä alueella oli säilytettävä olemassa oleva puusto ja alueella aloitetun soranoton jäljet oli siistittävä ja kaivettu alue oli istutettava samalla tavoin kuin varsinainen kaivuualuekin. Kunnanhallitus on perustellut lupamääräystään sillä, että tahdottiin varmistaa kaivuualueen ja lähiympäristön lomakiinteistöjen väliin jäävän riittävän, metsätalouskäytössä olevan suoja-alueen säilyminen soranoton lomaasutukselle muutoin aiheuttamien haittojen rajoittamiseksi. Lääninoikeus oli hakijan valituksesta kumonnut sanotun lupamääräyksen sillä perusteella, että lupamääräykset voivat kohdistua vain siihen alueeseen, jota lupahakemus koskee. Näin ollen päätös, jolla hakija oli määrätty säilyttämään hakemuksessa tarkoitetun ottamisalueen ulkopuolella oleva puusto sekä siistimään ja istuttamaan alueella aikaisemmin kaivettu sora-alue, oli lainvastainen.</p>
    <p>KHO lausui kunnanhallituksen valitukseen, että kun otettiin huomioon hakijan tällä ottamisen suoja-alueella harjoittaman soranottotoiminnan liittyminen välittömästi hänen tämän alueen viereisellä ottamissuunnitelman mukaisella alueella harjoittamaansa ottamistoimintaan ja ympäristön loma-asutuksen läheisyys, kunnanhallituksella on maa-aineslain 115 §:n 1 momentti huomioon ottaen ollut oikeus antaa sen päätöksestä ilmenevät hankkeen haittojen välttämiseksi ja rajoittamiseksi tarpeelliset olemassa olevan puuston säilyttämistä, ja aloitetun soranoton jälkien siistimistä ja jo kaivetun alueen istuttamista koskevat määräykset suunnitelman tarkoittaman alueen ulkopuolisille alueille. Siltä osin kuin kysymys oli suojapuustosta, lupamääräys, joka ei sallinut lainkaan alueen käyttöä metsätalouteen, tuotti hakijalle kuitenkin vahinkoa ja haittaa, jota oli pidettävä hänelle hankkeen laajuuteen ja hänen saamaansa hyötyyn nähden kohtuuttomana. Tämän vuoksi KHO, kumoten lääninoikeuden päätöksen, saattoi voimaan kunnanhallituksen päätöksen lupamääräyksen, puuston osalta kuitenkin niin, että alueen suoja-alueluonteen huomioonottava metsätalouskäyttö oli sallittu. Vähemmistö katsoi, että kunnanhallituksen olisi tullut ennen asian ratkaisemista varata hakijalle tilaisuus uuden ottamissuunnitelman laatimiseen. Tämän vuoksi vähemmistö palautti asian kunnanhallitukselle uudelleen käsiteltäväksi.</p>
    <p>Äänestys 4-3.</p>
  </dcterms:abstract>
  <p>Maa-ainesL 3 § 2 mom</p>
  <p>Maa-ainesL 5 §</p>
  <p>Maa-ainesL 6 §</p>
  <p>Maa-ainesL 11 §</p>
  <p>Maa-ainesA 2 §</p>
  <p>Maa-ainesA 3 §</p>
  <p>KunL 139 §</p>
</finlex:document>
