<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19881110">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198804507</dcterms:identifier>
  <finlex:ecliIdentifier>ECLI:FI:KHO:1988:A66</finlex:ecliIdentifier>
  <dcterms:title>10.11.1988/4507 KHO:1988-A-66</dcterms:title>
  <dcterms:description>
    <p>
      <span>Rantakaava</span>
      <span>Rantakaavan laatiminen</span>
      <span>Rantakaavan aluevaraukset</span>
      <span>Rantakaavalle asetettavat vaatimukset</span>
      <span>Rantakaavan hyväksyminen ja vahvistaminen</span>
    </p>
  </dcterms:description>
  <finlex:registerNumber>874/2/88</finlex:registerNumber>
  <dcterms:issued>1988-11-10</dcterms:issued>
  <finlex:fileCopyNumber>4507</finlex:fileCopyNumber>
  <jpvm>88/6</jpvm>
  <sysluok>
    <snro>1.04.04.01.05.04</snro>
    <snro>1.04.04.01.05.05</snro>
    <snro>1.04.04.01.05.07</snro>
    <snro>1.04.04.01.05.08</snro>
  </sysluok>
  <dcterms:abstract>
    <p>Kaupunginvaltuusto oli hyväksynyt tekojärven ranta-alueelle laaditun rantakaavan, jossa kaava-alueen rantaviivan pituus oli noin 1.300 metriä ja jossa alueelle oli merkitty 22 loma-asunnon rakennuspaikkaa. Lääninhallitus jätti kaupunginvaltuuston päätöksen vahvistamatta 10 rakennuspaikan ja eräiden muiden alueiden osalta lausuen päätöksensä perusteluissa muun muassa, että tekoallas oli ensisijaisesti tehty tulvaja vesistöjärjestelyjä varten ja vasta toissijaisesti muuhun käyttöön, esimerkiksi yksityiseen loma-asutuksen muodostamiseen, sekä että alistettu kaava ylitti noin puolella läänissä yleisesti hyväksytyn ja noudatetun mitoitusperusteen eli loukkasi siten maanomistajien tasapuolisen kohtelun vaatimuksia. Lääninhallituksen päätöksen mukaan rantakaava ei näin ollen tyydyttävästi täyttänyt niitä vaatimuksia, joita rantakaavalle maanomistajien tasapuolisen kohtelun, olemassaolevien maanomistajien tasapuolisen kohtelun, olemassaolevien maanomistusolosuhteiden huomioonottamisen ja hyvän ja tarkoituksenmukaisen kaavallisen maankäytön suhteen oli asetettava, eikä rantakaava ollut myöskään tarkoituksenmukainen. KHO:n päätöksessä todettiin, että tekoallas oli muodostettu muun muassa kysymyksessä olevan kaava-alueen maanomistajan maalle. Laadituissa suunnitelmissa oli otettu huomioon allasalueen käyttö loma-asutukseen. Lomarakennusten rakennuspaikat eivät ulottuneet tekojärveen. Ottaen vielä huomioon allasalueen ranta-alueiden soveltuvuudesta rakentamiseen ja niiden käytön yleispiirteisestä suunnittelusta asiakirjoista saadun muun selvityksen KHO katsoi, että ranta-kaava sellaisena kuin valtuusto oli sen hyväksynyt tyydyttävästi täytti ne vaatimukset, jotka kohtuuden mukaan voitiin asettaa järjestetylle rakennustoiminnalle, ja oli niin tarkoituksenmukainen kuin olosuhteiden mukaan oli mahdollista sekä että suunniteltu rakentaminen ja muu maankäyttö myös sopeutuivat naapurialueiden maankäytön järjestämiseen. Lääninhallituksen päätös siltä osin kuin valtuuston päätös oli jätetty vahvistamatta kumottiin ja asia palautettiin lääninhallitukselle uudelleen käsiteltäväksi.</p>
    <p>Samoin D:933/2/88</p>
  </dcterms:abstract>
  <p>RakennusL 123 a § 3 mom</p>
  <p>RakennusL 95 § 2 mom</p>
</finlex:document>
