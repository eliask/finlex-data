<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19880222">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198800696</dcterms:identifier>
  <finlex:ecliIdentifier>ECLI:FI:KHO:1988:A61</finlex:ecliIdentifier>
  <dcterms:title>22.2.1988/696 KHO:1988-A-61</dcterms:title>
  <dcterms:description>
    <p>
      <span>Asemakaavan muutoksen vahvistaminen</span>
      <span>Rakennuksen suojelu</span>
      <span>Suojelumääräys</span>
      <span>Kohtuuttomuus</span>
      <span>Korvaus</span>
      <span>Julkisyhteisö</span>
    </p>
  </dcterms:description>
  <finlex:registerNumber>4208/2/87</finlex:registerNumber>
  <dcterms:issued>1988-02-22</dcterms:issued>
  <finlex:fileCopyNumber>696</finlex:fileCopyNumber>
  <jpvm>88/2</jpvm>
  <sysluok>
    <snro>1.04.04.11.02</snro>
    <snro>1.04.04.01.03.06</snro>
  </sysluok>
  <dcterms:abstract>
    <p>Lääninhallitus vahvisti asemakaavan muutoksen, jossa seurakunnan kaupungilta kiinteistöjen vaihdossa aikanaan saamalla tontilla oleva, vuonna 1914 rakennettu entinen kuumesairaalan rakennus oli osoitettu kaavamääräyksellä sr-1 suojeltavaksi rakennukseksi. Kaavamääräyksen mukaan rakennusta ei saanut rakennustaiteellisesti ja kulttuurihistoriallisesti arvokkaana purkaa eikä siinä ja sen lähiympäristössä saanut suorittaa sellaisia muutos- tai lisärakentamistöitä, jotka turmelivat julkisivujen tai vesikaton kulttuurihistoriallista tai rakennustaiteellista arvoa tai tyyliä. Mikäli rakennuksessa tai sen lähiympäristössä oli aikaisemmin suoritettu tällaisia toimenpiteitä, oli rakennus korjaus- tai muutostöiden yhteydessä pyrittävä korjaamaan rakennuksen tyyliin hyvin sopivalla tavalla.</p>
    <p>Vahvistamispäätöksessään lääninhallitus oli katsonut, että ilman mainittua kaavamääräystä asemakaavan muutos ei täyttänyt rakennuslain 34 §:n 3 momentin vaatimuksia. Seurakunta oli valituksessaan lääninhallitukselle ja KHO:lle lausunut mm., että rakennus oli erityisesti sisäosiltaan käyttökelvoton ja arvoton, että seurakunnalla ei ollut sille käyttöä ja että sen mahdollinen suojelu olisi toteutettava rakennussuojelulain nojalla eikä kaavamääräyksellä, jolloin suojelukustannukset tulisivat yhteiskunnan varoista. KHO pysytti lääninhallituksen päätöksen lopputuloksen. Rakennuslain 34 §:n 3 momentin mukaan asemakaavaa laadittaessa oli muun ohella huolehdittava siitä, ettei rakennettuun ympäristöön sisältyviä perinne-, kauneus- ja muita arvoja hävitetä. Asiakirjoista saadun selvityksen perusteella kuumesairaalan rakennus oli kulttuurihistoriallisesti arvokas ja kaupunkikuvan kannalta tärkeä, ja se oli rakennussuojelulain 2 §:ssä tarkoitettu suojeltava kohde. Mainitun lain 3 §:n mukaisesti rakennussuojeluun asemakaava-alueella sovellettiin rakennuslakia ja rakennussuojelulain mukaiseen menettelyyn voitiin ryhtyä vain, milloin suojelu ei ollut mahdollista erikoislain nojalla. Kun otettiin huomioon rakennuslain 135 §:n 3 ja 4 momentin säännökset, suojelun mahdollinen kohtuuttomuus tai kunnan korvausvelvollisuuden puuttuminen eivät olleet esteenä suojelumääräyksen sisällyttämiselle kaavaan. Valtuuston päätös asemakaavan muutoksen hyväksymisestä ei näin ollen ollut lainvastainen.</p>
  </dcterms:abstract>
  <p>RakennusL 34 § 3 mom</p>
  <p>RakennusL 135 § 1 mom</p>
  <p>RakennusL 135 § 3 mom</p>
  <p>RakennusL 135 § 4 mom</p>
  <p>RakennussuojeluL 2 §</p>
  <p>RakennussuojeluL 3 §</p>
  <p>KunL 139 §</p>
</finlex:document>
