<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19880120">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198800244</dcterms:identifier>
  <finlex:ecliIdentifier>ECLI:FI:KHO:1988:A95</finlex:ecliIdentifier>
  <dcterms:title>20.1.1988/244 KHO:1988-A-95</dcterms:title>
  <dcterms:description>
    <p>
      <span>Ahvenanmaa</span>
      <span>Purku</span>
      <span>Maataloustuotannon ohjaaminen ja tasapainottaminen</span>
    </p>
  </dcterms:description>
  <finlex:registerNumber>1482/1/86</finlex:registerNumber>
  <dcterms:issued>1988-01-20</dcterms:issued>
  <finlex:fileCopyNumber>244</finlex:fileCopyNumber>
  <jpvm>88/2</jpvm>
  <sysluok>
    <snro>1.01.01.07.05</snro>
    <snro>1.06.07.03.01</snro>
  </sysluok>
  <dcterms:abstract>
    <p>Ahvenanmaan lääninhallitus oli 4.1.1984 hylännyt L:n ja hänen asiakumppaneidensa hakemuksen saada tehdä valtioneuvoston päätöksessä sikatalouden vähentämisestä (246/83) tarkoitettu sikatalouden vähentämissopimus. KHO oli päätöksellään 15.10.1984 katsonut, että kun maakuntalailla ei ollut säädetty, että maataloustuotannon ohjaamisesta ja tasapainottamisesta annettu laki (81/83) oli voimassa Ahvenanmaalla, ei sanottu laki, kun Ahvenanmaan itsehallintolain 13 §:n 1 momentin 8 kohta otettiin huomioon, ollut voimassa Ahvenanmaalla. Tämän vuoksi KHO pysytti lääninhallituksen päätöksen lopputuloksen. L ja hänen asiakumppaninsa hakivat KHO:n päätöksen purkamista vedoten tasavallan presidentin päätökseen 9.8.1985, jolla oli määrätty raukeamaan sellainen maakuntalaki, jolla oli hyväksytty Ahvenanmaalla sovellettavaksi eräitä valtakunnassa voimassa olevia, maidon tuotantokiintiöitä koskevia säädöksiä. KHO hylkäsi purkuhakemuksen todeten, että Ahvenanmaan maakuntapäivät oli 15.4.1987 hyväksynyt maakuntalain, jonka mukaan maataloustuotannon ohjaamisesta ja tasapainottamisesta annettu laki (81/83) ja asetus (156/83) ovat määrätyin poikkeuksin voimassa Ahvenanmaalla. Korkein oikeus oli lausunnossaan 20.6.1987 katsonut, että lainsäädäntövalta puheena olevalla alueella kuului Ahvenanmaan itsehallintolain 13 §:n 1 momentin 21 kohdan nojalla maakuntapäiville, ja tasavallan presidentti oli päätöksessään 24.7.1987 katsonut, ettei estettä kyseisen maakuntalain voimaantulolle ollut olemassa. Tähän nähden valtakunnallinen laki maataloustuotannon ohjaamisesta ja tasapainottamisesta ja siihen liittyvä asetus eivät olleet olleet voimassa Ahvenanmaalla ennen sanotun maakuntalain voimaan tuloa. Lääninhallitus ei ollut voinut hyväksyä L:n ja hänen asiakumppaneidensa hakemusta saada tehdä sikatalouden vähentämissopimus. Asiassa ei ollut esitetty ylimääräisestä muutoksenhausta hallintoasioissa annetun lain 6 §:ssä tarkoitettuja perusteita KHO:n päätöksen purkamiselle.</p>
  </dcterms:abstract>
  <p>Ahvenanmaan itsehallintoL 11 § 2 mom 11 kohta ja 20 kohta</p>
  <p>Ahvenanmaan itsehallintoL 13 § 1 mom 8 kohta ja 21 kohta</p>
  <p>Ks. myös D:4641/39/80 A:16.4.1982 T:<viite tyyppi="kho" kohde="198201595">1595</viite> ja D:974/39/84 A:15.10.1984 T:4437</p>
</finlex:document>
