<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19880927">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198803883</dcterms:identifier>
  <finlex:ecliIdentifier>ECLI:FI:KHO:1988:T3883</finlex:ecliIdentifier>
  <dcterms:title>27.9.1988/3883</dcterms:title>
  <dcterms:description>
    <p>
      <span>Maa-ainesasia</span>
      <span>Luvan myöntämisen esteet</span>
    </p>
  </dcterms:description>
  <finlex:registerNumber>503/4/88</finlex:registerNumber>
  <dcterms:issued>1988-09-27</dcterms:issued>
  <finlex:fileCopyNumber>3883</finlex:fileCopyNumber>
  <jpvm>88/6</jpvm>
  <sysluok>
    <snro>1.04.05.08.03.01</snro>
  </sysluok>
  <dcterms:abstract>
    <p>Yhtiö oli hakenut kaupunginhallitukselta lupaa ottaa Kokkolan kaupungin Friisinkylässä olevalta Flakabackenin kallioalueelta kiveä 10 vuoden ajan yhteensä 500.000 kuutiometriä murskattavaksi tienrakennus- ja betonin raaka-aineeksi. Kaupunginhallitus hylkäsi hakemuksen, koska maa-ainesten ottamishanke aiheuttaisi haittaa maisemalle, luonnolle ja läheisyydessä sijaitsevalle kesämökkiasutukselle. Lääninoikeus katsoi yhtiön valituksesta, että kallioalue on suurimmaksi osaksi loivarinteinen, vain osittain avokalliosta muodostuva harjanne, joka puustopeitteisenä ei erottuisi ympäristöstään. Kallioalueen laelta ei avautunut näköalaa merelle eikä muihinkaan suuntiin. Näin ollen ja kun otettiin huomioon, mitä paikalla toimitetussa katselmuksessa muutoin oli ilmennyt, hakemuksen mukaisesta maa-ainesten ottamisesta ei voitu katsoa aiheutuvan maa-aineslain 3 §:n 1 momentissa tarkoitetun kauniin maisemakuvan turmeltumista eikä luonnon merkittävien kauneusarvojen tuhoutumista. Aluetta ei voitu pitää em. lainkohdan tarkoittamana erikoisena luonnonesiintymänä. Näin ollen ja kun maa-ainesten ottamisesta ei asianmukaisesti järjestettynä aiheutunut ympäristölle vaaraa tai haittaa, yhtiön hakemusta ei voitu hylätä kaupunginhallituksen päätöksessä mainitulla perusteella. Tämän vuoksi lääninoikeus kumosi kaupunginhallituksen päätöksen ja palautti asian kaupunginhallitukselle uudelleen käsiteltäväksi. KHO lausui 254 kaupunkilaisen yhteisestä valituksesta, ettei ole syytä muuttaa lääninoikeuden päätöstä, joka siis jäi pysyväksi.</p>
    <p>Äänestys 3-2.</p>
  </dcterms:abstract>
  <p>Maa-ainesL 3 § 1 mom</p>
  <p>Maa-ainesL 6 § </p>
</finlex:document>
