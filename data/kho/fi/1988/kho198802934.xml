<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19880729">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198802934</dcterms:identifier>
  <finlex:ecliIdentifier>ECLI:FI:KHO:1988:A36</finlex:ecliIdentifier>
  <dcterms:title>29.7.1988/2934 KHO:1988-A-36</dcterms:title>
  <dcterms:description>
    <p>
      <span>Kunnallisasia</span>
      <span>Siirtäminen</span>
      <span>Virheellinen järjestys</span>
      <span>Pöytäkirja</span>
    </p>
  </dcterms:description>
  <finlex:registerNumber>5312/1/87</finlex:registerNumber>
  <dcterms:issued>1988-07-29</dcterms:issued>
  <finlex:fileCopyNumber>2934</finlex:fileCopyNumber>
  <jpvm>88/4</jpvm>
  <sysluok>
    <snro>1.02.04.04.07</snro>
    <snro>1.02.04.04.11</snro>
  </sysluok>
  <dcterms:abstract>
    <p>H:n kaupunginhallituksen johtosäännön 16 §:n 2 kohdan mukaan lautakunnan oli pöytäkirjajäljennöksin tai -ottein ilmoitettava kaupunginhallituksen puheenjohtajalle ja kaupunginjohtajalle niistä kokouksessa tehdyistä ratkaisuista, jotka voitiin siirtää kaupunginhallituksen käsiteltäväksi. Johtosäännön 17 §:n 1 kohdan mukaan kaupunginhallituksen oli saatuaan pöytäkirjajäljennöksen tai otteen viimeistään siinä kokouksessa, joka kahden arkipäivän kuluttua ensiksi pidettiin, päätettävä, siirtääkö se asian käsiteltäväkseen. Kaupungin teknisen lautakunnan 17.3.1987 pidetystä kokouksesta laadittu pöytäkirja oli toimitettu 23.3.1987 kaupunginjohtajalle ennen kaupunginhallituksen samana päivänä pidettyä kokousta. Pöytäkirjan oli allekirjoittanut pöytäkirjanpitäjä, mutta ei puheenjohtaja. Pöytäkirjassa ei tuolloin ollut pöytäkirjantarkastajien allekirjoitusta. Kaupunginjohtajalle toimitettu pöytäkirja ei näin ollen ollut täyttänyt kunnallislain 31 §:ssä säädettyjä edellytyksiä. Kun lautakunnan puheenjohtaja oli allekirjoittanut pöytäkirjan vasta 31.3.1987, kaupunginhallitus oli voinut päättää asian siirtämisestä mainitun päivän jälkeen seuraavassa, 6.4.1987 pidetyssä kokouksessaan. Koska lääninoikeuden ei olisi tullut kumota kaupunginhallituksen siirtopäätöstä virheellisessä järjestyksessä syntyneenä, KHO kumosi lääninoikeuden päätöksen ja palautti asian lääninoikeudelle uudelleen käsiteltäväksi.</p>
    <p>Samoin D:3/1/88</p>
  </dcterms:abstract>
  <p>KunL 63 §</p>
  <p>KunL 139 §</p>
</finlex:document>
