<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19880421">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198801573</dcterms:identifier>
  <finlex:ecliIdentifier>ECLI:FI:KHO:1988:A28</finlex:ecliIdentifier>
  <dcterms:title>21.4.1988/1573 KHO:1988-A-28</dcterms:title>
  <dcterms:description>
    <p>
      <span>Kunnallisasia</span>
      <span>Suhteellinen vaali</span>
      <span>Kaksoisehdokkuus</span>
      <span>Kunnanvaltuuston työjärjestys</span>
    </p>
  </dcterms:description>
  <finlex:registerNumber>5432/1/87</finlex:registerNumber>
  <dcterms:issued>1988-04-21</dcterms:issued>
  <finlex:fileCopyNumber>1573</finlex:fileCopyNumber>
  <jpvm>88/2</jpvm>
  <sysluok>
    <snro>1.02.04.04.04.02</snro>
  </sysluok>
  <dcterms:abstract>
    <p>Valtuusto oli hyväksynyt valtuuston työjärjestyksen muutoksen, jonka mukaan vaalilautakunnan oli, mikäli mahdollista, tiedusteltava ehdokkaalta, mille listalle hänen nimensä jätettiin, jos sama henkilö oli asiamiehen toimittaman korjaamisen jälkeenkin ehdokkaana kahdella tai useammalla listalla. Valituksessa katsottiin, että työjärjestyksen muutos oli kunnallisvaalilain vastainen.</p>
    <p>Kunnallislain 29 §:n mukaan suhteellista vaalia toimitettaessa noudatettiin soveltuvin osin, mitä kunnallisvaaleista oli säädetty. Kun otettiin huomioon kunnallisvaalilain 20 §:n 5 momentin ja 39 §:n 2 momentin säännökset, suhteellisen vaalin ehdokaslistaan ja ehdokaslistojen yhdistelmään ei voitu hyväksyä sellaista ehdokasta, jonka nimi oli useammassa kuin yhdessä suhteellisen vaalin ehdokaslistassa. Kunnallisvaalilain 36 §:n 2 momentin mukaan valitsijayhdistyksen tai yhteislistan asiamiehellä taikka puolueen vaaliasiamiehellä oli oikeus poistaa ehdokaslistaltaan sellainen ehdokas, joka oli asetettu myös toisen valitsijayhdistyksen tai toisen puolueen ehdokkaaksi. Jollei asiamies ollut määräajassa tehnyt ilmoitusta ehdokkaan poistamisesta, keskusvaalilautakunnan oli poistettava ehdokkaan nimi ehdokaslistojen yhdistelmästä. Kunnallisvaaleissa ehdokkaana olevan tuli kuitenkin antaa suostumuksensa vastaanottaa valtuutetun toimi ja samaan puolueeseen tai samaan yhteislistaan kuuluvien ehdokkaiden keskinäinen etusija ratkaistiin heidän saamiensa äänimäärien suuruuden mukaan. Suhteellista vaalia kunnanvaltuustossa toimitettaessa ei yleensä vaadittu ehdokkaan suostumusta, ja samaan ehdokaslistaan kuuluvien ehdokkaiden keskinäinen etusija puolestaan ratkaistiin siten, että ehdokaslistan laatija tai laatijat asettivat ehdokkaat haluamaansa järjestykseen. Kun otettiin huomioon tämä kunnallisvaalien ja kunnanvaltuuston suorittamien suhteellisten vaalien välinen eroavuus ja se, että kunnallislain 52 §:n mukaan kunnanvaltuuston työjärjestyksessä annettiin voimassa olevien säännösten lisäksi määräyksiä valtuuston toiminnasta, kysymyksessä oleva valtuuston työjärjestyksen muutos ei ollut lainvastainen.</p>
  </dcterms:abstract>
  <p>KunL 9 §</p>
  <p>KunL 29 §</p>
  <p>KunL 52 §</p>
  <p>KunL 139 §</p>
  <p>KunVaaliL 20 § 5 mom</p>
  <p>KunVaaliL 25 § 3 mom</p>
  <p>KunVaaliL 36 § 2 mom</p>
  <p>KunVaaliL 39 § 2 mom</p>
  <p>KunVaaliL 79 §</p>
  <p>Kts. myös D:5433/1/87 ja KHO A:26.9.1986 T:<viite tyyppi="kho" kohde="198603699">3699</viite></p>
</finlex:document>
