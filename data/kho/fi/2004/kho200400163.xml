<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200400163</dcterms:identifier>
  <finlex:ecliIdentifier>ECLI:FI:KHO:2004:T163</finlex:ecliIdentifier>
  <dcterms:title>30.1.2004/163</dcterms:title>
  <dcterms:description>
    <p>
      <span>Yleiskaavan sisältövaatimukset</span>
      <span>Luonnonarvot</span>
      <span>Rantojensuojeluohjelma</span>
    </p>
  </dcterms:description>
  <finlex:registerNumber>3529/1/01</finlex:registerNumber>
  <dcterms:issued>2004-01-30</dcterms:issued>
  <finlex:fileCopyNumber>163</finlex:fileCopyNumber>
  <dcterms:abstract>
    <p>Valtioneuvoston periaatepäätöksessä valtakunnallisen rantojensuojeluohjelman hyväksymisestä 20.12.1990 on määritelty ne vielä rakentamattomat ranta-alueet, jotka täyttävät luonnonsuojeluarvoltaan luonnonsuojelulain vaatimukset edustaen monipuolisesti suomalaisen rantaluonnon eri tyyppejä. Rantojensuojeluohjelma kuuluu luonnonsuojelulain (1096/1996) 77 §:ssä tarkoitettuihin suojeluohjelmiin. Luonnonsuojelulain säätämisen yhteydessä muutettiin rakennuslain 22 §:n 2 momenttia 1.1.1997 voimaan tulleella lailla (1097/1996) siten, että luonnonsuojelulain 77 §:ssä tarkoitettujen luonnonsuojeluohjelmien tuli olla ohjeena seutukaavaa laadittaessa. Rakennuslain 29 §:n 1 momentin mukaan yleiskaavan laatimisesta ja kehittämisestä on ollut vastaavasti voimassa, mitä seutukaavan laatimisesta 22 §:n 2 momentissa on säädetty.</p>
    <p>Maankäyttö- ja rakennuslailla (132/1999), joka on tullut voimaan 1.1.2000, on kumottu rakennuslaki siihen myöhemmin tehtyine muutoksineen. Maankäyttö- ja rakennuslain 28 §:ssä säädetään maakuntakaavan sisältövaatimuksista. Pykälän 2 momentin mukaan luonnonsuojelulain 77 §:ssä tarkoitettujen luonnonsuojeluohjelmien tulee olla ohjeena kaavaa laadittaessa. Maakuntakaava on maankäyttö- ja rakennuslain 32 §:n 1 momentin mukaan ohjeena laadittaessa ja muutettaessa yleiskaavaa. Yleiskaavan sisältövaatimuksista säädetään maankäyttö- ja rakennuslain 39 §:ssä. Pykälän 2 momentin 8 kohdan mukaan maiseman ja luonnonarvojen vaaliminen on otettava huomioon yleiskaavaa laadittaessa. Laadittaessa yleiskaavaa pääasiassa loma-asutuksen järjestämiseksi ranta-alueelle on lisäksi otettava huomioon, mitä maankäyttö- ja rakennuslain 73 §:n 1 momentissa säädetään. Mainitun 1 momentin 2 kohdan mukaan luonnonsuojelu, maisema-arvot, virkistystarpeet, vesiensuojelu ja vesihuollon järjestäminen sekä vesistön, maaston ja luonnon ominaispiirteet otetaan tällöin huomioon. Maankäyttö- ja rakennuslain säännöksissä yleiskaavan sisältövaatimuksista ei kuitenkaan ole nimenomaista säännöstä siitä, että luonnonsuojelulain 77 §:ssä tarkoitettujen luonnonsuojeluohjelmien tulee olla ohjeena kaavaa laadittaessa.</p>
    <p>Edellä lausutun perusteella luonnonsuojelulain 77 §:ssä tarkoitettu rantojensuojeluohjelma on ollut tarkoitus ottaa huomioon maankäyttö- ja rakennuslain nojalla hyväksyttävässä yleiskaavassa ensisijaisesti maakuntakaavan välityksellä. Tästä sääntelystä huolimatta rantojensuojeluohjelmaan sisältyvien alueiden luonnonarvot tulee maankäyttö- ja rakennuslain 39 §:n 2 momentin 8 kohdan ja 73 §:n 1 momentin 2 kohdan nojalla kuitenkin ottaa myös välittömästi huomioon osana yleiskaavan sisältövaatimuksia.</p>
    <p>Maankäyttö- ja rakennuslaki 28 § 2 mom., 32 § 1 mom., 39 § ja 73 § 1 mom.<br/>Luonnonsuojelulaki 77 §</p>
  </dcterms:abstract>
  <finlex:content id="r200400163.kho">
    <div>
</div>
  </finlex:content>
</finlex:document>
