<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200402504</dcterms:identifier>
  <finlex:ecliIdentifier>ECLI:FI:KHO:2004:T2504</finlex:ecliIdentifier>
  <dcterms:title>8.10.2004/2504</dcterms:title>
  <dcterms:description>
    <p>
      <span>Elintarvikeasia</span>
      <span>Vitamiineilla täydennetty elintarvike</span>
      <span>Aamiaisviljatuote</span>
      <span>Lastenruoka</span>
      <span>Pakkausmerkintä</span>
      <span>Tavaroiden vapaa liikkuvuus</span>
      <span>Tuonnin määrällisiä rajoituksia vaikutuksiltaan vastaava toimenpide</span>
      <span>Kansanterveyden suojeleminen</span>
      <span>Varovaisuusperiaate</span>
      <span>Suhteellisuusperiaate</span>
    </p>
  </dcterms:description>
  <finlex:registerNumber>1324/3/02</finlex:registerNumber>
  <dcterms:issued>2004-10-08</dcterms:issued>
  <finlex:fileCopyNumber>2504</finlex:fileCopyNumber>
  <dcterms:abstract>
    <p>Elintarvikevirasto antoi yhtiölle, joka toi toisesta Euroopan unionin jäsenvaltiosta aamiaisviljavalmisteita Suomeen, luvan lisätä näihin elintarvikkeisiin vitamiineja ja kivennäisaineita ehdolla, että elintarvikkeiden pakkauksiin tehtiin merkintä "Ei alle kolmivuotiaille". Rajoitus oli tuonnin määrällisiä rajoituksia vaikutukseltaan vastaava toimenpide. Kansallinen lainsäädäntö, johon varoitusmerkintävaatimus perustui, ei ollut yhteisön oikeuden vastainen edellyttäen, että rajoitusta voitiin perustella terveyden suojelemisella.</p>
    <p>Elintarvikkeisiin lisättyjen vitamiinien ja kivennäisaineiden määrät ylittivät kauppa- ja teollisuusministeriön lastenruoista annetussa päätöksessä (789/1997, muutettu 1018/1998) ja päätöksen taustalla olevassa yhteisön oikeudessa, mikä perustui pysyvän elintarvikekomitean lausuntoon, asetetut enimmäismäärät. Vaikka aamiaisviljatuotteita ei voitukaan pitää päätöksessä tarkoitettuina lasten ruokina, päätöksessä asetetut vitamiinien ja kivennäisaineiden enimmäismäärät voitiin ottaa huomioon arvioitaessa elintarvikkeiden terveysriskiä, koska kysymyksessä ovat myös tai erityisesti lasten käyttämät elintarvikkeet. Tähän nähden ja ottaen lisäksi huomioon asiakirjoista ilmikäyvät riskien arviointiperusteet Suomessa sekä varovaisuusperiaate, elintarvikevirasto oli voinut asettaa luvan ehdoksi sanotun pakkausmerkinnän. Pakkausmerkintä oli vähemmän kauppaa rajoittava tapa suojella väestön, tässä tapauksessa pienten lasten, terveyttä kuin elintarvikkeiden Suomen markkinoille pääsyn estäminen kokonaan. Kun muulla kuin pakkausmerkinnällä annettavaa tietoa ei pidetty riittävänä toimenpiteenä, elintarvikeviraston edellyttämä pakkausmerkintä oli myös suhteellisuusperiaatteen mukainen. (Äänestys 4 - 1)</p>
    <p>Asetus vitamiinien ja eräiden muiden aineiden lisäämisestä elintarvikkeisiin 1 §:n 1 mom., 2 §:n 1 mom. ja 9 §:n 1 mom.<br/>Asetus elintarvikkeiden pakkausmerkinnöistä 1 §:n 1 mom., 5 ja 6 §<br/>Kauppa- ja teollisuusministeriön päätös lastenruoista 1 ja 10 §<br/>Euroopan yhteisön perustamissopimus 28 ja 30 artikla<br/>Komission direktiivi imeväisille ja pikkulapsille tarkoitetuista viljapohjaisista valmisruoista ja muista lastenruoista (96/5/EY, muutettu 98/36/EY)<br/>Euroopan parlamentin ja neuvoston direktiivi myytäväksi tarkoitettujen elintarvikkeiden merkintöjä, esillepanoa ja mainontaa koskevan jäsenvaltioiden lainsäädännön lähentämisestä (2000/13/EY)<br/>Euroopan yhteisöjen tuomioistuimen tuomiot C-95/01, Greenham &amp; Abel, C-24/00, komissio v. Ranska ja C-192/01, komissio v. Tanska</p>
  </dcterms:abstract>
  <finlex:content id="r200402504.kho">
    <div>
</div>
  </finlex:content>
</finlex:document>
