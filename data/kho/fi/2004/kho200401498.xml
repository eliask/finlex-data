<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200401498</dcterms:identifier>
  <finlex:ecliIdentifier>ECLI:FI:KHO:2004:T1498</finlex:ecliIdentifier>
  <dcterms:title>17.6.2004/1498</dcterms:title>
  <dcterms:description>
    <p>
      <span>Kansaneläkelaitos</span>
      <span>Toimivalta</span>
      <span>Viranomainen</span>
      <span>Asianosainen</span>
      <span>Selvittämisvelvollisuus</span>
      <span>Hakemuksen hylkääminen</span>
      <span>Yksityinen oppilaitos</span>
      <span>Rinnastaminen julkisen valvonnan alaiseen oppilaitokseen</span>
    </p>
  </dcterms:description>
  <finlex:registerNumber>1529/1/03</finlex:registerNumber>
  <dcterms:issued>2004-06-17</dcterms:issued>
  <finlex:fileCopyNumber>1498</finlex:fileCopyNumber>
  <dcterms:abstract>
    <p>Yhtiö oli 9.9.2002 päivätyllä hakemuksella pyytänyt yksityisen oppilaitoksensa rinnastamista opintotukilain 3 §:n 5 kohdassa tarkoitettuun julkisen valvonnan alaiseen oppilaitokseen.</p>
    <p>Asiakirjojen mukaan yhtiö oli liittänyt hakemukseensa opintotukiasetuksen 2 §:n 3 momentissa hakemuksen hyväksymiselle säädettyjen edellytysten ratkaisemista varten tarvittavaa oppilaitoksen toimintaa ja taloutta koskevaa selvitystä. Yhtiö oli tämän jälkeen Kansaneläkelaitoksen kehotuksesta pyytänyt Opetushallitukselta lausuntoa siitä, vastaako oppilaitoksen koulutus tasoltaan julkisen valvonnan alaisen oppilaitoksen antamaa koulutusta. Kun lausuntoa ei ollut saatu, Kansaneläkelaitoksen opintotukikeskus oli pyytänyt opetusministeriöltä muun ohella ohjeita rinnastuksessa noudatettavista menettelytavoista. Kun tarvittavia ohjeitakaan ei ollut saatu, opintotukikeskus oli vielä pyytänyt lausuntoa lääninhallitukselta, jonka ilmoituksen mukaan opintotukiasetuksen nykymuodosta johtuen lausunnon antaminen oli mahdotonta.</p>
    <p>Kansaneläkelaitoksen opintotukikeskus oli tämän jälkeen valituksenalaisessa päätöksessään todennut, ettei sillä ollut koulutustason arviointiin tarvittavaa asiantuntemusta ja ettei tarvittavia asiantuntijalausuntoja ollut saatu. Tämän vuoksi opintotukiasetuksessa tarkoitettua yksityisen oppilaitoksen rinnastamista julkisen valvonnan alaiseen oppilaitokseen ei ollut voitu tehdä eikä oppilaitoksen opiskelijoille näin ollen voitu myöntää opintotukea.</p>
    <p>Kun yhtiö oli esittänyt asian vireillesaattamiseksi tarvittavan selvityksen ja kun otettiin huomioon, että toimivalta asiassa opintotukiasetuksen 2 §:n 3 momentin mukaan oli Kansaneläkelaitoksella, Kansaneläkelaitos ei hallintomenettelylain 17 § ja Suomen perustuslain 21 § huomioon ottaen ollut voinut päätöksessään mainitsemillaan perusteilla hylätä yhtiön hakemusta. Tämän vuoksi korkein hallinto-oikeus, ottaen huomioon Kansaneläkelaitoksesta annetun lain 24 §:n, kumosi Kansaneläkelaitoksen päätöksen ja ottamatta asiaa ensi asteena enemmälti ratkaistavaksi palautti asian Kansaneläkelaitokselle uudelleen käsiteltäväksi.</p>
    <p>Opintotukiasetuksen 2 §:n 3 momentissa olevan viittauksen pykälän 1 momenttiin katsottiin tarkoittavan pykälän 2 momenttia.</p>
    <p>Suomen perustuslaki 21 § 1 momentti<br/>Opintotukiasetus 2 §:n 2 ja 3 momentti (292/1997 ja 990/1998)<br/>Hallintomenettelylaki (598/1998) 12 § 1 momentti sekä 17 § 1 ja 2 momentti<br/>Laki Kansaneläkelaitoksesta 24 §</p>
  </dcterms:abstract>
  <finlex:content id="r200401498.kho">
    <div>
</div>
  </finlex:content>
</finlex:document>
