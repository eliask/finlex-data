<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200403337</dcterms:identifier>
  <finlex:ecliIdentifier>ECLI:FI:KHO:2004:T3337</finlex:ecliIdentifier>
  <dcterms:title>20.12.2004/3337</dcterms:title>
  <dcterms:description>
    <p>
      <span>Lunastus</span>
      <span>Täytäntöönpanon kieltäminen</span>
      <span>Ennakkohaltuunottolupa</span>
      <span>Valituskielto</span>
      <span>Ennakkohaltuunottoluvan täytäntöönpanon kieltäminen</span>
    </p>
  </dcterms:description>
  <finlex:registerNumber>2748/1/03</finlex:registerNumber>
  <dcterms:issued>2004-12-20</dcterms:issued>
  <finlex:fileCopyNumber>3337</finlex:fileCopyNumber>
  <dcterms:abstract>
    <p>Lunastuksen hakija saa kiinteän omaisuuden ja erityisten oikeuksien lunastuksesta annetun lain (jäljempänä lunastuslaki) 57 §:n 1 momentin mukaan ottaa lunastettavan omaisuuden haltuunsa sen jälkeen, kun lunastuspäätös on julistettu ja muut pykälässä säädetyt haltuunoton edellytykset täyttyvät. Lunastuslain 58 ja 59 §:ssä tarkoitetun ennakkohaltuunottoluvan nojalla hakija saa kuitenkin oikeuden haltuunottoon jo ennen lain 57 §:n 1 momentissa tarkoitettua ajankohtaa.</p>
    <p>Lunastuslain 88 §:n mukaan valitus lunastusluvan sisältävästä päätöksestä ei estä lunastuksen toimeenpanoa, jollei valitusviranomainen toisin määrää. Ennakkohaltuunottoluvan myöntämistä koskevaan valtioneuvoston päätökseen ei lunastuslain 87 §:n mukaan saa hakea valittamalla muutosta. Lunastuslain 73 §:n 2 momentin mukaan lunastus raukeaa, kun lunastuslupa on kumottu. Lunastuslain 66 §:n mukaan haltuunotto-oikeus menetetään, jos lunastus raukeaa. Kun valitus hallintolainkäyttölain mukaiselle valitusviranomaiselle on tehty, valitusviranomainen voi hallintolainkäyttölain 32 §:n 1 momentin nojalla kieltää päätöksen täytäntöönpanon tai määrätä sen keskeytettäväksi tai antaa muun täytäntöönpanoa koskevan määräyksen.</p>
    <p>Korkein hallinto-oikeus oli kieltänyt lunastuslain 88 §:n nojalla valtioneuvoston päätökseen sisältyvän lunastusluvan täytäntöönpanon, kunnes lunastuslupaa koskeva valitus on korkeimmassa hallinto-oikeudessa ratkaistu tai kunnes asiassa toisin määrätään.</p>
    <p>Ennakkohaltuunottolupa on edellä mainittujen säännösten mukaan lunastuslupaan nähden epäitsenäinen. Sen voimassaolo on alisteinen suhteessa lunastusluvan voimassaoloon. Näistä syistä ja koska lunastusluvan täytäntöönpanon kieltäminen muussa tapauksessa voisi jäädä vaikutuksettomaksi, korkein hallinto-oikeus sen estämättä, ettei ennakkohaltuunottoa koskevasta päätöksestä saa valittaa, ottaen huomioon hallintolainkäyttölain 32 §:n 1 momentin ja omaisuuden suojaa koskevan Suomen perustuslain 15 §:n säännökset, määräsi, että täytäntöönpanokielto koskee myös ennakkohaltuunottoa.</p>
  </dcterms:abstract>
  <finlex:content id="r200403337.kho">
    <div>
</div>
  </finlex:content>
</finlex:document>
