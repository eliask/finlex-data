<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200402235</dcterms:identifier>
  <finlex:ecliIdentifier>ECLI:FI:KHO:2004:T2235</finlex:ecliIdentifier>
  <dcterms:title>9.9.2004/2235</dcterms:title>
  <dcterms:description>
    <p>
      <span>Jätehuolto</span>
      <span>Jätteenkuljetus</span>
      <span>Järjestetty jätteenkuljetus</span>
      <span>Loma-asunto -Sopimusperusteinen jätteenkuljetus</span>
      <span>Yhdistyksen ylläpitämät jätteenkeräyspisteet</span>
      <span>Liittymisvelvollisuus</span>
      <span>Kiinteistön jättäminen järjestetyn jätteenkuljetuksen ulkopuolelle</span>
      <span>Vapautus</span>
      <span>Vapautuksen tarve</span>
    </p>
  </dcterms:description>
  <finlex:registerNumber>416/1/04</finlex:registerNumber>
  <dcterms:issued>2004-09-09</dcterms:issued>
  <finlex:fileCopyNumber>2235</finlex:fileCopyNumber>
  <dcterms:abstract>
    <p>A, joka omisti loma-asunnon H:n kunnassa harvaan asutulla alueella, oli hakenut vapautusta järjestettyyn jätteenkuljetukseen liittymisestä. Ympäristösihteeri oli hylännyt hakemuksen. Hallinto-oikeus oli kumonnut ympäristösihteerin päätöksen ja hylännyt järjestettyyn jätteenkuljetukseen liittymistä koskevan hakemuksen tarpeettomana.</p>
    <p>H:n kunnassa oli sopimusperusteinen kiinteistökohtainen jätteenkuljetusjärjestelmä. Kunnassa ei ollut kunnan ylläpitämiä aluekeräyspisteitä. Jätteen haltija voi kuitenkin halutessaan käyttää maksua vastaan paikallisen yhdistyksen ylläpitämiä jätteenkeräyspisteitä sopimalla siitä mainitun yhdistyksen kanssa. Yhdistys ei itse hoitanut jätteenkuljetusta. Alueen kiinteistöillä ei ollut mahdollisuutta toimittaa kotitalousjätettä kuljetusta varten kunnan tai kuljetusliikkeen järjestämään usealle kiinteistölle yhteiseen keräyspaikkaan. A:n kiinteistöllä syntyi jätettä saadun selvityksen mukaan suhteellisen vähän, mutta ei kuitenkaan jätelain 11 §:n (1072/1993) 2 momentissa tarkoitetulla tavalla poikkeuksellisen vähän.</p>
    <p>Jätteenkuljetusta ei näin ollen ollut alueella järjestetty siten, että A:lla olisi ollut mahdollisuus toimittaa kiinteistönsä kotitalousjätteet kuljetusta varten kunnan tai sopimusperusteisen jätteenkuljetuksen nojalla kuljetusliikkeen järjestämiin useille kiinteistöille tarkoitettuihin yhteisiin alueellisiin keräyspaikkoihin jätelain 10 §:n (1072/1993 ja 605/1997) 1 tai 2 momentissa tarkoitetulla tavalla. Jätteenkuljetusta ei kiinteistökohtaisiin sopimuksiin yksinomaan perustuvana siten ollut järjestetty jätelain 10 §:n säännökset huomioon ottaen harvaan asutulla alueella sellaisena lain 11 §:n 1 momentissa tarkoitettuna järjestettynä jätteenkuljetuksena, johon A jätteen määrän vähäisyys huomioon ottaen olisi loma-asuntona käytettävän kiinteistön haltijana ollut velvollinen liittymään. Korkein hallinto-oikeus ei muuttanut hallinto-oikeuden päätöksen lopputulosta.</p>
    <p>Jätelaki 3 §, 10 § (1072/1993 ja 605/1997) ja 11 § (1072/1993)</p>
    <p>Ks. KHO 9.11.1998 T 2461</p>
  </dcterms:abstract>
  <finlex:content id="r200402235.kho">
    <div>
</div>
  </finlex:content>
</finlex:document>
