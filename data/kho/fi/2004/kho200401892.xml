<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200401892</dcterms:identifier>
  <finlex:ecliIdentifier>ECLI:FI:KHO:2004:T1892</finlex:ecliIdentifier>
  <dcterms:title>17.8.2004/1892</dcterms:title>
  <dcterms:description>
    <p>
      <span>Arvonlisävero</span>
      <span>Vähennettävä vero</span>
      <span>Yleinen vähennysoikeus</span>
      <span>Vähennysoikeuden rajoitukset</span>
      <span>Asunnon ja työpaikan väliset kuljetukset</span>
      <span>Pakettiauto</span>
      <span>Metsätalous</span>
    </p>
  </dcterms:description>
  <finlex:registerNumber>3383/2/03</finlex:registerNumber>
  <dcterms:issued>2004-08-17</dcterms:issued>
  <finlex:fileCopyNumber>1892</finlex:fileCopyNumber>
  <dcterms:abstract>
    <p>A omisti kolme metsätilaa, jotka olivat pinta-alaltaan noin 54, 25 ja 26 hehtaaria. A oli lisäksi osakkaana metsäyhtymässä, joka omisti noin 32 hehtaarin suuruisen metsätilan. A aikoi hankkia pakettiauton käytettäväksi harjoittamassaan metsätaloudessa. Autoa käytettäisiin metsätyöhön käytettävien työkalujen ja tarvikkeiden kuljettamiseen ja säilyttämiseen. Autolla ei olisi lainkaan yksityiskäyttöä. Metsätiloilla korjattiin energiapuuta vuosina 2003-2004 arviolta 250 kiintokuutiometriä. Sen lisäksi metsätiloilla tehtiin harvennushakkuuta, reikäperkausta, heinitystä, taimikonhoitoa ja raivausta.</p>
    <p>A oli alkutuottajana arvonlisäverovelvollinen harjoittamastaan metsätaloudesta. Korkein hallinto-oikeus katsoi, että pakettiauto hankittiin arvonlisäverolain 102 §:n 1 momentin 1 kohdassa tarkoitetulla tavalla A:n verollisena liiketoimintana pidettävää metsätaloutta varten. A:lla oli näin ollen oikeus vähentää pakettiauton hankintahintaan sisältyvä arvonlisävero, mikäli muut vähennysoikeuden edellytykset täyttyivät. Tämän suhteen ei ollut merkitystä sillä, luettiinko pakettiauto tuloverotuksessa metsätalouden kalustoon vai ei.</p>
    <p>Metsätilaa oli arvonlisäverotuksessa pidettävä alkutuottajan varsinaisena työpaikkana. Alkutuottajan asunnon ja metsätilan välisiä matkoja ei ollut tuloverotuksessa vakiintuneen käytännön mukaan pidetty työmatkoina vaan asunnon ja varsinaisen työpaikan välisinä matkoina. Tuloverolaissa ja arvonlisäverolaissa käytettyjen sanontojen ja niiden tarkoituksen yhdenmukaisuudesta johtuen arvonlisäverotuksessa oli perusteltua noudattaa vastaavanlaista asunnon ja työpaikan välisen matkan sekä työmatkan käsitteiden tulkintaa kuin tuloverotuksessa. Tämän vuoksi alkutuottajan asunnon ja metsätilan välisiä matkoja ei pidetty myöskään arvonlisäverotuksessa työmatkoina vaan sellaisina verovelvollisen asunnon ja työpaikan välisinä matkoina, joista aiheutuvat kustannukset olivat verovelvolliselle vähennyskelvottomia arvonlisäverolain 114 §:n 1 momentin 2 kohdan vähennysrajoitusta koskevan säännöksen nojalla. Tämän vuoksi pakettiauton hankintahintaan sisältyvää arvonlisäveroa ei voitu vähentää siltä osin kuin pakettiautoa käytettiin verovelvollisen asunnon ja metsätilan välisiin matkoihin. Ennakkoratkaisu ajaksi 1.4.2003-31.12.2004.</p>
    <p>Arvonlisäverolaki 102 § 1 mom. 1 kohta, 114 § 1 mom. 2 kohta ja 117 §<br/>Tuloverolaki 72 § ja 93 §</p>
    <p>Ks KHO 1999:29</p>
  </dcterms:abstract>
  <finlex:content id="r200401892.kho">
    <div>
</div>
  </finlex:content>
</finlex:document>
