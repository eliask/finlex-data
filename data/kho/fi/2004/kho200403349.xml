<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200403349</dcterms:identifier>
  <finlex:ecliIdentifier>ECLI:FI:KHO:2004:T3349</finlex:ecliIdentifier>
  <dcterms:title>22.12.2004/3349</dcterms:title>
  <dcterms:description>
    <p>
      <span>Kansalaisuusasia</span>
      <span>Ulkomaalaisvirasto</span>
      <span>Valitusoikeus</span>
      <span>Menettelyä koskevien säännösten voimaantulo</span>
    </p>
  </dcterms:description>
  <finlex:registerNumber>2124/3/04</finlex:registerNumber>
  <dcterms:issued>2004-12-22</dcterms:issued>
  <finlex:fileCopyNumber>3349</finlex:fileCopyNumber>
  <dcterms:abstract>
    <p>Hallintolainkäyttölain 6 §:n 1 momentin mukaan päätöksestä saa valittaa se, johon päätös on kohdistettu tai jonka oikeuteen, velvollisuuteen tai etuun päätös välittömästi vaikuttaa. Saman lainkohdan 2 momentin mukaan viranomaisella on lisäksi valitusoikeus, jos laissa niin säädetään tai jos valitusoikeus on viranomaisen valvottavana olevan julkisen edun vuoksi tarpeen.</p>
    <p>Uudella 16.5.2003 annetulla ja 1.6.2003 voimaan tulleella kansalaisuuslailla (359/2003) on kumottu 28.6.1968 annettu kansalaisuuslaki (401/1968) siihen myöhemmin tehtyine muutoksineen. Lain yleiset siirtymäsäännökset ja lain voimaan tullessa vireillä olevia asioita koskevat säännökset ovat lain 53 ja 54 §:ssä. Muita siirtymäsäännöksiä on lain 55-62 §:ssä. Lain 53 §:n 1 momentin mukaan lain voimaantulon jälkeen vireille tulevaan asiaan sovelletaan uutta lakia edellä mainituin poikkeuksin.</p>
    <p>Kansalaisuuslain (359/2003) 41 §:n mukaan Ulkomaalaisviraston saman lain nojalla tekemästä päätöksestä saa valittaa hallinto-oikeuteen siten kuin hallintolainkäyttölaissa säädetään. Kansalaisuuslain 42 §:n mukaan hallinto-oikeuden saman lain nojalla tekemästä päätöksestä saa valittaa korkeimpaan hallinto-oikeuteen. Valitusoikeus on myös Ulkomaalaisvirastolla siltä osin kuin hallinto-oikeuden päätöksellä on kumottu Ulkomaalaisviraston päätös tai muutettu sitä.</p>
    <p>Uudessa kansalaisuuslaissa (359/2003) ei ole annettu erityisiä voimaantulo- ja siirtymäsäännöksiä lain 42 §:ssä säädetyn Ulkomaalaisviraston valitusoikeuden osalta. Kun otettiin huomioon mainituissa säännöksissä lausuttu ja menettelysäännösten voimaantuloa koskevat yleiset periaatteet, katsottiin, että Ulkomaalaisvirastolla oli valitusoikeus tässä hallinto-oikeuden 16.6.2004 ratkaisemassa kansalaisuusasiassa, jossa se M:n valituksesta on kumonnut Ulkomaalaisviraston päätöksen ja palauttanut asian sille uudelleen käsiteltäväksi.</p>
    <p>Hallintolainkäyttölain 6 §<br/>Kansalaisuuslain (359/2003) 41, 42, 53 ja 54 §</p>
  </dcterms:abstract>
  <finlex:content id="r200403349.kho">
    <div>
</div>
  </finlex:content>
</finlex:document>
