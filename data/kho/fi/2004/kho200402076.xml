<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200402076</dcterms:identifier>
  <finlex:ecliIdentifier>ECLI:FI:KHO:2004:T2076</finlex:ecliIdentifier>
  <dcterms:title>27.8.2004/2076</dcterms:title>
  <dcterms:description>
    <p>
      <span>Toimeentulotuki</span>
      <span>Terveydenhuoltomenot</span>
      <span>Yksityinen terveydenhuoltopalvelu</span>
      <span>Polvileikkaus</span>
    </p>
  </dcterms:description>
  <finlex:registerNumber>230/3/02</finlex:registerNumber>
  <dcterms:issued>2004-08-27</dcterms:issued>
  <finlex:fileCopyNumber>2076</finlex:fileCopyNumber>
  <dcterms:abstract>
    <p>Perusturvalautakunta oli hylännyt X:n hakemuksen toimeentulotuen myöntämisestä yksityisellä lääkäriasemalla suoritettavasta polvileikkauksesta aiheutuviin kustannuksiin. Hallinto-oikeus oli kumonnut perusturvalautakunnan päätöksen ja hyväksynyt X:n valituksen vaadittujen 5 000 markan suuruisten tekonivelleikkauskustannusten osalta ja katsonut, että X:n polvileikkauksesta aiheutuneet kustannukset välttämättöminä terveydenhuoltomenoina on otettava toimeentulotukilaskelmissa huomioon. Hallinto-oikeus on palauttanut asian lautakunnalle uudelleen käsiteltäväksi.</p>
    <p>Korkein hallinto-oikeus kumosi hallinto-oikeuden päätöksen ja saattoi perusturvalautakunnan päätöksen voimaan.</p>
    <p>KHO lausui päätöksensä perusteluissa muun ohessa:</p>
    <p>Kun otetaan huomioon julkisten terveyspalvelujen ensisijaisuus kansanterveystyön ja kunnallisen erikoissairaanhoidon palvelujärjestelminä, on terveydenhuoltokuluja toimeentulotukena korvattaessa yleensä edellytettävä, että käytetään julkisia terveydenhuollon palveluja. Yksityisistä terveydenhuoltopalveluista johtuvat kustannukset voidaan toimeentulotukea myönnettäessä ottaa huomioon vain poikkeuksellisesti, kuten silloin, kun erikoishoidon tarve tai hoidon kiireellisyys sitä perustellusti edellyttävät. Perusteena voi olla myös jatkuva hoitosuhde.</p>
    <p>X on ollut hoidossa 4. - 8.9.2000 yksityisellä lääkäriasemalla, jossa hänen oikea polvensa on leikattu. Vasen polvi on leikattu yliopistollisessa sairaalassa lokakuussa 2001.</p>
    <p>X:n ei voida tänne esitetyn selvityksen perusteella katsoa olleen sellaisen kiireellisen hoidon tarpeessa, mitä hoitoa hän ei olisi voinut saada julkisen terveydenhuollon toimesta. Kysymyksessä olevasta yksityisellä lääkäriasemalla suoritetusta leikkauksesta aiheutuvia kustannuksia ei voida pitää toimeentulotuesta annetun lain 7 §:n mukaisina toimeentulotukea myönnettäessä huomioon otettavina menoina.</p>
    <p>Laki toimeentulotuesta 6 §, 7 §<br/>Asetus toimeentulotuesta 1 § 1 momentti 2 kohta</p>
  </dcterms:abstract>
  <finlex:content id="r200402076.kho">
    <div>
</div>
  </finlex:content>
</finlex:document>
