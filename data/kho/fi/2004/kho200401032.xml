<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200401032</dcterms:identifier>
  <finlex:ecliIdentifier>ECLI:FI:KHO:2004:T1032</finlex:ecliIdentifier>
  <dcterms:title>10.5.2004/1032</dcterms:title>
  <dcterms:description>
    <p>
      <span>Henkilökohtaisen tulon verotus</span>
      <span>Luonnolliset vähennykset</span>
      <span>Lisääntyneet elantokustannukset</span>
      <span>Ateriakorvaus</span>
      <span>Varsinainen työpaikka</span>
      <span>Liikkuva ala</span>
    </p>
  </dcterms:description>
  <finlex:registerNumber>2192/2/03</finlex:registerNumber>
  <dcterms:issued>2004-05-10</dcterms:issued>
  <finlex:fileCopyNumber>1032</finlex:fileCopyNumber>
  <dcterms:abstract>
    <p>Ikkunanpesijä A kulki päivittäin kotoaan Ikkunanpuhdistusliike B Oy:n varastolle, josta hän lähti päivittäin työkohteisiin. Varastolla säilytettiin työvaatteet, -välineet ja -aineet sekä työlistat. Työkohteita saattoi päivittäin olla kahdestakymmenestä kolmeenkymmeneen. A vaati saada vähentää lisääntyneinä elantokustannuksina ateriakorvausta vastaavat määrät vuosilta 1995-2000. A:n vaatimus hylättiin verotuksen oikaisulautakunnassa, koska työskentely ei tapahtunut tuloverolain 71 §:n 2 momentissa tarkoitetulla erityisellä toimialalla ja A:lla katsottiin olleen varsinainen työpaikka. Hallinto-oikeus hylkäsi A:n valituksen, koska tuo lainkohta koskee vain sellaisia toimialoja, joilla erityistä työntekemispaikkaa joudutaan usein vaihtamaan alalle tunnusomaisen työn lyhytaikaisuuden vuoksi. Erityisaloja ovat tyypillisesti talonrakennus-, maanrakennus- ja metsätyöalat. Koska A:n ei katsottu työskentelevän edellä mainitussa lainkohdassa tarkoitetulla toimialalla ja hänen varsinaisena työpaikkanaan oli pidettävä työnantajan varastoa, hänellä ei ollut oikeutta vaatimaansa kaavamaisesti laskettuun ateriakorvauksen suuruiseen vähennykseen lisääntyneiden elantokustannusten perusteella.</p>
    <p>Verovelvollinen, jolla on varsinainen työpaikka ja joka on tehnyt työmatkan erityiselle työntekemispaikalle, voi vähentää matkoista aiheutuneet lisääntyneet elantokustannukset esitettyään niistä riittävän selvityksen.</p>
    <p>Asiassa oli jäänyt selvittämättä, että A:lle olisi aiheutunut varsinaisen työpaikan ulkopuolelle suuntautuneilta työmatkoilta sellaisia ylimääräisiä elantokustannuksia, jotka hän voisi verotuksessaan vähentää.</p>
    <p>Korkein hallinto-oikeus, jossa A vaati työskentelyä ikkunanpesijänä rinnastettavaksi erityisalojen kanssa, ei muuttanut hallinto-oikeuden päätöstä.</p>
    <p>Verovuosi 1995. Verovuosi 1996. Verovuosi 1997. Verovuosi 1998. Verovuosi 1999. Verovuosi 2000.</p>
    <p>Tuloverolain 29 §:n 1 momentti<br/>Tuloverolain 31 §:n 4 momentti<br/>Tuloverolain 71 §:n 2 momentti<br/>Verohallituksen päätös 1354/94 3 §<br/>Verohallituksen päätös 1354/94 4 §<br/>Verohallituksen päätös 1800/95 3 §<br/>Verohallituksen päätös 1800/95 4 §<br/>Verohallituksen päätös 1300/96 3 §<br/>Verohallituksen päätös 1300/96 4 §<br/>Verohallituksen päätös 1171/97 3 §<br/>Verohallituksen päätös 1171/97 4 §<br/>Verohallituksen päätös 1171/97 5 §<br/>Verohallituksen päätös 1113/98 3 §<br/>Verohallituksen päätös 1113/98 4 §<br/>Verohallituksen päätös 1113/98 5 §<br/>Verohallituksen päätös 1248/99 3 §<br/>Verohallituksen päätös 1248/99 4 §<br/>Verohallituksen päätös 1248/99 5 §</p>
  </dcterms:abstract>
  <finlex:content id="r200401032.kho">
    <div>
</div>
  </finlex:content>
</finlex:document>
