<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200401976</dcterms:identifier>
  <finlex:ecliIdentifier>ECLI:FI:KHO:2004:T1976</finlex:ecliIdentifier>
  <dcterms:title>24.8.2004/1976</dcterms:title>
  <dcterms:description>
    <p>
      <span>Asemakaava</span>
      <span>Ranta-asemakaava</span>
      <span>Kaava-alue</span>
      <span>Sisältövaatimukset</span>
      <span>Selvitysvelvollisuus</span>
    </p>
  </dcterms:description>
  <finlex:registerNumber>3665</finlex:registerNumber>
  <dcterms:issued>2004-08-24</dcterms:issued>
  <finlex:fileCopyNumber>1976</finlex:fileCopyNumber>
  <dcterms:abstract>
    <p>Kunnanvaltuuston hyväksymä Rengon Kuittilan korttelin 301 asemakaava-alue sijaitsi Kuittilan kylässä Alijärven ja Ylijärven välisellä noin 50 metrin levyisellä kannaksella järvien ja niiden välisen kosken rannalla. Alue, jonka koko oli 3 200 m², oli myllyrakennuksen kivijalkaa lukuun ottamatta rakentamatonta. Sillä ei kaavan hyväksymishetkellä ollut voimassa oikeusvaikutteista yleiskaavaa. Kaava-alueen lähettyvillä oli osin myös Kuittilan kylän vakituista asutusta, mutta alueen ympäristön rannat ovat pääosin joko loma-asuntokäytössä tai rakentamattomia. Kaava-alueen pääkäyttötarkoitus RM tarkoitti lähinnä lomahotelleja, matkailukeskuksia ja vastaavia matkailua palvelevia rakennuksia, jollaisten suunnitteluun pääasiassa loma-asutukseen käytetyille tai rakentamattomille ranta-alueille oli rakennuslain (370/1958) voimassaoloaikana säännönmukaisesti käytetty rantakaavaa.</p>
    <p>Asemakaava oli edellä mainitut seikat huomioon ottaen laadittu loma-asutuksen järjestämiseksi ranta-alueelle maankäyttö- ja rakennuslain 73 §:n 1 momentissa tarkoitetulla tavalla. Asemakaavan sisällöllistä lainmukaisuutta ratkaistaessa oli maankäyttö- ja rakennuslain 54 §:n ja 39 §:n säännösten ohella siten otettava huomioon myös ranta-asemakaavaa koskevat 73 §:n sisältövaatimukset.</p>
    <p>Maankäyttö- ja rakennuslain 9 ja 55 §:n säännökset edellyttivät vaikutusten selvittämistä ja niiden esittämistä riittävässä määrin myös kaava-alueen ympäristön osalta. Kaavaa laadittaessa olisi tullut tarkastella suunniteltua rakentamista ranta-alueiden mitoituksen, rantamaiseman, vesiensuojelun ja riittävien yhtenäisten rakentamattomiksi jätettävien alueiden kannalta. Asiakirjoissa olevia kaavan sisältövaatimuksia koskevia selvityksiä ei ollut pidettävä riittävinä. Kunnanvaltuuston päätös oli kumottava.</p>
    <p>Maankäyttö- ja rakennuslain 9, 39, 54, 55 ja 73 §</p>
  </dcterms:abstract>
  <finlex:content id="r200401976.kho">
    <div>
</div>
  </finlex:content>
</finlex:document>
