<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200502413</dcterms:identifier>
  <finlex:ecliIdentifier>ECLI:FI:KHO:2005:T2413</finlex:ecliIdentifier>
  <dcterms:title>20.9.2005/2413</dcterms:title>
  <dcterms:description>
    <p>
      <span>Ympäristölupa</span>
      <span>Jätehuolto</span>
      <span>Jätteen käsite</span>
      <span>Nikkelikuona</span>
      <span>Tuote</span>
    </p>
  </dcterms:description>
  <finlex:registerNumber>3646/1/03</finlex:registerNumber>
  <dcterms:issued>2005-09-20</dcterms:issued>
  <finlex:fileCopyNumber>2413</finlex:fileCopyNumber>
  <dcterms:abstract>
    <p>A Oy:n tehtailta B Oy:n laitokselle kuivattavaksi ja seulottavaksi toimitettavaa rakeistettua nikkelikuonaa, joka muutoin läjitettäisiin A Oy:n tehtaiden omalle läjitysalueelle, oli B Oy:n laitokselle saapuessaan pidettävä jätteenä. Sen sijaan B Oy:n laitoksella suoritettavan kuivaus- ja seulontakäsittelyn sekä syntyneen seulontajätteen ja suodatinpölyn palauttamisen jälkeen nikkelikuonaa ei tällä laitoksella ollut enää pidettävä jätteenä, koska suoritetun kuivaus- ja seulontakäsittelyn tuloksena rakeistettu kuona välittömästi toimitettiin pakattuna tuotteena käytettäväksi hiekkapuhalluksessa ja raaka-aineena kattohuopateollisuudessa ilman, että sen ominaisuuksista tällöin asianmukaisessa käytössä aiheutuisi sanottavaa ympäristöhaittaa tai -vaaraa.</p>
    <p>Ympäristökeskuksen päätöksen lupamääräys, jossa nikkelikuonaa pidettiin B-yhtiön laitoksella tapahtuvan kuivaus- ja seulontakäsittelyn jälkeen yhä jätteenä, joka tuli toimittaa hyödynnettäväksi laitokseen, jolla on sen vastaanottoon asianmukainen lupa, kumottiin edellä selostetuista syistä samoin kuin hallinto-oikeuden päätös vastaavalta osaltaan.</p>
    <p>Sen sijaan lupamääräys, jonka mukaan rakeistetun nikkelikuonan ja seulontajätteen varastoalue tuli päällystää tiiviillä materiaalilla ja valumavedet kerätä ja johtaa pohjavesialueen ulkopuolelle, sekä lupamääräys alueen pinta- ja pohjavesien laadun ja pohjaveden korkeuden tarkkailusta ympäristökeskukselle erikseen hyväksyttäväksi esitettävän suunnitelman mukaisesti samoin kuin hallinto-oikeuden päätös vastaavalta osaltaan pysytettiin muun muassa sillä perusteella, että sanotut lupamääräykset voitiin antaa ympäristönsuojelulain nojalla riippumatta siitä, onko rakeistettua nikkelikuonaa pidettävä jätteenä vai ei.</p>
    <p>Jätelaki 1, 3 ja 4 §<br/>Ympäristönsuojelulaki 43 § 1 mom. 1 kohta ja 3 mom. sekä 46 § 1 mom.</p>
  </dcterms:abstract>
  <finlex:content id="r200502413.kho">
    <div>
</div>
  </finlex:content>
</finlex:document>
