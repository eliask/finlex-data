<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200503665</dcterms:identifier>
  <finlex:ecliIdentifier>ECLI:FI:KHO:2005:T3665</finlex:ecliIdentifier>
  <dcterms:title>30.12.2005/3665</dcterms:title>
  <dcterms:description>
    <p>
      <span>Jätehuolto</span>
      <span>Jätteenkuljetus</span>
      <span>Jätteenkuljetusjärjestelmän muuttaminen</span>
      <span>Hallintovalitus</span>
      <span>Kunnallisvalitus</span>
    </p>
  </dcterms:description>
  <finlex:registerNumber>1615/3/04</finlex:registerNumber>
  <dcterms:issued>2005-12-30</dcterms:issued>
  <finlex:fileCopyNumber>3665</finlex:fileCopyNumber>
  <dcterms:abstract>
    <p>Jyväskylän maalaiskunnassa oli ollut käytössä jo ennen jätelain 1.1.1994 tapahtunutta voimaantuloa sopimusperusteinen jätteenkuljetusjärjestelmä, joka oli perustunut siihen saakka voimassa olleeseen jätehuoltolakiin. Jyväskylän maalaiskunnan kunnanhallitus oli päättänyt, että kunta siirtyy koko alueellaan kunnan järjestämään jätteenkuljetukseen, joka tullaan toteuttamaan ostopalveluna. Kunnanhallitus oli hylännyt neljän jätteenkuljetusta kunnan alueella harjoittavan yhtiön oikaisuvaatimuksen.</p>
    <p>Hallinto-oikeus käsitteli yhtiöiden valituksen kunnallisvalituksena kunnanhallituksen päätöksestä ja hylkäsi valituksen. Hallinto-oikeus lausui päätöksensä perusteluissa muun ohella, että kysymys siitä, hoidetaanko yhdyskuntajätteen kuljetus kunnassa kunnan järjestämänä jätteenkuljetuksena vai päätetäänkö kyseisen jätteen kuljetus hoitaa sopimusperusteisena jätteenkuljetuksena, on kunnan harkintavallan piiriin kuluva asia. Sama koskee myös kunnassa noudatetun jätteenkuljetusjärjestelmän muuttamista. Jätteenkuljetusjärjestelmästä toiseen siirtymisen tulee perustua kunnan edun kannalta todelliseen tarpeeseen. Asiakirjoista ilmeni, että päätös jätteenkuljetusjärjestelmän vaihtamisesta on perustunut pyrkimykseen järjestää jätteenkuljetus koko kunnan alueella kokonaiskustannuksiltaan edullisemmin ja laadukkaammin kuin sopimusperusteisessa jätteenkuljetuksessa. Kunnanhallituksen ei voitu näissä oloissa katsoa käyttäneen harkintavaltaansa väärin päätettäessä siirtyä sopimusperusteisesta jätteenkuljetuksesta kunnan järjestämään kuljetukseen.</p>
    <p>Jätelain 66 §:n (91/2000) 1 momentin mukaan muutosta jätelain nojalla annettuun päätökseen haetaan siten kuin hallintolainkäyttölaissa säädetään. Korkein hallinto-oikeus kumosi hallinto-oikeuden päätöksen siltä osalta kuin hallinto-oikeus oli tutkinut yhtiöiden valituksen kunnallisvalituksena. Korkein hallinto-oikeus tutki asian hallintovalituksena ja hylkäsi valituksen.</p>
    <p>Jätelaki 10 § ja 66 § 1 mom.</p>
  </dcterms:abstract>
  <finlex:content id="r200503665.kho">
    <div>
</div>
  </finlex:content>
</finlex:document>
