<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200502916</dcterms:identifier>
  <finlex:ecliIdentifier>ECLI:FI:KHO:2005:T2916</finlex:ecliIdentifier>
  <dcterms:title>10.11.2005/2916</dcterms:title>
  <dcterms:description>
    <p>
      <span>Elinkeinotulon verotus</span>
      <span>Menetys</span>
      <span>Vähennyskelpoisuus</span>
      <span>Lainasaaminen tytäryhtiöltä</span>
      <span>Lainasaamisen luovutus</span>
      <span>Luovutustappio</span>
    </p>
  </dcterms:description>
  <finlex:registerNumber>1769/2/05</finlex:registerNumber>
  <dcterms:issued>2005-11-10</dcterms:issued>
  <finlex:fileCopyNumber>2916</finlex:fileCopyNumber>
  <dcterms:abstract>
    <p>X Oy aikoi luovuttaa kaikki täysin omistamansa tytäryhtiön osakkeet sekä tältä tytäryhtiöltä olevan saamisensa yhdellä luovutustoimella samalle X -konsernin ulkopuoliselle luovutuksensaajalle. Kauppakirjan mukaan lainasaaminen siirrettiin saamisen nimellisarvoa merkittävästi alemmalla hinnalla. Osakkeiden luovutustoimessa oli kysymys käyttöomaisuusosakkeista, jotka voitiin luovuttaa verovapaasti, minkä vuoksi osakkeiden luovutuksesta syntyvä luovutustappio ei ollut X Oy:n verotuksessa vähennyskelpoinen meno.</p>
    <p>X Oy pyysi ennakkoratkaisua lainasaamisen luovutuksesta syntyvän luovutustappion vähennyskelpoisuuden osalta. Keskusverolautakunta lausui, että rahoitusomaisuuteen kuuluvien saatavien vähentämisestä säädetään EVL 17 §:n 2 kohdassa, jonka mukaan vähennyskelpoisia ovat muun rahoitusomaisuuden kuin myyntisaamisten lopullisiksi todetut arvonalenemiset. Konserniyhtiöltä olevan muun saamisen kuin myyntisaamisen menetys on kuitenkin EVL 16 §:n 7 kohdan säännöksen mukaan vähennyskelvoton. Kun osakkeiden ja lainasaamisen luovutus oli tapahtunut yhdellä luovutustoimella samojen luovuttaja- ja ostajatahojen välillä, Keskusverolautakunta katsoi luovutustoimen muodostavan yhden kokonaisuuden, eikä X Oy voinut vähentää verotuksessaan luovutuksen yhteydessä syntynyttä lainasaamisen menetystä. Korkein hallinto-oikeus ei muuttanut Keskusverolautakunnan päätöstä.<br/>Ennakkoratkaisu vuodelle 2004.</p>
    <p>Laki elinkeinotulon verottamisesta 16 § 7 kohta ja 17 § 2 kohta<br/>Laki verotusmenettelystä 28 §</p>
  </dcterms:abstract>
  <finlex:content id="r200502916.kho">
    <div>
</div>
  </finlex:content>
</finlex:document>
