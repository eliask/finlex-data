<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200503416</dcterms:identifier>
  <finlex:ecliIdentifier>ECLI:FI:KHO:2005:T3416</finlex:ecliIdentifier>
  <dcterms:title>19.12.2005/3416</dcterms:title>
  <dcterms:description>
    <p>
      <span>Arvonlisävero</span>
      <span>Verovelvollisuus</span>
      <span>Yleishyödyllinen yhteisö</span>
      <span>Liiketoiminta</span>
      <span>Kauppiasyhdistys</span>
      <span>Jäsenpalvelutoiminta</span>
      <span>Koulutustoiminta</span>
    </p>
  </dcterms:description>
  <finlex:registerNumber>3672/2/04</finlex:registerNumber>
  <dcterms:issued>2005-12-19</dcterms:issued>
  <finlex:fileCopyNumber>3416</finlex:fileCopyNumber>
  <dcterms:abstract>
    <p>Liiton tarkoituksena oli edistää toiminnallaan kaupan alalla toimivien jäsentensä ammatillista ja taloudellista yhteistyötä, liiketoiminnan kannattavuutta ja kilpailukykyä sekä yleisten toimintaedellytysten kehittämistä. Liiton oma välitön toiminta muodostui sellaisten etujen ja palvelujen tarjoamisesta jäsenilleen, jotka auttoivat jäsenten liiketoiminnan ja kilpailukyvyn kehittämistä sekä saivat aikaan kustannussäästöjä. Liiton toiminta kohdistui tiettyyn kauppiasryhmittymään, joten sen pääasiallisena tarkoituksena ei ollut koko alan edunvalvonta. Liittoa ei siten pidetty tuloverolain 22 §:ssä tarkoitettuna työmarkkinajärjestönä eikä muunakaan lainkohdassa tarkoitettuna yleishyödyllisenä yhteisönä. Liitto oli arvonlisäverolain 12 §:n 1 momentin perusteella merkitty hakemuksensa mukaisesti toiminnastaan arvonlisäverovelvolliseksi 1.7.2001 lukien.</p>
    <p>Liitto peri jäseniltään jäsenmaksun. Liitto järjesti lisäksi jäsenilleen muun muassa koulutus- ja valmennustilaisuuksia, joihin osallistujilta se peri osallistumismaksun. Liiton jäsenmaksu- ja osallistumismaksutulot eivät olleet kysymyksessä olevana aikana kattaneet kaikkia tilaisuuksien järjestämisestä aiheutuneita kuluja, vaan osa kuluista oli katettu liiton sijoitustoiminnan tuotoista. Liitto harjoitti toimintaansa tavoittelematta ja saamatta siitä itselleen voittoa, mutta sen harjoittama toiminta tuotti sen jäsenille taloudellista hyötyä. Liiton toiminta ja sen suorittamat palvelut liittyivät liiton jäsenten liiketoimintaan. Liiton ja sen jäsenten toiminnalla oli siten kokonaisuudessaan ansiotarkoitus. Liiton katsottiin harjoittavan toimintaansa arvonlisäverolain 1 §:n 1 momentin 1 kohdassa tarkoitetulla tavalla liiketoiminnan muodossa. Veroasiamiehen valitus, jonka mukaan liiton toiminta ei kuulunut arvonlisäverolain soveltamisalaan eikä liitto siten ollut arvonlisäverolaissa tarkoitettu verovelvollinen, hylättiin. Palautuspäätös tilikausilta 1.1.-31.12.2001 ja 1.1.-31.12.2002.</p>
    <p>Arvonlisäverolaki 1 § 1 mom. 1 kohta, 4 § ja 12 §<br/>Tuloverolaki 22 §<br/>Ks. myös KHO:1996-B-557.</p>
  </dcterms:abstract>
  <finlex:content id="r200503416.kho">
    <div>
</div>
  </finlex:content>
</finlex:document>
