<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200502470</dcterms:identifier>
  <finlex:ecliIdentifier>ECLI:FI:KHO:2005:T2470</finlex:ecliIdentifier>
  <dcterms:title>28.9.2005/2470</dcterms:title>
  <dcterms:description>
    <p>
      <span>Kunnallisasia</span>
      <span>Vaalikelpoisuus</span>
      <span>Kunnanhallituksen jäsen</span>
      <span>Kuntayhtymä</span>
      <span>Talousjohtaja</span>
    </p>
  </dcterms:description>
  <finlex:registerNumber>114/3/04</finlex:registerNumber>
  <dcterms:issued>2005-09-28</dcterms:issued>
  <finlex:fileCopyNumber>2470</finlex:fileCopyNumber>
  <dcterms:abstract>
    <p>Kaupunginhallituksen jäseneksi oli Raahen kaupungissa valittu koulutuskuntayhtymän talouspäällikkö. Kuntayhtymän tehtävänä oli jäsenkuntien puolesta järjestää laissa ammattikorkeakouluopinnoista, laissa ammatillisesta koulutuksesta ja laissa ammatillisesta aikuiskoulutuksesta säädettyä opetusta ja muuta palvelutoimintaa. Tehtäviensä toteuttamiseksi kuntayhtymä ylläpiti oppilaitoksia tai osti koulutuspalveluja. Kuntayhtymä omisti ja hallitsi Raahen ammattioppilaitoksen, Ruukin maaseutuoppilaitoksen ja Lybeckerin käsi- ja taideteollisuusoppilaitoksen sekä voi ylläpitää opiskelija-asuntolaa ja olla osakkaana asuntolaa ylläpitävässä yhteisössä.</p>
    <p>Talousjohtaja ei toiminut yhtymähallituksessa esittelijänä. Hänellä oli hallituksen kokouksessa läsnäolo- ja puheoikeus ja hän kuului kuntayhtymän johtoryhmään. Hänellä oli eräin rajoituksin oikeus päättää tilapäislainoituksesta, kassavarojen tilapäisestä sijoittamisesta, irtaimen omaisuuden myynnistä ja hankinnoista ja hänellä oli alaistaan henkilöstöä koskevaa ratkaisuvaltaa.</p>
    <p>Kun otettiin huomioon Raahen koulutuskuntayhtymän koko ja se, että kuntayhtymä vastasi Raahen alueella ammattikorkeakoulutuksesta sekä ammatillisesta koulutuksesta, sen johtavissa tehtävissä ja niihin rinnastettavissa tehtävissä olevat voitiin rinnastaa kunnan vastaaviin tehtäviin. Kun edelleen otettiin huomioon talousjohtajan tehtävien luonne ja merkitys kuntayhtymän kannalta, talousjohtajaa voitiin asemaltaan verrata lautakunnan tehtäväalueen johtavaan tehtävään rinnastettavassa vastuullisessa tehtävässä olevaan kunnan palveluksessa olevaan henkilöön. Talousjohtaja ei siten ollut vaalikelpoinen kuntayhtymän jäsenkunnan Raahen kaupunginhallituksen.</p>
    <p>Ks. kuntayhtymän talousjohtajan vaalikelvottomuudesta myös KHO 14.9.2005 T 2359.<br/>Vrt. kuntayhtymän talousjohtajan vaalikelpoisuus KHO:1997:39.</p>
    <p>Kuntalaki 34 § 1 mom. 2 ja 4 kohta, 35 § 1 mom. ja 90 § 2 mom.</p>
  </dcterms:abstract>
  <finlex:content id="r200502470.kho">
    <div>
</div>
  </finlex:content>
</finlex:document>
