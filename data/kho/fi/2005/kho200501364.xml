<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200501364</dcterms:identifier>
  <finlex:ecliIdentifier>ECLI:FI:KHO:2005:T1364</finlex:ecliIdentifier>
  <dcterms:title>7.6.2005/1364</dcterms:title>
  <dcterms:description>
    <p>
      <span>Kalastuslaki</span>
      <span>Työvoima- ja elinkeinokeskus</span>
      <span>Viehekalastusmaksu</span>
      <span>Varojen jakaminen</span>
      <span>Kalastusalue</span>
      <span>Vesialueen omistaja</span>
      <span>Asian selvittäminen</span>
      <span>Maa- ja metsätalousministeriö</span>
      <span> Ohje</span>
      <span>Kalastusrasitus</span>
    </p>
  </dcterms:description>
  <finlex:registerNumber>2133/1/04</finlex:registerNumber>
  <dcterms:issued>2005-06-07</dcterms:issued>
  <finlex:fileCopyNumber>1364</finlex:fileCopyNumber>
  <dcterms:abstract>
    <p>Maa- ja metsätalousministeriö oli ohjeeksi nimetyllä päätöksellään jakanut vuoden 2002 viehekalastusmaksutuloista valtiolle kertyneet varat, valtiolle maksun kannosta ja varojen jakamisesta aiheutuneilla menoilla vähennettynä, työvoima- ja elinkeinokeskuksille edelleen kalastusalueittain vesialueiden omistajille jaettavaksi. Ohjeen mukaan kalastuslain 89 a §:n mukaan jaettaessa varoja edelleen vesialueiden omistajille on otettava huomioon vesialueeseen kohdistuva viehekalastusrasitus. Kalastuslain 8 §:n 1 momentissa tarkoitetusta viehekalastuksesta aiheutuva viehekalastusrasitus on ohjeen mukaan selvitetty Riista- ja kalatalouden tutkimuslaitoksen maa- ja metsätalousministeriön toimeksiannosta tekemällä valtakunnallisella "Suomi kalastaa 2001" -tutkimuksella. Tutkimuksen asianomaisissa taulukoissa on esitetty viehekalastusrasitus kunkin työvoima- ja elinkeinokeskuksen kalatalousyksikön alueella. Tutkimus on suunniteltu ja tehty siten, että se palvelee työvoima- ja elinkeinokeskuksia niiden suorittaessa varojen jaon kalastusalueille.</p>
    <p>K:n työvoima- ja elinkeinokeskus oli päätöksellään oman toimialueensa osalta jakanut varat kalastusalueille edelleen vesialueiden omistajille jaettavaksi niin, että "Suomi kalastaa 2001" -tutkimuksen tulosten lisäksi oli otettu huomioon vastaava aikaisempi tutkimus, kalastusalueiden pinta-ala ja päätöksen liitteenä olevassa taulukossa mainittu, päätöksessä tasoitusprosentiksi kutsuttu tekijä.</p>
    <p>Maa- ja metsätalousministeriön ohjeella ei kalastuslain 89 a §:n 3 ja 4 momentti huomioon ottaen ollut voitu sitoa varojen jaon perusteita kalastusalueiden kesken yksinomaan edellä mainittuun tutkimukseen. Työvoima- ja elinkeinokeskuksen päätöksessä oli siitä ilmenevin tavoin otettu huomioon muitakin tekijöitä. Sellaisia seikkoja, joiden perusteella sovellettu menetelmä ei täyttäisi kalastuslain 89 a §:n 4 momentissa asetettua vaatimusta viehekalastusrasituksen huomioon ottamisesta, ei ollut esitetty, kun otettiin huomioon jakamispäätöksen tarkoitus ja luonne.</p>
    <p>Kalastuslaki 89 a § (1045/1996) 1, 3 ja 4 mom.</p>
    <p>Ks. myös KHO:2005:34 ja KHO 7.6.2005 T 1359.</p>
  </dcterms:abstract>
  <finlex:content id="r200501364.kho">
    <div>
</div>
  </finlex:content>
</finlex:document>
