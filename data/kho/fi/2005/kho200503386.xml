<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200503386</dcterms:identifier>
  <finlex:ecliIdentifier>ECLI:FI:KHO:2005:T3386</finlex:ecliIdentifier>
  <dcterms:title>16.12.2005/3386</dcterms:title>
  <dcterms:description>
    <p>
      <span>Perintöverotus</span>
      <span>Keskinäinen hallintatestamentti</span>
      <span>Perinnönjättäjän puolison saaman hallintaoikeuden arvo</span>
      <span>Hallintaoikeuden toteutuminen</span>
    </p>
  </dcterms:description>
  <finlex:registerNumber>3106/2/04</finlex:registerNumber>
  <dcterms:issued>2005-12-16</dcterms:issued>
  <finlex:fileCopyNumber>3386</finlex:fileCopyNumber>
  <dcterms:abstract>
    <p>Aviopuolisoista, joilla oli kaksi rintaperillistä, A oli kuollut 27.1.2001 ja B 11.5.2001. Puolisot olivat 26.9.1991 tehneet keskinäisen hallintaoikeustestamentin, jonka mukaan toisen puolison kuoltua jälkeen elävä sai hallintaoikeudella kaiken pesän omaisuuden. A:n jälkeen toimitetussa perintöverotuksessa testamentin mukaisen hallintaoikeuden arvo oli vähennetty A:n jäämistön säästöstä. Veroasiamiehen tekemästä oikaisuvaatimuksesta verotuksen oikaisulautakunta poisti hallintaoikeuden perusteella tehdyn vähennyksen. Hallinto-oikeus katsoi, että perintösaantoa rasittava hallintaoikeus oli lähtökohtaisesti otettava huomioon perintöverotuksessa. B ei kuitenkaan ollut ollut kykenevä käyttämään hallintaoikeuttaan eikä se siten ollut toteutunut. Näissä oloissa hallintaoikeutta ei voitu ottaa A:n jälkeen toimitetussa perintöverotuksessa vähennyksenä huomioon. Hallinto-oikeus hylkäsi rintaperillisten verotuksen oikaisulautakunnan päätöksistä tekemän valituksen. Korkein hallinto-oikeus katsoi, ettei B:n terveydentilan voitu katsoa olleen esteenä testamentin mukaisen hallintaoikeuden toteutumiselle eikä terveydentilan perusteella B:n voitu katsoa myöskään luopuneen testamentin mukaisesta hallintaoikeudestaan. Näissä oloissa ja kun otetaan huomioon, että velvollisuus suorittaa perintöveroa alkaa perinnönjättäjän kuolemasta, hallintaoikeus oli otettava A:n jälkeen toimitetussa perintöverotuksessa vähennyksenä huomioon. Korkein hallinto-oikeus kumosi hallinto-oikeuden päätöksen ja verotuksen oikaisulautakunnan päätökset B:n keskinäisen testamentin perusteella saaman hallintaoikeuden vähentämistä koskevalta osalta sekä saattoi A:n jälkeen toimitetun perintöverotuksen nyt kysymyksessä olevalta osalta voimaan.</p>
    <p>Perintö- ja lahjaverolaki 5 § ja 9 § 3 mom.</p>
    <p>Vrt. myös KHO:1977-B-II-625.</p>
  </dcterms:abstract>
  <finlex:content id="r200503386.kho">
    <div>
</div>
  </finlex:content>
</finlex:document>
