<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200503664</dcterms:identifier>
  <finlex:ecliIdentifier>ECLI:FI:KHO:2005:T3664</finlex:ecliIdentifier>
  <dcterms:title>30.12.2005/3664</dcterms:title>
  <dcterms:description>
    <p>
      <span>Vesiasia</span>
      <span>Ojitus</span>
      <span>Ojan sijoittamista koskeva sopimus</span>
      <span>Sitovuus</span>
      <span>Pysyvyys</span>
      <span>Asemakaava-alue</span>
      <span>Kuivatusvesien johtaminen</span>
      <span>Hulevesien johtaminen</span>
      <span>Putkioja</span>
      <span>Salaoja</span>
      <span>Kunnan ympäristönsuojeluviranomainen</span>
      <span>Toimivalta</span>
    </p>
  </dcterms:description>
  <finlex:registerNumber>2142/1/04</finlex:registerNumber>
  <dcterms:issued>2005-12-30</dcterms:issued>
  <finlex:fileCopyNumber>3664</finlex:fileCopyNumber>
  <dcterms:abstract>
    <p>Asemakaava-alueella olevan tontin omistaja As Oy A ja tontin B omistaja olivat vuonna 1970 sopineet, että As Oy A:n omistamalta tontilta tulevat hulevedet voitiin johtaa tontille B sijoitettavaa sadevesi- ja salaojaputkea pitkin tonttien alapuolella olevaan ojaan. Putken rakentamisen jälkeen tontin B asianomaisesta osasta oli muodostettu itsenäinen tontti C, jonka alueella sadevesi- ja salaojaputki sijaitsi. Tontin C omistaja, joka ei ollut ollut tietoinen sadevesi- ja salaojaputkesta tai sitä koskevasta sopimuksesta, oli katkaissut putken tonttinsa kohdalla.</p>
    <p>Ympäristölautakunta kunnan ympäristönsuojeluviranomaisena oli As Oy A:n hakemuksesta päätöksessään muun ohella todennut, että As Oy A:n ja tontin B omistajien sopimus sadevesi- ja salaojaputken asentamisesta on voimassa oleva kiinteistöjen nykyisiä omistajia sitova sopimus ja että As Oy A oli edelleen oikeutettu ympäristölautakunnan päätöksessä mainituin ehdoin johtamaan sade- ja kuivatusvedet tontin C kautta kulkevaan putkiojaan.</p>
    <p>Hallinto-oikeus pysytti ympäristölautakunnan päätöksen, mutta katsoi, ettei sopimus ollut tontin C omistajaa sitova.</p>
    <p>Korkein hallinto-oikeus pysytti hallinto-oikeuden päätöksen lopputuloksen. Korkeimman hallinto-oikeuden päätöksen perustelujen mukaan vesilain mukaisena ojana pidettävä sadevesi- ja salaojaputki oli rakennettu alueen käyttöä haittaavan veden poistamiseksi vesilain 6 luvun 1 §:n 1 momentissa mainitussa ojitustarkoituksessa. Vesilain 6 luvun 12 §:n 1 momentin mukaisen sopimuksen tarkoituksena on, jollei muuta ole sovittu, ojan pysyvä sijoittaminen toisen alueelle siten, että myöhemmät muutokset kiinteistöjen omistuksessa tai kiinteistöjaotuksessa eivät vaikuta oikeuden pysyvyyteen. Asiassa ei näin ollen ole merkitystä tontin C omistajan mahdollisella suostumuksella tai sen puuttumisella taikka sillä, oliko hän kiinteistön ostaessaan ollut tietoinen putken sijainnista, eikä myöskään sillä, että vesilain 6 luvussa tarkoitettua oikeutta ojan sijoittamiseen ei laissa ole säädetty rekisteröitäväksi.</p>
    <p>Kun vesihuoltolaissa tarkoitettu vesihuoltolaitos ei ollut järjestänyt alueen kiinteistöjen hulevesien johtamista, putkea ja vedenjohtamista koskevat kysymykset kuuluivat ympäristölautakunnan toimivaltaan vesilain 6 luvun säännösten mukaisesti.</p>
    <p>Vesilaki 6 luku 4 §, 7 § 1 mom., 8 §, 12 § 1 mom. ja 35 § 1 mom.</p>
  </dcterms:abstract>
  <finlex:content id="r200503664.kho">
    <div>
</div>
  </finlex:content>
</finlex:document>
