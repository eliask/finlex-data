<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200501631</dcterms:identifier>
  <finlex:ecliIdentifier>ECLI:FI:KHO:2005:45</finlex:ecliIdentifier>
  <dcterms:title>29.6.2005/1631 KHO:2005:45</dcterms:title>
  <dcterms:description>
    <p>
      <span>Maa-aineslupa</span>
      <span>Virheellinen äänestysmenettely</span>
      <span>Esteellisyys</span>
      <span>Hakemuksesta tehty muistutus</span>
    </p>
  </dcterms:description>
  <finlex:registerNumber>1198/3/03</finlex:registerNumber>
  <dcterms:issued>2005-06-29</dcterms:issued>
  <finlex:fileCopyNumber>1631</finlex:fileCopyNumber>
  <dcterms:abstract>
    <p>Ympäristölautakunnan kokouksessa äänestettäessä oli hakemuksen hylkäämistä koskeva ehdotus asetettu vastakkain käsittelyn lykkäämistä koskevan ehdotuksen kanssa. Ympäristölautakunnan äänestysmenettely oli ollut virheellinen. Kun kuitenkin otettiin huomioon, että puheenjohtajan esittämä äänestysjärjestys oli kokouksessa hyväksytty eikä eriävää mielipidettä ollut esitetty, ja että muita kuin äänestykseen otettuja ratkaisuehdotuksia ei ollut kokouksessa tehty ja kun virheellisellä äänestysmenettelyllä ei voinut olla merkitystä asian käsittelyyn ja päätöksen lopputulokseen, hallinto-oikeuden ei olisi tullut kumota ympäristölautakunnan päätöstä yksistään mainitun virheellisen äänestysjärjestyksen johdosta.</p>
    <p>Se seikka, että ympäristölautakunnan jäsen A oli allekirjoittanut hanketta vastustavan yleisen kirjelmän ja sillä tavoin osallistunut kunnalliseen päätöksentekoon, ei tehnyt häntä asiassa esteelliseksi hallintomenettelylain 10 §:n 1 momentin 6 kohdan perusteella.</p>
    <p>Asian käsittelyyn kunnanhallituksen edustajana osallistunut B oli tehnyt hakemusta vastustavan muistutuksen, jossa B oli muun ohessa todennut, että hänen omistamansa kiinteistö oli vuokrattu loma-asunnoksi, ja B tulisi vaatimaan vahingonkorvausta mikäli kiinteistön vuokralle antaminen vaikeutuu hankkeen vuoksi. B oli muistutuksessaan vedonnut henkilökohtaiseen taloudelliseen perusteeseen hanketta vastaan. B:lle oli asian ratkaisusta ollut odotettavissa erityistä vahinkoa, minkä vuoksi hän oli ollut hallintomenettelylain 10 §:n 1 momentin 3 kohdan perusteella esteellinen asiassa.</p>
    <p>
      <viite tyyppi="www" kohde="http://www.finlex.fi/sv/oikeus/kho/vuosikirjat/2005/200501631">Årsboksbeslut</viite>
    </p>
  </dcterms:abstract>
</finlex:document>
