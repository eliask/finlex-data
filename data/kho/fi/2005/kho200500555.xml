<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200500555</dcterms:identifier>
  <finlex:ecliIdentifier>ECLI:FI:KHO:2005:T555</finlex:ecliIdentifier>
  <dcterms:title>15.3.2005/555</dcterms:title>
  <dcterms:description>
    <p>
      <span>Varainsiirtovero</span>
      <span>Kaukolämpöakku</span>
    </p>
  </dcterms:description>
  <finlex:registerNumber>710/2/04</finlex:registerNumber>
  <dcterms:issued>2005-03-15</dcterms:issued>
  <finlex:fileCopyNumber>555</finlex:fileCopyNumber>
  <dcterms:abstract>
    <p>Kaukolämpöakku oli ulkomuodoltaan lieriötä muistuttava noin 27 metriä korkea ja halkaisijaltaan noin 22 metriä leveä teräsrakenteinen säiliö, jonka tilavuus oli 10 863 kuutiometriä ja pinta-ala 427 neliömetriä. Kiinteästi maapohjassa oleva kaukolämpöakku oli asennettu voimalaitosrakennuksen kylkeen kiinni. Kaukolämpöakun rakentamiseen oli myönnetty rakennuslupa. Kaukolämpöakulla tasattiin kaukolämmön kulutuksen vuorokausivaihtelua ja vältettiin öljykattiloiden käyttöä huippukulutuksen aikana. Kaukolämpöakun avulla voitiin myös siirtää voimalaitoksen sähköntuotantoa yöajalta päiväsaikaan, jolloin sähköstä saatiin parempi hinta kuin yöllä. Akku oli putkituksiltaan liitetty kaukolämmön meno- ja paluuputkiin. Kaukolämpölaitos saattoi toimia ilman sanottua kaukolämpöakkuakin. Hallinto-oikeus katsoi, että ratkaisevana oli pidettävä sitä, mikä oli kysymyksessä olevan laitteen käyttötarkoitus. Kysymyksessä oli iso säiliö, johon varastoitua kuumaa vettä käytettiin tarvittaessa energiansiirron toimintakyvyn varmistamiseksi ja energiansiirron vakauttamiseksi sekä toimitettavan energian tason laadukkaaksi ylläpitämiseksi. Kysymys ei siis ollut veden varastoimisesta johonkin myöhempään käyttöön aikanaan otettavaksi tai tuotannossa syntyneen nesteen väliaikaisesta, tilapäisestä tai jatkuvasta säilyttämisestä, jolloin voitaisiin ajatella kysymyksessä olevan säiliön toimivan jonkinlaisena varastona. Säiliön sisältöä käytettiin tosiasiassa itse prosessin yhteydessä, silloin kun käytöstä oli hyötyä kustannusten alentamiseksi, lämpötilanvaihteluiden tasaamiseksi tai verkostossa syntyneen vajeen täydentämiseksi. Näin ollen säiliö palveli itse energianjakelutoimintaa sen oleellisena osana. Kaukolämpöakkua ei näissä oloissa ollut pidettävä varainsiirtoverolain 5 §:n 1 momentin 3 kohdassa tarkoitettuna kiinteistön käyttöä pysyvästi palvelevana rakennuksena tai rakennelmana, vaan sitä oli pidettävä energian syöttöä ja kaukolämmön tasaamista palvelevana laitteena, jonka luovuttamisesta ei ollut suoritettava varainsiirtoveroa. Korkein hallinto-oikeus: ei muutosta.</p>
    <p>Varainsiirtoverolaki 5 § 1 mom. 3 k.</p>
  </dcterms:abstract>
  <finlex:content id="r200500555.kho">
    <div>
</div>
  </finlex:content>
</finlex:document>
