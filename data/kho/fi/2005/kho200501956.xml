<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200501956</dcterms:identifier>
  <finlex:ecliIdentifier>ECLI:FI:KHO:2005:52</finlex:ecliIdentifier>
  <dcterms:title>11.8.2005/1956 KHO:2005:52</dcterms:title>
  <dcterms:description>
    <p>
      <span>Ympäristönsuojelulaki</span>
      <span>Hallintopakon kohdentaminen</span>
      <span>Rikkomuksen ja laiminlyönnin oikaiseminen</span>
      <span>Teettämisuhka</span>
      <span>Maaperän pilaamiskielto</span>
      <span>Ennaltaehkäisyn ja haittojen minimoinnin periaate</span>
      <span>Varovaisuus- ja huolellisuusperiaate</span>
      <span>Aiheuttamisperiaate</span>
      <span>Toiminnanharjoittaja</span>
      <span>Jätteen haltijan vastuu</span>
      <span>Jäteöljysäiliöt</span>
    </p>
  </dcterms:description>
  <finlex:registerNumber>1870/3/03</finlex:registerNumber>
  <dcterms:issued>2005-08-11</dcterms:issued>
  <finlex:fileCopyNumber>1956</finlex:fileCopyNumber>
  <dcterms:abstract>
    <p>A Oy oli 6.6.2002 laaditulla luovutuskirjalla B Oy:n konkurssipesältä hankkinut konkurssipesään kuuluvan vuokraoikeuden K:n kaupungin omistamaan teollisuustonttiin. Tontilla oli tuolloin ollut edellisen vuokralaisen, C Ky:n, toiminnasta peräisin olleita jäteöljysäiliöitä. Luovutuskirjan mukaan "ostaja on tutustunut kaupan kohteeseen ja hyväksyy sen sellaisessa kunnossa kuin se kaupantekohetkellä on". Lisäksi luovutuskirjassa mainittiin, että "kauppahinnassa on otettu huomioon, että ostaja kauppakirjan allekirjoittamisella sitoutuu yksin kustannuksellaan huolehtimaan myydyn tontin puhdistamisesta ja sillä olevien erilaisten ongelmajätteiden, öljysäiliöiden, romujen sekä muiden jätteiden asianmukaisesta poiskuljettamisesta/hävittämisestä".</p>
    <p>Tontilla 22.8.2002 toimitetussa tarkastuksessa oli säiliöissä havaittu olevan noin 100 kuutiometriä jäteöljyjä. Alunperin maanalaiset säiliöt olivat erittäin ruostuneita ja huonosti tuettuja. Pakkasilla ne saattoivat haljeta tai roudan vaikutuksesta kaatua, jolloin vuotava jäteöljy pilaisi alueen maaperää ja alueen puhdistamiskustannukset nousisivat. Jäteöljy oli saastunutta ja huonolaatuista. Tarkastuksessa yhtiötä oli neuvottu tyhjentämään säiliöt mahdollisimman pian. Sittemmin 11.4.2003 toimitetussa tarkastuksessa säiliöiden oli havaittu vuotavan.</p>
    <p>Kun otettiin huomioon ympäristönsuojelulain 7 §:n ja 84 §:n 1 momentin säännökset sekä viiden maan päällä selvästi havaittavissa olleen öljysäiliön kunnosta ja niissä olevan jäteöljyn laadusta saatu selvitys, K:n kaupungin rakennus- ja ympäristölautakunta oli näissä oloissa voinut velvoittaa mainitun luovutuskirjan nojalla vuokraoikeuden tonttiin hankkineen yhtiön poistamaan tontilta jäteöljyn ja muut nestemäiset jätteet ja toimittamaan ne asianmukaisen luvan saaneeseen laitokseen.</p>
    <p>Ympäristönsuojelulaki 1 § 1 ja 3 kohta, 3 § 1 mom. 5 kohta, 4 § 1 mom. 1 ja 2 kohta, 4 § 2 mom., 7 § ja 84 § 1 mom. sekä 88 §</p>
    <p>Uhkasakkolaki 7 § 1 mom., 10 § 1 mom., 13 § ja 14 § 1 ja 3 mom. sekä 15 § 1 mom.</p>
    <p>
      <viite tyyppi="www" kohde="http://www.finlex.fi/sv/oikeus/kho/vuosikirjat/2005/200501956">Årsboksbeslut</viite>
    </p>
  </dcterms:abstract>
</finlex:document>
