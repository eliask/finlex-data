<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200502681</dcterms:identifier>
  <finlex:ecliIdentifier>ECLI:FI:KHO:2005:T2681</finlex:ecliIdentifier>
  <dcterms:title>26.10.2005/2681</dcterms:title>
  <dcterms:description>
    <p>
      <span>Vesitalousasia</span>
      <span>Voimalaitos</span>
      <span>Vesivoiman käyttöoikeus</span>
      <span>Osallistumistarjous</span>
      <span>Hallintopakko</span>
      <span>Hakemus</span>
      <span>Yhteisalue</span>
      <span>Osakaskunta</span>
    </p>
  </dcterms:description>
  <finlex:registerNumber>2797/1/03</finlex:registerNumber>
  <dcterms:issued>2005-10-26</dcterms:issued>
  <finlex:fileCopyNumber>2681</finlex:fileCopyNumber>
  <dcterms:abstract>
    <p>Voimalaitoksissa, joille oli myönnetty luvat vuoden 1902 vesioikeuslain nojalla, käytettiin yhteisalueen osakaskunnan vesialueeseen kuuluvaa vesivoimaa. Selvitystä voimalaitosten omistajan oikeudesta tuohon vesivoimaan kokonaisuutena ei ollut esitetty. Osakaskunta oli toimittanut ympäristölupavirastolle kirjoituksen, jossa se oli vaatinut muun muassa, että vesivoiman käyttöoikeus korvataan sille sekä taannehtivasti että kirjoituksen jättövuoden alusta alkaen ja että voimalaitosluvat otetaan uudelleen käsiteltäväksi.</p>
    <p>Kysymyksessä katsottiin olevan tilanne, jossa vesilain 3 luvun 17 §:n 2 momentin mukaisen määräyksen antamisen edellytykset voivat täyttyä. Ympäristölupavirastolle tehtyä kirjoitusta oli pidettävä vesilain 3 luvun 17 §:n 2 momentissa tarkoitettuna hakemuksena, jolla ympäristölupavirastoa on pyydetty määräämään aika, jonka kuluessa voimalaitosten omistajan on ryhdyttävä vesilain 3 luvun 9 §:ssä tarkoitettuun menettelyyn.</p>
    <p>Vesilain 3 luvun 17 §:n 2 momentin mukaista määräystä koskevassa asiassa ei ollut kysymys vesilain 3 luvun 9 §:ssä tarkoitetusta voimalaitoksen rakentamista koskevan aloitteen tekemisestä, toisille vesivoiman osakkaille tehtävästä osallistumistarjouksesta tai yritykseen osallistumisesta, joihin viimeksi mainitun pykälän 4 momentin mukaan ei sovelleta yhteisaluelakia. Vesilain 3 luvun 17 §:n 2 momentin mukaan oikeus siinä tarkoitetun hakemuksen tekemiseen ympäristölupavirastolle on sillä, joka voi osoittaa oikeutensa voimalaitoksessa käyttöön otettuun vesivoimaan. Yhteisalueen osakaskunta on yhteisaluelain nojalla yhteisen vesialueen haltija. Osakaskunnalla on muun ohella mahdollisuus luovuttaa ulkopuoliselle osakaskunnan vesialuetta vesivoimineen ja muutoin määrätä näistä, sikäli kuin yksittäisten osakkaiden suorittamista määräämistoimista ei lain mukaan muuta johdu. Estettä vesilain 3 luvun 17 §:n 2 momentissa tarkoitetun hakemuksen tekemiselle osakaskunnan nimissä ei näin ollen ollut.</p>
    <p>Kun osakaskunnan kirjoitusta ei ollut käsitelty vesilain 3 luvun 17 §:n 2 momentin mukaisena hakemuksena, asia oli palautettava ympäristölupavirastolle mainitunlaisena hakemuksena käsiteltäväksi.</p>
    <p>Tässä asiassa annettavalla päätöksellä ei ratkaistu kysymystä vesivoiman omistuksesta tai siihen kohdistuvista oikeuksista eikä sitä, millaisia oikeuksia kenelläkin on mahdollisessa osallistumistarjousmenettelyssä.</p>
    <p>Vesilaki 3 luku 9, 11, 15 ja 17 §<br/>Yhteisaluelaki</p>
  </dcterms:abstract>
  <finlex:content id="r200502681.kho">
    <div>
</div>
  </finlex:content>
</finlex:document>
