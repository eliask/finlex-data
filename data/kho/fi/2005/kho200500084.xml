<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200500084</dcterms:identifier>
  <finlex:ecliIdentifier>ECLI:FI:KHO:2005:T84</finlex:ecliIdentifier>
  <dcterms:title>20.1.2005/84</dcterms:title>
  <dcterms:description>
    <p>
      <span>Maankäyttö ja rakentaminen</span>
      <span>Kunnallisasia</span>
      <span>Rakennusjärjestys</span>
      <span>Suunnittelutarvealue</span>
      <span>Selvitysten riittävyys</span>
    </p>
  </dcterms:description>
  <finlex:registerNumber>3676/1/02</finlex:registerNumber>
  <dcterms:issued>2005-01-20</dcterms:issued>
  <finlex:fileCopyNumber>84</finlex:fileCopyNumber>
  <dcterms:abstract>
    <p>Oulun kaupunginvaltuuston hyväksymässä rakennusjärjestyksessä koko kaupungin asemakaavoittamaton alue oikeusvaikutteisia osayleiskaava-alueita sekä kaupungin ulkopalstoja lukuun ottamatta oli osoitettu maankäyttö- ja rakennuslain 16 §:n 3 momentissa tarkoitetuksi suunnittelutarvealueeksi. Rakennusjärjestyksen karttaliitteestä ilmeni, että määräyksessä tarkoitettuun suunnittelutarvealueeseen oli sisällytetty muun ohella laajoja rakentamattomia alueita kaupungin itä- ja kaakkoisosassa. Rakennusjärjestyksen määräystä ei ollut näiden alueiden osalta tai muutoinkaan rakennusjärjestyksessä tai asiakirjoissa tarkemmin perusteltu.</p>
    <p>Kun otettiin huomioon puheena olevien alueiden syrjäinen sijainti ja niiden liittyminen laajempiin rakentamattomiin alueisiin, asiassa ei ollut esitetty riittävää selvitystä siitä, että kaupunkiin suuntautuva rakentamispaine seuraavan vuosikymmenen aikana suuntautuisi näille alueille. Asiassa ei ollut myöskään esitetty sellaista selvitystä, jonka perusteella olisi ollut arvioitavissa, onko puheena olevilla alueilla edellä mainitussa lainkohdassa tarkoitettuja erityisiä ympäristöarvoja tai ympäristöhaittoja. Kaupunginhallitus ei ollut myöskään valituksen johdosta antamissaan selityksissä esittänyt tällaista selvitystä. Näissä oloissa kaupunginvaltuuston päätös oli rakennusjärjestyksen suunnittelutarvealuetta koskevan määräyksen osalta riittämättömästi selvitettynä lainvastainen.</p>
    <p>Maankäyttö- ja rakennuslaki 14 § 2 ja 3 mom., 16 § 1 ja 3 mom.<br/>Kuntalaki 90 § 2 mom.</p>
    <p>Ks. ja vrt. KHO:2005:3.</p>
  </dcterms:abstract>
  <finlex:content id="r200500084.kho">
    <div>
</div>
  </finlex:content>
</finlex:document>
