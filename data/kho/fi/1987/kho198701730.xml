<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19870512">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198701730</dcterms:identifier>
  <finlex:ecliIdentifier>ECLI:FI:KHO:1987:A82</finlex:ecliIdentifier>
  <dcterms:title>12.5.1987/1730 KHO:1987-A-82</dcterms:title>
  <dcterms:description>
    <p>
      <span>Korvaus huoltoavusta</span>
      <span>Ennakonluonteinen tulo tai saaminen</span>
      <span>Palkkaturva</span>
      <span>Huoltoapulain 34 §</span>
    </p>
  </dcterms:description>
  <finlex:registerNumber>5697/30/84</finlex:registerNumber>
  <dcterms:issued>1987-05-12</dcterms:issued>
  <finlex:fileCopyNumber>1730</finlex:fileCopyNumber>
  <jpvm>87/4</jpvm>
  <sysluok>
    <snro>1.07.03.01.05</snro>
  </sysluok>
  <dcterms:abstract>
    <p>Palkkaturva, jota vastaan huoltolautakunta oli henkilölle ennakon luonteisena myöntänyt huoltoapua ajalle 30.10.-13.11. 1981, oli työvoimaministeriön 8.2.1982 antamien päätösten mukaan määrätty maksettavaksi työsuhteesta johtuneista saatavista ajalta 21.9.-28.10.1981 eli muulta kuin ensiksi mainitulta ajalta. Puheena olevaa, ministeriön vasta 13.11.1981 jälkeen antamissaan palkkaturvapäätöksissä maksettavaksi määräämää palkkaturvaa ei näin ollen voitu pitää henkilölle ajalta 30.10.-13.11.1981 tulleena tulona tai saatavana. Huoltoapulautakunnalla ei siten huoltoapulain 34 §:n nojalla ollut valtaa periä ja nostaa osaakaan palkkaturvasta huoltoapukustannusten korvaamiseksi. KHO mainituilla perusteilla pysytti lääninoikeuden päätöksen lopputuloksen, jolla huoltolautakunnan hakemus ministeriön velvoittamiseksi suorittamaan huoltoavun kustannukset H:n kaupungille sen johdosta, että palkkaturva huoltolautakunnan asianomaisesta ilmoituksesta huolimatta oli maksettu henkilölle itselleen, oli hylätty.</p>
    <p>lausunnot: Yksi jäsen: Huoltoapua ei ollut annettu sellaiselle ajalle, jolloin palkkaturva oli ollut henkilön nostettavissa eikä huoltolautakunnalla huoltoapulain 34 §:ään perustuen ollut näin ollen valtaa periä ja nostaa tuota henkilölle tullutta tuloa. Tämän vuoksi jäsen katsoi, ettei ollut syytä muuttaa lääninoikeuden päätöksen lopputulosta. Toinen jäsen: Huoltolautakunnan myöntäessä huoltoapua ennakon luonteisena ajalle 30.10.-13.11.1981 odotettavissa olevaa palkkaturvasaamista vastaan olivat ne palkkaerät, joita korvaamaan palkkaturvaa sittemmin maksettiin, langenneet maksettaviksi. Ministeriön ei siten olisi tullut vastoin huoltolautakunnan kirjeitse esittämää pyyntöä suorittaa huoltoavun suuruista osaa palkkaturvasta henkilölle itselleen. Tämän vuoksi jäsen kumosi lääninoikeuden päätöksen ja velvoitti ministeriön suorittamaan H:n kaupungille vaaditun määrän. Kolmas jäsen: Katsoi, ettei ollut syytä muuttaa lääninoikeuden päätöstä.</p>
    <p>Äänestys 5-1-1-1.</p>
    <p>Äänestys</p>
  </dcterms:abstract>
  <p>HuoltoapuL 34 §</p>
  <p>Ks. myös D:5698/30/84</p>
</finlex:document>
