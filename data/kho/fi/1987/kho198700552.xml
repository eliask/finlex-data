<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19870219">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198700552</dcterms:identifier>
  <finlex:ecliIdentifier>ECLI:FI:KHO:1987:A69</finlex:ecliIdentifier>
  <dcterms:title>19.2.1987/552 KHO:1987-A-69</dcterms:title>
  <dcterms:description>
    <p>
      <span>Jätehuoltosuunnitelman ehto</span>
      <span>Jäte</span>
      <span>Ilmansuojelulain 12 §:n mukainen ilmoitusvelvollisuus</span>
    </p>
  </dcterms:description>
  <finlex:registerNumber>5231/34/85</finlex:registerNumber>
  <dcterms:issued>1987-02-19</dcterms:issued>
  <finlex:fileCopyNumber>552</finlex:fileCopyNumber>
  <jpvm>87/2</jpvm>
  <sysluok>
    <snro>1.04.05.05.01</snro>
  </sysluok>
  <dcterms:abstract>
    <p>Lääninhallitus oli liittänyt jätehuoltosuunnitelman hyväksymispäätökseensä ehdon, jonka mukaan yhtiön oli tehtävä lääninhallituksen asettamassa määräajassa suunnitelma kustannus- ja hyötyvertailuineen yhtiön tuotantotoiminnassa muodostuvien trikloorietyleenipäästöjen vähentämiseksi ottamalla trikloorietyleeniä talteen ulosmenevästä ilmasta tai muilla prosessiteknisillä keinoilla, ja esitettävä suunnitelma lääninhallituksen hyväksyttäväksi. Yhtiö vaati ehdon kumoamista. KHO lausui, että kaasumaista trikloorietyleeniä, jonka suhteen yhtiö ei ollut ryhtynyt talteenottotoimenpiteisiin, oli ulkoilmaan päästettynä pidettävä jätehuoltolain 3 §:ssä tarkoitettuna käytöstä poistettuna vähäarvoisena tai arvottomana aineena eli siis jätteenä. Sitä oli pidettävä myös jätehuoltolain 4 §:ssä tarkoitettuna ongelmajätteenä. Mahdollisuus antaa trikloorietyleenipäästöistä ilmansuojelulain nojalla määräyksiä lain 12 §:n mukaisessa menettelyssä ei estänyt antamasta jätehuoltolain 2 §:n ja 21 §:n 3 momentin nojalla samoista päästöistä viimeksi mainitussa lainkohdassa tarkoitettuja ehtoja ja määräyksiä jätehuoltosuunnitelman hyväksymisen yhteydessä. Kun otettiin huomioon trikloorietyleenin käytöstä ja sen määrästä yhtiön tuotantotoiminnassa saatu selvitys sekä arvioitavissa olevat muut aineen uudelleenkäytön tehostamisen taloudellisia ja teknillisiä mahdollisuuksia koskevat seikat, puheena olevaa ehtoa oli pidettävä jätteen uudelleenkäytön kannalta tarpeellisena. Ehtoa oli pidettävä myös ympäristösuojelun kannalta tarpeellisena, kun otettiin huomioon yhtiön tehdaslaitoksen sijainti ja se, ettei aineen haitattomuutta ympäristölle ollut saadun selvityksen mukaan kaikissa olosuhteissa pystytty luotettavasti osoittamaan. Vähemmistöön jäänyt jäsen katsoi, että koska kysymyksessä oleva trikloorietyleeni päästettiin tuotantotoiminnasta kaasumaisessa muodossa välittömästi ilmaan, se ei missään vaiheessa ollut jätehuoltolain 3 §:ssä tarkoitettua jätettä. Kun aineeseen ei siten voitu soveltaa jätehuoltolain säännöksiä, jäsen kumosi lääninhallituksen päätöksen ehdon osalta.</p>
    <p>Äänestys 4-1.</p>
  </dcterms:abstract>
  <p>JätehuoltoL 2 §</p>
  <p>JätehuoltoL 21 § 3 mom</p>
  <p>JätehuoltoA 12 § 2 mom 3 kohta</p>
  <p>IlmansuojeluL 12 § verrattuna IlmansuojeluL 7 § 19 kohta</p>
  <p>Asiakirjoissa ympäristöministeriön lausunto.</p>
</finlex:document>
