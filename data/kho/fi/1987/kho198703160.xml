<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19870824">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198703160</dcterms:identifier>
  <finlex:ecliIdentifier>ECLI:FI:KHO:1987:B588</finlex:ecliIdentifier>
  <dcterms:title>24.8.1987/3160 KHO:1987-B-588</dcterms:title>
  <dcterms:description>
    <p>
      <span>Vähennys kokonaistulosta</span>
      <span>Valtionverotus</span>
      <span>Lahjoitus</span>
      <span>Humanitaarinen avustustoiminta</span>
      <span>Nimeämispäätös</span>
      <span>Ehto</span>
    </p>
  </dcterms:description>
  <finlex:registerNumber>2196/3/87</finlex:registerNumber>
  <dcterms:issued>1987-08-24</dcterms:issued>
  <finlex:fileCopyNumber>3160</finlex:fileCopyNumber>
  <jpvm>87/5</jpvm>
  <sysluok>
    <snro>2.08.02.08</snro>
    <snro>1.08.02.01</snro>
  </sysluok>
  <dcterms:abstract>
    <p>Valtiovarainministeriö nimesi hakemuksesta yhdistyksen sellaiseksi yhteisöksi, jolle tehdyn rahalahjoituksen verovelvollinen saa tulo- ja varallisuusverolain 33 a §:n mukaisesti vähentää valtionverotuksessa tulostaan. Nimeämispäätökseen sisältyi muun ohessa ehto, jonka mukaan yhdistyksen tuli käyttää verotuksessa vähennyskelpoiset lahjoitukset Suomen YK-politiikan kanssa sopusoinnussa olevaan humanitaariseen avustustoimintaan. Päätöksessä oli lisäksi lausuttu, että ministeriö voi tulo- ja varallisuusveroasetuksen 4 §:n 1 momentin nojalla peruuttaa nimeämispäätöksen, jos yhdistys ei käytä saamiaan lahjoituksia päätöksessä edellytetyllä tavalla humanitaariseen avustustoimintaan tai ei muutoin täytä sille päätöksessä asetettuja ehtoja. Yhdistyksen vaadittua KHO:ssa ehdon poistamista KHO katsoi, että ministeriö, joka harkintavaltansa puitteissa nimeää tulo- ja varallisuusverolain 33 a §:n 2 momentissa tarkoitetut yhteisöt, voi suostuessaan hakemukseen liittää päätökseensä ehdon, jossa on tarkemmin määritelty, millaiseen avustustoimintaan vähennyskelpoiset lahjoitukset on käytettävä. Hallintomenettelylain 23 §:n mukaan päätöksestä on kuitenkin käytävä selvästi ilmi, mihin asianosainen on oikeutettu tai velvoitettu. Koska ministeriön päätökseen liitetystä ehdosta ei riittävän selvästi käynyt ilmi miten lahjoitettujen varojen käyttöä oli ehdolla rajoitettu, ministeriön päätös loukkasi yhdistyksen oikeutta. Tämän vuoksi ministeriön päätös kumottiin ja asia palautettiin ministeriölle uudelleen käsiteltäväksi.</p>
  </dcterms:abstract>
  <p>HallintomenettelyL 23 §</p>
  <p>HValL 4 § 1 mom</p>
</finlex:document>
