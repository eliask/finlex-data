<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19870112">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198700072</dcterms:identifier>
  <finlex:ecliIdentifier>ECLI:FI:KHO:1987:A21</finlex:ecliIdentifier>
  <dcterms:title>12.1.1987/72 KHO:1987-A-21</dcterms:title>
  <dcterms:description>
    <p>
      <span>Kunnallisasia</span>
      <span>Kunnan toimiala</span>
      <span>Yksityistie</span>
    </p>
  </dcterms:description>
  <finlex:registerNumber>3475/1/86</finlex:registerNumber>
  <dcterms:issued>1987-01-12</dcterms:issued>
  <finlex:fileCopyNumber>72</finlex:fileCopyNumber>
  <jpvm>87/2</jpvm>
  <sysluok>
    <snro>1.02.02.01</snro>
  </sysluok>
  <dcterms:abstract>
    <p>Suomussalmen kunta oli myöntänyt kahden yksityistien yksityisille osakkaille avustusta näille teille rakennettavien kahden sillan rakennuskuluihin. Koska Suomen valtio omisti maata Suomussalmen kunnassa ja oli niin ollen kunnan jäsen, metsähallitus haki kunnalta avustusta omalle osuudelleen siltojen rakennuskustannuksista. Valtuusto hylkäsi hakemuksen, koska kunta oli myöntänyt syrjäseutujen asutuksen säilyttämiseksi vuosittain yksityisteiden rakentamiseen avustusta fyysisille henkilöille, kuolinpesille ja fyysisistä henkilöistä muodostuville yhtymille, mutta ei sen sijaan osakeyhtiöille eikä julkisoikeudellisille yhteisöille. Kunnan varoista voitiin antaa avustusta yksityisen tien tienpitoon yksityistielain 95 §:ssä säädetyin edellytyksin samoin kuin niissä tapauksissa, joissa tällaisen tuen myöntäminen kunnallislain 5 §:n mukaisesti kuului kunnan toimialaan. Tuen myöntäminen oli kunnan harkinnassa, eikä kunnan jäsenellä siten ollut oikeutta tällaisen avustuksen saamiseen. Näin ollen valtuuston päätös hylätä valtion lakimääräisenä edustajana toimivan metsähallituksen hakemus ei loukannut valtion oikeutta.</p>
    <p>Asiakirjoista saatavan selvityksen mukaan yksityistien osakkaille Suomussalmen kunnassa myönnettävän tuen tarkoituksena oli kunnan syrjäseuduilla asuvien henkilöiden asumismahdollisuuksien parantaminen. Tuen myöntäminen oli osa laajempaa kunnan haja-asutusalueiden elinkeinojen kehittämistä. Tähän nähden valtuusto ei ollut hylätessään metsähallituksen hakemuksen asettanut perusteettomasti valtiota fyysisiin henkilöihin nähden sillä tavoin eriarvoiseen asemaan, että valtuusto olisi ylittänyt asiassa toimivaltansa. Näillä perusteilla KHO kumosi lääninoikeuden asiassa antaman päätöksen ja hylkäsi metsähallituksen valtuuston päätöksestä tekemän valituksen. perusteluista 7-1.</p>
    <p>Äänestys</p>
    <p>Ks. myös D:4790/1/87 T:5342 A:1.12.1987</p>
  </dcterms:abstract>
  <p>L yksityisistä teistä 95 §</p>
  <p>KunL 5 §</p>
  <p>KunL 139 §</p>
</finlex:document>
