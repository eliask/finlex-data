<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19871215">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198705580</dcterms:identifier>
  <finlex:ecliIdentifier>ECLI:FI:KHO:1987:T5580</finlex:ecliIdentifier>
  <dcterms:title>15.12.1987/5580</dcterms:title>
  <dcterms:description>
    <p>
      <span>Luonnonsuojelu yksityisellä alueella</span>
      <span>Suojelumääräysten muutos</span>
    </p>
  </dcterms:description>
  <finlex:registerNumber>2112/4/86</finlex:registerNumber>
  <dcterms:issued>1987-12-15</dcterms:issued>
  <finlex:fileCopyNumber>5580</finlex:fileCopyNumber>
  <jpvm>87/8</jpvm>
  <sysluok>
    <snro>1.04.05.08.03.02</snro>
  </sysluok>
  <dcterms:abstract>
    <p>Lääninhallitus oli maanomistajain hakemuksesta julistanut erään maa- ja vesialueen osittain valtakunnalliseen lintuvesien suojeluohjelmaan kuuluvana kohteena luonnonsuojelulain perusteella rauhoitetuksi muun ohella yleisin, kaikkia koskevin rauhoitusmääräyksin. Alueella oli muun muassa kielletty ruoppaaminen (rauhoitusmääräys 1). Maanomistajalla oli kuitenkin lääninhallituksen edellä mainitusta rahoitusmääräyksestä maanomistajan hyväksi antaman poikkeuksen (rauhoitusmääräys 2) mukaan muun ohella oikeus sellaiseen ruoppaukseen, jolla pyrittiin poistamaan tulvat rauhoitusalueelle laskevan joen yläjuoksun peltoalueilta. Ruoppaus ei saanut olla kulkuväylän syventämistä, vaan tasaista maakerroksen poistamista siten, että ruopattava vesialue tuli keskivedenpinnasta lukien korkeintaan yhden metrin syvyiseksi. Kunnanhallitus haki muun muassa sellaista muutosta rauhoitusmääräyksiin, että ruoppaussyvyys muutettaisiin yhdestä kahteen metriin. Kunnanhallituksen käsityksen mukaan tällaisella ruoppaussyvyyden muutoksella voitiin jokivarren peltojen tulvat ja soistuminen tulevaisuudessa estää. KHO katsoi, ettei lääninhallituksen päätöstä ollut syytä muuttaa muutoin kuin, että yleisen tulvasuojelun edistämiseksi maanomistajan hyväksi rauhoitusmääräyksessä 2 määrätty poikkeus ruoppauskiellosta siirrettiin yleiseen, kaikkia koskevaan rauhoitusmääräykseen 1 ja vastaavasti sanottu lääninhallituksen päätöksessä vain maanomistajaa koskenut poikkeusmääräys poistettiin rauhoitusmääräyksestä 2.</p>
    <p>Äänestys 3-2.</p>
  </dcterms:abstract>
  <p>LuonnonsuojeluL 10 §</p>
  <p>Q:AT</p>
</finlex:document>
