<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19870429">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198701544</dcterms:identifier>
  <finlex:ecliIdentifier>ECLI:FI:KHO:1987:A71</finlex:ecliIdentifier>
  <dcterms:title>29.4.1987/1544 KHO:1987-A-71</dcterms:title>
  <dcterms:description>
    <p>
      <span>Liikenne</span>
      <span>Liikennetaksa</span>
      <span>Seutulippu</span>
      <span>Pääkaupunkiseudun yhteistyövaltuuskunta</span>
      <span>Alistusasia</span>
    </p>
  </dcterms:description>
  <finlex:registerNumber>2083/7/86,2063/1/86, D:2062/1/86 ja D:2078/1/86</finlex:registerNumber>
  <dcterms:issued>1987-04-29</dcterms:issued>
  <finlex:fileCopyNumber>1544</finlex:fileCopyNumber>
  <jpvm>87/4</jpvm>
  <sysluok>
    <snro>1.06.06.11</snro>
    <snro>1.02.09.04</snro>
  </sysluok>
  <dcterms:abstract>
    <p>Liikenneministeriö oli vahvistaessaan pääkaupunkiseudun seudullisen liikenteen henkilötaksan vahvistanut 10 matkan sarjalippujen ja 30 päivän näyttölippujen hinnat yhteistyövaltuuskunnan hyväksymiä lippujen hintoja alhaisemmiksi ja omasta aloitteestaan, varaamatta pääkaupunkiseudun yhteistyövaltuuskunnalle tilaisuutta tulla kuulluksi, määrännyt, että opiskelijoille, jotka yhteistyövaltuuskunta määritteli tarkemmin ottaen soveltuvin osin muutoin huomioon sen käytännön, mitä Helsingin kaupunki oli noudattanut, myytiin asuinpaikasta riippumatta näyttölippuja 200 mk:n hinnalla, jollei edullisemmista järjestelyistä ollut päätetty. Pääkaupunkiseudun yhteistyövaltuuskunnasta annetun lain 2 §:n 6 kohdan mukaan yhteistyövaltuuskunnan tehtävänä oli hyväksyä seudulla noudatettava henkilöliikenteen taksa- ja lippujärjestelmä ja seudullisen liikenteen taksat. Yhteistyövaltuuskunnan päätöstä taksan hyväksymisestä ei ollut säädetty alistettavaksi liikenneministeriön vahvistettavaksi. Elinkeinon harjoittamisen oikeudesta annetun lain 22 §:n mukaan taksan moottorilla varustetun ajoneuvon kuljettajalle vahvistaa liikenneministeriö. Taksan vahvistamisen perusteita ei viimeksi mainitussa laissa eikä muuallakaan ollut säädetty, vaan vahvistaminen oli ministeriön harkintavallassa. Ministeriö oli niin ollen voinut vahvistaa 10 matkan sarjalippujen ja 30 päivän näyttölippujen hinnat yhteistyövaltuuskunnan päätöksestä poikkeavasti. Vahvistaessaan näiden lippujen hinnan valituksenalaisessa päätöksessä kerrotuin perustein ministeriö ei ollut käyttänyt harkintavaltaansa muuhun tarkoitukseen kuin mihin se oli ollut käytettävissä. Ministeriön päätös ei niin ollen tältä osin loukannut yhteistyövaltuuskunnan eikä Vantaan, Kauniaisten ja Espoon kaupunkien oikeutta. Ministeriöllä ei ollut elinkeinon harjoittamisen oikeudesta annetun lain 22 §:n eikä muullakaan perusteella, kun otettiin vielä huomioon kunnallislain 5 §:n säännökset uusien tehtävien tai velvoitusten asettamisesta kunnille, valtaa velvoittaa kuntia myymään päätöksessä määrätyllä hinnalla matkalippuja opiskelijoille. Tältä osin ministeriön päätös loukkasi yhteistyövaltuuskunnan sekä edellä mainittujen kaupunkien oikeutta. Tämän vuoksi KHO kumosi liikenneministeriön päätöksen opiskelijalippua koskevalta osalta. Äänestys 4-1-1.</p>
  </dcterms:abstract>
  <p>Samoin</p>
  <p>ElinkL 22 §</p>
  <p>HValL 4 § 1 mom</p>
  <p>KunL 5 §</p>
</finlex:document>
