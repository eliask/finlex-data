<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19870513">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198701779</dcterms:identifier>
  <finlex:ecliIdentifier>ECLI:FI:KHO:1987:T1779</finlex:ecliIdentifier>
  <dcterms:title>13.5.1987/1779</dcterms:title>
  <dcterms:description>
    <p>
      <span>Lahjaverotus</span>
      <span>Lahjanluontoinen kauppa</span>
      <span>Alihintainen kauppa</span>
      <span>Pakkohuutokauppa</span>
      <span>Osake</span>
      <span>Käypä arvo</span>
      <span>Oikeudenkäyntikulut</span>
    </p>
  </dcterms:description>
  <finlex:registerNumber>5721/6/86</finlex:registerNumber>
  <dcterms:issued>1987-05-13</dcterms:issued>
  <finlex:fileCopyNumber>1779</finlex:fileCopyNumber>
  <jpvm>87/3</jpvm>
  <sysluok>
    <snro>2.19.07.02</snro>
    <snro>2.19.12.04.03</snro>
  </sysluok>
  <dcterms:abstract>
    <p>Nimismies oli myynyt osakeyhtiön osakkeenomistajan velkojen suoritukseksi pakkohuutokaupalla 89 perheyhtiön E osaketta 700 markan kauppahinnasta. Korkeimman tarjouksen oli tehnyt velallisen poika. Perintöverolautakunta oli päättänyt, ettei ostaja pakkohuutokaupan yhteydessä ollut saanut verotettavaa lahjaa. Lääninoikeus oli hylännyt valtionasiamiehen valituksen perintöverolautakunnan päätöksestä katsoen, ettei pakkohuutokaupassa suoritettu kauppahinta ollut korkeimman tarjouksen tekijän ja velallisen keskenään sopima vastike ja ettei ostaja siten ollut saanut isältään perintö- ja lahjaverolain 18 §:n 3 momentissa tarkoitettua lahjaa kysymyksessä olevan osakekaupan yhteydessä.</p>
    <p>Tarkastusasiamies haki KHO:ssa muutosta sillä perusteella, että ostaja oli saanut pakkohuutokaupan yhteydessä alihintaisen luovutuksen johdosta veronalaisen lahjan. Ostaja oli ennen pakkohuutokauppaa omistanut yhtiön osakekannasta 110 osaketta ja kaupan tapahduttua yhtiön koko osakekannan yhtä osaketta lukuunottamatta. Osakeyhtiön yhtiöjärjestyksessä olevan lunastuslausekkeen johdosta kenelläkään sivullisella ei ollut intressiä tehdä pakkohuutokaupassa tarjouksia eikä huutokauppahinta näissä oloissa tarkastusasiamiehen mielestä ollut selvitys osakkeiden käyvästä arvosta. KHO lääninoikeuden päätöksessä lausutuilla edellä selostetuilla perusteilla hylkäsi tarkastusasiamiehen valituksen ja velvoitti valtion korvaamaan osakkeiden ostajalle KHO:ssa aiheutuneet oikeudenkäyntikulut.</p>
  </dcterms:abstract>
  <p>PerVL 10 § 1 mom</p>
  <p>PerVL 18 §</p>
</finlex:document>
