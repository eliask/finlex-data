<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19870408">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>198701309</dcterms:identifier>
  <finlex:ecliIdentifier>ECLI:FI:KHO:1987:B646</finlex:ecliIdentifier>
  <dcterms:title>8.4.1987/1309 KHO:1987-B-646</dcterms:title>
  <dcterms:description>
    <p>
      <span>Liikevaihtovero</span>
      <span>Tarjoilu liiketoimintana</span>
      <span>Tavaran myynti liiketoimintana</span>
      <span>Vanhusten asunto- ja palvelukeskus</span>
      <span>Vanhusten avohuolto</span>
      <span>Ateriapalvelu</span>
      <span>Laitospalvelu</span>
    </p>
  </dcterms:description>
  <finlex:registerNumber>253/6/86</finlex:registerNumber>
  <dcterms:issued>1987-04-08</dcterms:issued>
  <finlex:fileCopyNumber>1309</finlex:fileCopyNumber>
  <jpvm>87/1</jpvm>
  <sysluok>
    <snro>2.20.01.02.07</snro>
    <snro>2.20.01.01.13</snro>
  </sysluok>
  <dcterms:abstract>
    <p>Säätiön ylläpitämää toipilaskotia pidettiin sellaisena sairaanhoitolaitokseen verrattavana laitoksena, johon ei ollut sovellettava majoitus- ja ravitsemisliikkeistä annetun asetuksen 12 §:n 6 kohdan mukaan tuon asetuksen säännöksiä. Näin ollen ja kun otettiin huomioon liikevaihtoveroasetuksen 2 §:n 1 momentin säännökset, toipilaskodissa asuville vanhuksille laitoshuoltona tapahtuvasta tarjoilu- ja palvelutoiminnasta ei ollut suoritettava liikevaihtoveroa. Säätiön ylläpitämää vanhusten asunto- ja palvelukeskuksen tarjoilutiloissa harjoitettu tarjoilu ja ateriapalvelu säätiön vuokratalossa asuville vanhuksille, kaupungin ylläpitämän sairaalan henkilökunnalle, seurojen ja yhteisöjen vanhuksille järjestämissä tilaisuuksissa ja sellaisille vanhuksille, jotka kaupungin sosiaalilautakunta oli oikeuttanut säätiön ja kaupungin tekemän sopimuksen mukaisesti aterioimaan palvelukeskuksessa, katsottiin sellaiseksi ravitsemisliikkeen toiminnaksi, joka majoitus- ja ravitsemisliikkeistä annetun asetuksen säännösten mukaan ei ollut vapautettu luvan hankkimisesta asianomaiselta viranomaiselta. Sairaalan henkilökunnalle tapahtuva tarjoilu ei ollut liikevaihtoveroasetuksen 2 §:n 2 momentissa tarkoitettua työnantajan hallinnassaan olevassa huoneistossa järjestämää tarjoilua. Kun otettiin huomioon tarjoilun avoin luonne, laajuus ja liikevaihdon suuruus, säätiön tarjoilu- ja ateriapalvelua pidettiin tältä osin liikevaihtoverolain 1 §:ssä tarkoitettuna ravitsemisliikkeestä tapahtuvana veronalaisena tarjoiluna. Asiassa ei ollut merkitystä sillä, miten ateriakorvaukset oli eri asiakaspiirien osalta hinnoiteltu ja myyty.</p>
    <p>Ruoka-annosten myyntiä tai toimittamista kaupungille kaupungin ylläpitämän sairaalan potilaille ja kunnallisen kotiavustajan toimesta vanhuksille kotiin kuljetettavaksi sekä yksityiselle lastentarhalle lasten ruokailuun tarhassa käytettäväksi, pidettiin tavaran myyntinä. Koska myynnin tältä osin katsottiin tarjoilutoimintaan liittyvänä tapahtuvan myös liiketoiminnan muodossa, siitä oli suoritettava liikevaihtoveroa. Ennakkotieto.</p>
  </dcterms:abstract>
</finlex:document>
