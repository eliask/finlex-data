<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>202200037</dcterms:identifier>
  <finlex:ecliIdentifier>ECLI:FI:KHO:2022:113</finlex:ecliIdentifier>
  <dcterms:title>19.9.2022/37 KHO:2022:113</dcterms:title>
  <dcterms:description>
    <p>
      <span>Ympäristölupa  —  Ympäristöluvan muuttaminen toiminnanharjoittajan ilmoituksesta  —  Ilmoitusasia  —  Eläinsuoja  —  Paras käyttökelpoinen tekniikka  —  Lietelantasäiliön kattaminen</span>
    </p>
  </dcterms:description>
  <finlex:registerNumber>38/1/21</finlex:registerNumber>
  <dcterms:issued>2022-09-19</dcterms:issued>
  <finlex:fileCopyNumber>37</finlex:fileCopyNumber>
  <ecli>ECLI:FI:KHO:2022:113</ecli>
  <dcterms:abstract>
    <p>Aluehallintovirasto oli myöntänyt A:lle ympäristöluvan eläinsuojalle muun muassa lehmien pitoon. Ympäristöluvan mukaan lietelantasäiliöt tuli kattaa kiinteällä katteella. A oli hakenut aluehallintovirastolta ympäristöluvan muuttamista niin, että lietelantasäiliöt olisi voitu kiinteän katteen sijaan kattaa merkittävästi edullisemmalla kelluvalla katteella. Koska toiminta ei ympäristönsuojelulain muutoksen takia edellyttänyt enää lupaa, A:n hakemus käsiteltiin kunnan ympäristönsuojeluviranomaisessa ilmoitusasiana.</p>
    <p>Kunnan ympäristönsuojeluviranomainen oli hylännyt A:n ilmoituksen, koska kelluvalla katteella peitettyjen lietelantasäiliöiden etäisyys hajusta mahdollisesta häiriintyvistä lähimmistä kohteista ei olisi täyttänyt eläinsuoja-asetuksen mukaista vähimmäisetäisyyttä.</p>
    <p>Hallinto-oikeus oli hylännyt A:n valituksen muun ohella siksi, ettei A:n ilmoituksessa ollut esitetty eläinsuojatoimintaan mitään toiminnallista muutosta.</p>
    <p>Korkeimmassa hallinto-oikeudessa oli kyse siitä, voitiinko A:n eläinsuojaan soveltaa eläinsuoja-asetusta ja edellyttikö ympäristöluvan muuttaminen toiminnallista muutosta.</p>
    <p>Korkein hallinto-oikeus totesi, että käsiteltäessä A:n ilmoitusta ympäristönsuojeluviranomaisessa asiassa ei ollut käynyt ilmi, että lietelantasäiliöiden kattamistavan muutoksesta voisi aiheutua eräistä naapuruussuhteista annetun lain 17 §:n 1 momentissa tarkoitettua kohtuutonta rasitusta. A:n eläinsuojan ympäristöluvan muuttaminen voitiin siksi käsitellä ilmoitusmenettelyssä.</p>
    <p>Korkein hallinto-oikeus totesi ottaen huomioon eläinsuoja-asetuksen siirtymäsäännökset, ettei A:n eläinsuojaan sovellettu vähimmäisetäisyyttä koskevia asetuksen säännöksiä. Lietelantasäiliöistä aiheutuvan hajuhaitan ehkäisemistä tai rajoittamista koskevat asetuksen säännökset voitiin kuitenkin ottaa huomioon asiassa saatuna selvityksenä arvioitaessa ilmoituksenvaraista eläinsuojaa koskevia parhaan käyttökelpoisen tekniikan vaatimuksia. A:n ilmoitusta ratkaistaessa oli tämän vuoksi otettava huomioon, että ilmoituksessa tarkoitetut lietelantasäiliön vaihtoehtoiset kattamistavat olivat eläinsuoja-asetuksen mukaan toisiinsa verrannollisia nautojen lannan varastointitiloista aiheutuvan hajuhaitan ehkäisemiseksi ja rajoittamiseksi.</p>
    <p>Korkein hallinto-oikeus totesi, ettei ympäristöluvan muuttaminen ympäristönsuojelulain 89 §:n 1 momentin mukaisesti toiminnanharjoittajan ilmoituksesta edellyttänyt toiminnallista muutosta.</p>
    <p>Hallinto-oikeuden ja kunnan ympäristönsuojeluviranomaisen päätökset eivät olleet perustuneet lakiin. Korkein hallinto-oikeus kumosi hallinto-oikeuden ja kunnan ympäristönsuojeluviranomaisen päätökset ja palautti asian ympäristönsuojeluviranomaiselle uudelleen käsiteltäväksi.</p>
    <p>Ympäristönsuojelulaki 10 § 1 momentti 2 kohta, 53 § 3 momentti, 89 § 1 momentti, 115 a § 1 momentti sekä 115 d 1 momentti, 2 momentti 1 — 4 kohta ja 3 momentti.</p>
    <p>Ympäristönsuojelulain muuttamisesta annettu laki (1166/2018), siirtymäsäännökset</p>
    <p>Eräistä naapuruussuhteista annettu laki 17 § 1 momentti</p>
    <p>Valtioneuvoston asetus eräiden maa- ja puutarhataloudesta peräisin olevien päästöjen rajoittamisesta 3 § 2 ja 3 kohta ja 5 § 1 momentti</p>
    <p>Valtioneuvoston asetus ilmoituksenvaraisista eläinsuojista (eläinsuoja-asetus) 1 §, 2 § 1 momentti ja 11 § 2 momentti</p>
    <p>Asian ovat ratkaisseet oikeusneuvokset Eija Siitari, Mika Seppälä, Tuomas Kuokkanen, Taina Pyysaari ja Jaakko Autio sekä ympäristöasiantuntijaneuvokset Harri Koivusalo ja Olli Malve. Asian esittelijä Pekka Kemppainen.</p>
    <p>Seloste on kokonaisuudessaan ruotsinkielisellä päätössivustolla HFD:2022:113</p>
    <p>‍</p>
  </dcterms:abstract>
</finlex:document>
