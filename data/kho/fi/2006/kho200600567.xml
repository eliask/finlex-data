<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200600567</dcterms:identifier>
  <finlex:ecliIdentifier>ECLI:FI:KHO:2006:T567</finlex:ecliIdentifier>
  <dcterms:title>15.3.2006/567</dcterms:title>
  <dcterms:description>
    <p>
      <span>Arvonlisävero</span>
      <span>Verovelvollisuus</span>
      <span>Verovelvollisuusryhmä</span>
      <span>Palvelun oma käyttö</span>
      <span>Rakentamispalvelu</span>
      <span>Tehdyn vähennyksen palauttaminen</span>
    </p>
  </dcterms:description>
  <finlex:registerNumber>3355/2/04</finlex:registerNumber>
  <dcterms:issued>2006-03-15</dcterms:issued>
  <finlex:fileCopyNumber>567</finlex:fileCopyNumber>
  <dcterms:abstract>
    <p>A oli keskinäinen kiinteistöosakeyhtiö, jonka osakkeet omisti keskinäinen vakuutusyhtiö B. A kuului B:n kanssa samaan arvonlisäverolain 13a §:ssä tarkoitettuun verovelvollisuusryhmään, jonka edustajana toimii keskinäinen työeläkevakuutusyhtiö C. A:n omistamaan kiinteistöön oli tehty perusparannusinvestointeja, jotka oli kirjattu A:n taseeseen rakennuksen hankintamenon lisäykseksi. A:n osakkeet oli tarkoitus myydä verovelvollisuusryhmän ulkopuoliselle ostajalle tai vaihtoehtoisesti A poistettiin verovelvollisuusryhmästä ja merkittiin itsenäiseksi arvonlisäverovelvolliseksi. Myyntitilanteessa A tuli rekisteröitymään arvonlisäverovelvollisiksi kiinteistön käyttöoikeuden luovuttamisesta heti osakekaupan tekemisestä lukien. Kiinteistö säilyi molemmissa tapauksissa verollisen vuokraustoiminnan käytössä.</p>
    <p>Kun verovelvollisuusryhmään kuuluvan kiinteistöosakeyhtiön osakkeet myytiin verovelvollisuusryhmän ulkopuoliselle ostajalle tai kiinteistöosakeyhtiö muusta syystä poistettiin verovelvollisuusryhmästä ja kiinteistöosakeyhtiö hakeutui kummassakin tilanteessa arvonlisäverolain 30 §:ssä tarkoitetulla tavalla verovelvolliseksi kiinteistön käyttöoikeuden luovuttamisesta, lain 33 §:n soveltamisen suhteen ei arvonlisäverolaissa omaksutussa järjestelmässä syntynyt vastaavaa tilannetta kuin elinkeinonharjoittajan myydessä kiinteistön tai ottaessa sen muuhun kuin vähennykseen oikeuttavaan käyttöön. Kiinteistön uudisrakentamiseen tai perusparantamiseen liittyneitä rakentamispalveluita ei tällöin katsottu otetuksi omaan käyttöön eikä rakentamispalveluista tehtyjä vähennyksiä ollut palautettava lain 33 §:n mukaisesti. Ennakkoratkaisu ajaksi 27.10.2004-31.12.2005.</p>
    <p>Arvonlisäverolaki 13a § ja 33 §</p>
    <p>Vrt. KHO 19.4.2004 T 833.</p>
  </dcterms:abstract>
  <finlex:content id="r200600567.kho">
    <div>
</div>
  </finlex:content>
</finlex:document>
