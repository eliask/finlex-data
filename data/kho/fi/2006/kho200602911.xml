<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200602911</dcterms:identifier>
  <finlex:ecliIdentifier>ECLI:FI:KHO:2006:T2911</finlex:ecliIdentifier>
  <dcterms:title>2.11.2006/2911</dcterms:title>
  <dcterms:description>
    <p>
      <span>Arvonlisävero</span>
      <span>Verollinen myynti</span>
      <span>Veron peruste</span>
      <span>Vastike</span>
      <span>Vahingonkorvaus</span>
      <span>Sopimusrikkomus</span>
      <span>Kiinteistönvälitystoiminta</span>
    </p>
  </dcterms:description>
  <finlex:registerNumber>3583/2/05</finlex:registerNumber>
  <dcterms:issued>2006-11-02</dcterms:issued>
  <finlex:fileCopyNumber>2911</finlex:fileCopyNumber>
  <dcterms:abstract>
    <p>A Oy harjoitti kiinteistönvälitystoimintaa. A Oy teki asunnon myyjän kanssa toimeksiantosopimuksen asunnon myynnistä. Ostaja puolestaan teki asunnon myyjälle kirjallisen ostotarjouksen. Kun asunnon myyjä oli hyväksynyt tämän ostotarjouksen, myyjän ja ostajan välille syntyi sitova sopimussuhde. A Oy:n ja asunnon myyjän välillä tehdyssä toimeksiantosopimuksessa oli määritelty A Oy:n saama välityspalkkio. A Oy:llä oli oikeus välityspalkkioon, kun asunnon myyjä oli hyväksynyt ostajan ostotarjouksen. Mikäli lopullista kauppaa ei syntynyt ostajasta johtuneesta syystä, A Oy:llä oli oikeus saada osa ostotarjouksesta vetäytyneen ostajan asunnon myyjälle maksamasta käsirahasta tai sopimussakosta.</p>
    <p>Konserniverokeskus oli A Oy:lle antamanaan ennakkoratkaisuna lausunut, että A Oy:n oli suoritettava arvonlisäveroa asunnon ostajan sopimusrikkomustilanteessa A Oy:lle tulevasta korvauksesta. Hallinto-oikeus oli hylännyt A Oy:n valituksen. Hallinto-oikeuden päätöksen mukaan korvauksen maksajana A Oy:lle oli toimeksiantosopimuksen tehnyt asunnon myyjä eikä ostotarjouksesta vetäytynyt ostaja. Ostaja maksoi korvausta asunnon myyjälle ja myyjä suoritti korvauksen A Oy:lle. Tällöin myyjä korvasi myyntitoimenpiteistä aiheutuneita todellisia kuluja A Oy:lle. Nämä kulut olisivat osittain syntyneet ilman ostajan kaupasta vetäytymistäkin. Kysymys oli tällöin palvelun myynnistä, josta A Oy:n oli suoritettava arvonlisäveroa arvonlisäverolain 1 ja 18 §:n säännösten mukaisesti.</p>
    <p>A Oy vaati valituksessaan korkeimmassa hallinto-oikeudessa uutena ennakkoratkaisuna lausuttavaksi, että A Oy:n ei ollut suoritettava arvonlisäveroa asunnon ostajan sopimusrikkomustilanteessa A Oy:lle tulevasta korvauksesta. A Oy:n mukaan kysymys ei ollut verollisen palvelun myynnistä saadusta vastikkeesta vaan vahingonkorvauksen luonteisesta suorituksesta, josta ei ollut suoritettava arvonlisäveroa. Korkein hallinto-oikeus hylkäsi yhtiön valituksen. Ennakkoratkaisu ajaksi 13.12.2004-31.12.2005.</p>
    <p>Arvonlisäverolaki 1 § 1 mom. 1 kohta, 17 §, 18 § ja 73 §</p>
  </dcterms:abstract>
  <finlex:content id="r200602911.kho">
    <div>
</div>
  </finlex:content>
</finlex:document>
