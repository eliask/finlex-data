<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200600632</dcterms:identifier>
  <finlex:ecliIdentifier>ECLI:FI:KHO:2006:T632</finlex:ecliIdentifier>
  <dcterms:title>20.3.2006/632</dcterms:title>
  <dcterms:description>
    <p>
      <span>Asemakaava</span>
      <span>Tontti</span>
      <span>Kiinteistö</span>
      <span>Yhteisjärjestely</span>
      <span>Edellytykset</span>
      <span>Autopaikka</span>
      <span>Rasite</span>
    </p>
  </dcterms:description>
  <finlex:registerNumber>2300/1/04</finlex:registerNumber>
  <dcterms:issued>2006-03-20</dcterms:issued>
  <finlex:fileCopyNumber>632</finlex:fileCopyNumber>
  <dcterms:abstract>
    <p>Yhtiö oli asiakumppaneineen hakenut rakennuslautakunnalta kiinteistöjen yhteisjärjestelyä siten, että pysäköintitalon osakkaille vahvistetaan oikeus pitää ja käyttää pysäköintitaloa ja siellä sijaitsevia autopaikkoja kaavoituksen edellyttämällä tavalla pysäköintikäytössään ja että olemassa oleva tilanne vahvistetaan pysyväksi. Rakennuslautakunta oli hylännyt hakemuksen ja hallinto-oikeus valituksen. Korkein hallinto-oikeus katsoi, että kiinteistöjen yhteisjärjestely on maankäyttö- ja rakennuslain 164 §:n 1 momentin mukaan mahdollinen, paitsi rakentamisen yhteydessä, myös muutoin. Arvioitaessa sitä, vaatiiko asemakaava yhteisjärjestelyä edellä mainitun lainkohdan mukaisesti, on otettava huomioon kaavan toteutumisen vaihe ja yhteisjärjestelymahdollisuuden piiriin kuuluvien järjestelyjen toteutuminen muulla tavoin. Kysymyksessä olevan alueen asemakaava oli autopaikoituksen osalta jo toteutettu, vaikkakaan toteuttamistapa ei ollut sillä tavoin pysyvä, että se sopimussuhteista ja omistajanvaihdoksista riippumatta sitoisi asemakaavan mukaisen LPA-tontin omistajaa. LPA-tontin nykyinen omistaja, joka ei ollut hyväksynyt yhteisjärjestelyä, ei ollut estänyt kiinteistön käyttämistä asemakaavassa osoitettuun tarkoitukseen. Kiinteistöjen yhteisjärjestelyä ei voitu määrätä toteutettavaksi ensisijaisesti autopaikoituksen taloudellisten ehtojen pysyttämiseksi siinäkään tapauksessa, että yhteisjärjestelyn hakijoiden autopaikoitusvelvoitteet eivät olisi asemakaavan mukaisella tavalla toteutettavissa muualla kuin mainitulla LPA-tontilla. Asemakaava ei näin ollen vaatinut yhteisjärjestelyn toteuttamista maankäyttö- ja rakennuslain 164 §:n 1 momentissa tarkoitetulla tavalla, eikä yhteisjärjestelylle siten ole sanotussa lainkohdassa tarkoitettuja yleisiä edellytyksiä. Hallinto-oikeuden päätöksen lopputulosta ei muutettu.</p>
    <p>Maankäyttö- ja rakennuslaki 164 § 1 mom.</p>
  </dcterms:abstract>
  <finlex:content id="r200600632.kho">
    <div>
</div>
  </finlex:content>
</finlex:document>
