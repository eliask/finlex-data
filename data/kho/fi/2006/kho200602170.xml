<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200602170</dcterms:identifier>
  <finlex:ecliIdentifier>ECLI:FI:KHO:2006:T2170</finlex:ecliIdentifier>
  <dcterms:title>25.8.2006/2170</dcterms:title>
  <dcterms:description>
    <p>
      <span>Maankäyttö ja rakentaminen</span>
      <span>Maakuntakaavan vahvistaminen</span>
      <span>Turvetuotannon harjoittamisen edellytykset</span>
      <span>Maakuntakaavan vaikutukset</span>
      <span>Selvitysten riittävyys</span>
      <span>Ympäristöluvan tarve ja sisältö</span>
    </p>
  </dcterms:description>
  <finlex:registerNumber>776/1/05</finlex:registerNumber>
  <dcterms:issued>2006-08-25</dcterms:issued>
  <finlex:fileCopyNumber>2170</finlex:fileCopyNumber>
  <dcterms:abstract>
    <p>Maakuntakaavassa oli aluevarausmerkinnöin (eo-t- ja eo-t1) osoitettu noin 70 vähintään 150 hehtaarin suuruista turvetuotantoaluetta laajuudeltaan yhteensä noin 24 000 hehtaaria. Kun mukaan laskettiin tuotannossa jo olevat alueet sekä turvetuottajien hallussa olevat pienet alueet, turvetuotantoalueiksi tarkoitettujen alueiden kokonaismäärä maakunnassa oli noin 51 000 hehtaaria. Turvetuotantoaluevaraukset olivat mittavat ja ne muodostivat tärkeän osan maakuntakaavan sisällöstä.</p>
    <p>Kaavassa osoitettujen, energiahuollon kannalta tärkeiden turvetuotantoalueiden varaaminen oli perustunut ennen muuta niiden ojitustilanteesta saatuun, lähinnä peruskartta- ja ilmakuvatasoiseen selvitykseen, ja siihen, että ne ovat turvetuottajien hallinnassa tuotantotarkoituksiin varattuja alueita. Pelkästään ojitustilanne ei kuitenkaan antanut riittävää kuvaa siitä, miten kuivatus oli vaikuttanut suoluontoon. Kaava-asiakirjoihin tosin sisältyi eräitä soita koskevia yksityiskohtaisempiakin selvityksiä, joissa oli tarkasteltu myös luonnonarvoja. Asiakirjoissa ei kuitenkaan ollut sellaista selvitystä, jonka perusteella maakuntakaavassa turvetuotantoalueiksi varattujen soiden luonnonarvoja olisi voitu yksityiskohtaisesti tarkastella ja suhteuttaa näiden soiden merkitys luonnon monimuotoisuuden säilyttämisen kannalta kaavassa suojelutarkoituksiin varattuihin suoalueisiin.</p>
    <p>Turvetuotannon harjoittaminen ei sinänsä edellyttänyt maakuntakaavaa yksityiskohtaisemman kaavan laatimista alueelle eikä turvetuotannon harjoittaminen maakuntakaavan alueella edellyttänyt muuta lupaa kuin ympäristönsuojelulain mukaisen ympäristöluvan. Kun luonto ja sen monimuotoisuus voitiin ympäristölupa-asiassa ottaa huomioon vain, jos sitä edellyttivät ympäristönsuojelulain 42 §:n 2 momentti tai lain 41 §:n 1 momentissa tarkoitetut säädökset, korkein hallinto-oikeus katsoi, että kaavaselostukseen ei sisältynyt sellaisia turvetuotantoalueiden luonnonarvoja, lajistoa ja maisemaa koskevia, maankäyttö- ja rakennuslain 9 §:ssä edellytettyjä riittäviä selvityksiä, joiden perusteella olisi voitu ratkaista, täyttyivätkö maakuntakaavalle maankäyttö- ja rakennuslain 28 §:n 3 momentissa, erityisesti sen 6 kohdassa tarkoitetut vaatimukset.</p>
    <p>Maankäyttö- ja rakennuslaki 3 §, 4 § 3 mom., 9 §, 24 § 2 mom., 25 § 4 mom., 28 §, 30 § 1 ja 2 mom. ja 197 § 1 mom.<br/>Maankäyttö- ja rakennusasetus 1 § 1 mom.<br/>Ympäristönsuojelulaki 1 §, 2 § 1 mom., 3 § 1 mom. 1 ja 2 kohta, 6 § 1 ja 2 mom., 8 § 1 mom., 28 § 1 ja 2 mom., 41 § 1-3 mom., 42 § 1 ja 2 mom. ja 43 § 1 ja 3 mom.<br/>Ympäristönsuojeluasetus 1 § 1 mom. 7d kohta</p>
    <p>Ks. myös KHO:2005:27.</p>
  </dcterms:abstract>
  <finlex:content id="r200602170.kho">
    <div>
</div>
  </finlex:content>
</finlex:document>
