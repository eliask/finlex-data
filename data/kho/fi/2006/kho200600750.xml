<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200600750</dcterms:identifier>
  <finlex:ecliIdentifier>ECLI:FI:KHO:2006:T750</finlex:ecliIdentifier>
  <dcterms:title>28.3.2006/750</dcterms:title>
  <dcterms:description>
    <p>
      <span>Arvonlisävero</span>
      <span>Vähennettävä vero</span>
      <span>Yleinen vähennysoikeus</span>
      <span>Rahoituspalvelu</span>
      <span>Yleiskulut</span>
      <span>Yhteiskassajärjestelmä</span>
      <span>Isännöintitoiminta</span>
    </p>
  </dcterms:description>
  <finlex:registerNumber>3069/2/04</finlex:registerNumber>
  <dcterms:issued>2006-03-28</dcterms:issued>
  <finlex:fileCopyNumber>750</finlex:fileCopyNumber>
  <dcterms:abstract>
    <p>A Oy harjoitti kiinteistöjen isännöintitoimintaa. A Oy:llä oli käytössään niin sanottu yhteiskassajärjestelmä, jonka puitteissa A Oy:n kanssa samaan konserniin kuuluvat yhtiöt ja ne yhtiöt, joiden isännöinnin A Oy hoiti, suorittivat lyhytaikaista kassanhallintaa. A Oy:n isännöintipalveluja käyttävät yhtiöt tekivät A Oy:n kanssa rahaliikennesopimuksen, jonka perusteella A Oy:n henkilökunta hoiti isännöinnin kohteena olevan yhtiön kassanhallinnan käyttämällä yhteiskassajärjestelmää. Yhteiskassajärjestelmään kuuluvat yhtiöt tallettivat rahavaroja yhteiskassaan tietyn suuruisella korolla ja lainasivat rahaa kassasta lyhytaikaisesti tätä suuremmalla korolla. Koska järjestelmässä oli talletuksia antolainauksia enemmän, A Oy talletti ylimenevät rahat samaan konserniin kuuluvan yhtiön pankkitilille, josta A Oy sai kolmen kuukauden heliboria vastaavan vuotuisen koron.</p>
    <p>A Oy:n yhteiskassajärjestelmää ei voitu pitää yhtiön verollisesta liiketoiminnasta erillisenä verottoman rahoituspalvelun myyntinä vaan arvonlisäverolain soveltamisalan ulkopuolelle jäävänä A Oy:n verolliseen isännöintitoimintaan liittyvänä oheistoimintana. Yhteiskassajärjestelmää varten tapahtuneet hankinnat eivät näin ollen kohdistuneet suoraan ja välittömästi A Oy:n suorittamaan yksittäiseen liiketoimeen, eivät verolliseen eivätkä verottomaan liiketoimeen, vaan ne olivat A Oy:n yleiskustannuksia. Koska A Oy:n harjoittama isännöintitoiminta oli arvonlisäverolaissa tarkoitettua verollista liiketoimintaa, yhteiskassajärjestelmää varten tapahtuneet hankinnat olivat A Oy:n verollisen liiketoiminnan yleiskustannuksia, joiden vähennyskelpoisuus määräytyi arvonlisäverolain vähennysoikeutta koskevien yleisten sääntöjen mukaan. A Oy:llä oli näin ollen arvonlisäverolain 102 §:n nojalla oikeus vähentää harjoittamaansa isännöintitoimintaan liittyvää yhteiskassajärjestelmää varten tekemiinsä hankintoihin sisältyvät arvonlisäverot. Jälkiverotukset tilikausilta 1.1.-31.12.1999 ja 1.1.-31.12.2000.</p>
    <p>Arvonlisäverolaki 42 § 1 mom. ja 102 §</p>
    <p>Ks. myös KHO 7.9.2001 T 2120.</p>
  </dcterms:abstract>
  <finlex:content id="r200600750.kho">
    <div>
</div>
  </finlex:content>
</finlex:document>
