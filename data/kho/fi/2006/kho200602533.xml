<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200602533</dcterms:identifier>
  <finlex:ecliIdentifier>ECLI:FI:KHO:2006:T2533</finlex:ecliIdentifier>
  <dcterms:title>2.10.2006/2533</dcterms:title>
  <dcterms:description>
    <p>
      <span>Autovero</span>
      <span>Verovelvollisuus</span>
      <span>Rakenteen muutos</span>
      <span>Mopo</span>
    </p>
  </dcterms:description>
  <finlex:registerNumber>738/2/05</finlex:registerNumber>
  <dcterms:issued>2006-10-02</dcterms:issued>
  <finlex:fileCopyNumber>2533</finlex:fileCopyNumber>
  <dcterms:abstract>
    <p>A:n omistama ajoneuvo oli rekisteröity 14.6.2002 autoverosta vapaana mopona. A oli ostanut ajoneuvon keväällä 2004 yksityishenkilöltä. Ajoneuvon myyjä oli A:n kysyttyä asiaa vakuuttanut, ettei hän ollut tehnyt ajoneuvoon mitään rakenteellisia muutoksia. Ajoneuvon myyjän henkilöllisyys ei käynyt ilmi asiakirjoista. Poliisin Ajoneuvohallintokeskukselle tekemän ilmoituksen mukaan liikennevalvonnassa oli todettu, että ajoneuvon rakennetta oli muutettu pakoputkeen tehdyllä muutoksella. Koska ajoneuvo ei enää täyttänyt verottomuuden ehtoja, Ajoneuvohallintokeskus oli 3.8.2004 tekemällään päätöksellä maksuunpannut autoveron ja autoverosta suoritettavan arvonlisäveron ajoneuvon tuolloin omistaneen A:n maksettavaksi.</p>
    <p>Asiassa voitiin pitää selvitettynä, että ajoneuvoon oli tehty sellaisia rakenteellisia muutoksia, ettei se enää täyttänyt verottomuuden ehtoja. Koska ajoneuvoa oli 3.6.2004 todettu käytetyn liikenteessä näin muutettuna, ajoneuvon verottamisen edellytykset olivat sinänsä olleet olemassa. Maksuunpannun veron määrän osalta asia ei myöskään ollut riitainen. A oli kuitenkin kiistänyt tehneensä ajoneuvoon mitään rakenteellisia muutoksia omistusaikanaan. Myös ajoneuvon aikaisempi omistaja oli ilmoittanut A:lle, ettei hän ollut muuttanut ajoneuvon rakennetta. Ajoneuvohallintokeskus ei ollut pyrkinyt ennen maksuunpanoa selvittämään, kenen omistusaikana ajoneuvon rakennetta oli muutettu. Korkein hallinto-oikeus katsoi, että vasta sen jälkeen, jos tällaista omistajaa ei voitu osoittaa, verovelvollisena oli pidettävä sitä, jonka omistusaikana muutos oli tullut veroviranomaisen tietoon. Tämän vuoksi korkein hallinto-oikeus kumosi hallinto-oikeuden ja Ajoneuvohallintokeskuksen päätökset sekä palautti asian Ajoneuvohallintokeskukselle uudelleen käsiteltäväksi.</p>
    <p>Autoverolaki 4, 5, 47 ja 48 §</p>
  </dcterms:abstract>
  <finlex:content id="r200602533.kho">
    <div>
</div>
  </finlex:content>
</finlex:document>
