<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200600176</dcterms:identifier>
  <finlex:ecliIdentifier>ECLI:FI:KHO:2006:T176</finlex:ecliIdentifier>
  <dcterms:title>2.2.2006/176</dcterms:title>
  <dcterms:description>
    <p>
      <span>Tulli</span>
      <span>Tavaran tullinalaisuus ja tullin määrä</span>
      <span>Tuonti yhteisön alueelle</span>
      <span>Tullausarvo</span>
      <span>Rojalti</span>
      <span>Peräkkäiset myynnit</span>
    </p>
  </dcterms:description>
  <finlex:registerNumber>245/2/04</finlex:registerNumber>
  <dcterms:issued>2006-02-02</dcterms:issued>
  <finlex:fileCopyNumber>176</finlex:fileCopyNumber>
  <dcterms:abstract>
    <p>A Oy toi maahan määrätyllä tuotemerkillä varustettuja tuotteita. A Oy tilasi maahan tuomansa tavarat tuotemerkin omistavaan ulkomaiseen konserniin kuuluvilta Euroopassa olevalta hankintayhtiöltä D tai Hongkongiin sijoittuneelta hankintayhtiöltä E. A Oy:n sekä yhtiöiden D ja E välillä ei ollut solmittu edellä mainittuja kauppoja sääteleviä erityissopimuksia, vaan toimitukset tapahtuivat konsernin yleisten toimitusehtojen mukaisesti. Tavarantoimittajat olivat itsenäisiä alihankkijoita, jotka eivät olleet etuyhteydessä konserniin. Alihankkijat myivät tavarat yllä mainituille hankintayhtiöille D ja E, jotka puolestaan myivät ne A Oy:lle. Tavarantoimittajien ja hankintayhtiöiden välisiin kauppoihin ei liittynyt minkäänlaisia rojalteja, vaan kysymyksessä oli puhdas tuotehankinta. Tavarantoimittajat lähettivät valmistamansa tuotteet suoraan A Oy:lle. A Oy oli maksanut tuotteiden osalta konserniin kuuluvalle jäsenvaltiossa sijaitsevalle yhtiölle C composite charge -nimistä maksua, joka sisälsi laskennallisen x-prosenttiyksikön suuruisen rojaltin. Maksu perustui A Oy:n ja yhtiön C väliseen lisenssisopimukseen. A Oy oli kysymyksessä olevien tavaroiden maahantuonnissa esittämällä kahden riippumattoman valmistajan ja hankintayhtiön E välisen myynnin kauppalaskun ilmoittanut hinnan, jolla riippumaton valmistaja myi tavaran konserniin kuuluvalle hankintayhtiölle eli ilman rojaltia. Tullipiiri vahvisti päätöksillään tullausarvon tavarantoimittajan ja hankintayhtiön E väliseen kauppaan perustuvan hinnan perusteella, joka ei sisältänyt rojaltia. Hallinto-oikeus katsoi tullipiirin tulliasiamiehen valituksesta, että A Oy:n yhtiölle C tavaramerkin käyttöoikeudesta suorittamat rojaltit tuli lisätä tavaroista maksettuun tai maksettavaan hintaan sekä kumosi tullipiirin päätökset ja palautti asiat tullipiirille uudelleen käsiteltäväksi. Korkein hallinto-oikeus katsoi, että koska rojalti ei muodostanut myyntiehtoa tavarantoimittajan ja hankintayhtiö E:n välisessä kaupassa, jossa suoritettu myyntihinta oli tullikoodeksin 29 artiklan ja sen soveltamisasetuksen 147 artiklan mukaisesti ilmoitettu tavaroiden kauppa-arvoksi, rojaltia ei ollut lisättävä tavaran tullausarvoon, minkä vuoksi korkein hallinto-oikeus hyväksyen A Oy:n valituksen kumosi hallinto-oikeuden päätöksen ja saattoi tullipiirin tullauspäätökset voimaan.</p>
    <p>Neuvoston asetus (ETY) N:o 2913/92 yhteisön tullikoodeksista 29 artikla ja 32 artikla 5 b alakohta<br/>Komission asetus (ETY) N:o 2454/93 tietyistä yhteisön tullikoodeksista annetun neuvoston asetuksen (ETY) N:o 2913/92 soveltamista koskevista säännöksistä 147 artikla 1 kohta (soveltamisasetus)</p>
  </dcterms:abstract>
  <finlex:content id="r200600176.kho">
    <div>
</div>
  </finlex:content>
</finlex:document>
