<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200600158</dcterms:identifier>
  <finlex:ecliIdentifier>ECLI:FI:KHO:2006:T158</finlex:ecliIdentifier>
  <dcterms:title>31.01.2006/158</dcterms:title>
  <dcterms:description>
    <p>
      <span>Toimeentulotuki</span>
      <span>Erityisravintomenot</span>
      <span>Lisäosa</span>
    </p>
  </dcterms:description>
  <finlex:registerNumber>868/3/05</finlex:registerNumber>
  <dcterms:issued>2006-01-31</dcterms:issued>
  <finlex:fileCopyNumber>158</finlex:fileCopyNumber>
  <dcterms:abstract>
    <p>X:lle myönnettiin toimeentulotukea ajalle 1.3-30.4.2004 normivajeen mukaisesti. Menoihin lisättiin 30 euron määräinen muu meno, johon sisältyivät X:n erityisruokavaliosta aiheutuneet kustannukset kuukautta kohden.</p>
    <p><em>Hallinto-oikeus</em> kumosi sosiaali- ja terveyslautakunnan päätökset erityisruokavaliosta johtuneiden ravintomenojen osalta sekä palautti asian lautakunnalle uudelleen käsiteltäväksi. Hallinto-oikeus ottaen huomioon X:n vastaselityksessään esittämän selvityksen sekä elinkustannushintojen vuosittaisen nousun katsoi, että X:lle tuli myöntää hänen arvioitujen erityisruokavaliosta johtuvien ravintomenojen perusteella toimeentulotuen lisäosaa ajalle 1.3.- 30.4.2004 yhteensä 240 euroa kuukaudelta.</p>
    <p><em>Korkein hallinto-oikeus</em> kumosi hallinto-oikeuden päätökset X:n erityisruokavaliomenojen osalta sekä saattoi sosiaali- ja terveyslautakunnan päätökset tältä osalta voimaan.</p>
    <p>Päätöksen perustelujen mukaan toimeentulotukea hakiessaan X ei ollut yksilöinyt, mitä erityisruokavaliosta aiheutuneita kustannuksia hänellä oli ollut. Hallinto-oikeudessa X oli esittänyt selvitystä joistakin ruoan hankintakerroista sekä omia laskelmiaan. Korkeimmalle hallinto-oikeudelle X esitti erikoislääkärin antaman lausunnon sekä kahden ravitsemusterapeutin antamat lausunnot. Kansaneläkelaitoksen 12.2.2001 antamalla päätöksellä X:n hakemus vammaistukilain 2 §:n 1 momentissa tarkoitetun vammaistuen jatkamisesta oli hylätty, koska X oli kieltäytynyt Kelan kustannuksellaan määräämästä tutkimuksesta.</p>
    <p>X oli hakenut toimeentulotukea sairauden ja erityisesti allergisuutensa perusteella erityisruokavaliosta aiheutuviin ravintomenoihin. Asiassa oli kuitenkin silloin, kun toimeentulotukea oli haettu, jäänyt selvittämättä, mitä ruoka-aineita tai mitä korvaavia ruoka-aineita X voi käyttää ja mitkä olivat X:n todelliset sairaudesta aiheutuneet ruokavaliokustannukset ja ylittäisivätkö ne sosiaali- ja terveyslautakunnan päätöksessä hyväksytyn 30 euron määrän. Vaikka X oli myöhemmin esittänyt selvitystä sairauksistaan, ruokavaliostaan ja myöhempää kuittiselvitystä, selvitystä ei voitu pitää riittävänä tarpeellisten sairaudesta aiheutuvien ruokavaliokustannusten määrittämisen kannalta.</p>
    <p>Laki toimeentulotuesta 1, 2, 6, 7, 8 ja 17 §<br/>Asetus toimeentulotuesta 1 § 1 mom. 4 kohta<br/>Hallintolaki 8 ja 31 §</p>
  </dcterms:abstract>
  <finlex:content id="r200600158.kho">
    <div>
</div>
  </finlex:content>
</finlex:document>
