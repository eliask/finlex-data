<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200601434</dcterms:identifier>
  <finlex:ecliIdentifier>ECLI:FI:KHO:2006:T1434</finlex:ecliIdentifier>
  <dcterms:title>2.6.2006/1434</dcterms:title>
  <dcterms:description>
    <p>
      <span>Pilaantuneen maaperän puhdistamisvelvollisuus</span>
      <span>Maaperän puhdistaminen</span>
      <span>Puhdistamisesta määrääminen</span>
      <span>Ympäristölupa</span>
      <span>Ilmoitus</span>
      <span>Hallintopakko</span>
      <span>Sovellettava lainsäädäntö</span>
    </p>
  </dcterms:description>
  <finlex:registerNumber>1933/1/05</finlex:registerNumber>
  <dcterms:issued>2006-06-02</dcterms:issued>
  <finlex:fileCopyNumber>1434</finlex:fileCopyNumber>
  <dcterms:abstract>
    <p>Lähtökohtaisesti pilaantuneen maaperän puhdistaminen on pyrittävä toteuttamaan ympäristölupa- tai ilmoitusmenettelyssä, jos pilaantumisesta vastuussa oleva vapaaehtoisesti on valmis ryhtymään hankkeeseen.</p>
    <p>Lupaa tai ympäristönsuojelulain 78 §:n 2 momentissa tarkoitettua ilmoitusta koskevaan päätökseen voidaan liittää esimerkiksi määräys puhdistamisen tai tiettyjen yksilöityjen toimenpiteiden suorittamisen määräajasta. Jos puhdistamiseen ryhdytään myönnetyn luvan nojalla tai puhdistamista koskevan ilmoituksen perusteella, toiminnanharjoittaja voidaan velvoittaa noudattamaan päätöksen määräyksiä tarvittaessa hallintopakkoa käyttäen. Mikäli puhdistamisvelvollinen saamastaan luvasta tai tekemästään ilmoituksesta huolimatta ei lainkaan ryhdy lupaa tai ilmoitusta koskevassa päätöksessä sallittuihin puhdistamistoimiin, puhdistamisesta on kuitenkin määrättävä hallintopakkomenettelyssä.</p>
    <p>Määräyksiä puhdistamisen laajuudesta ja toteuttamistavasta voidaan antaa hakemuksen tai ilmoituksen perusteella, kuitenkin siten, ettei aiottu hanke muutu sisällöltään toisenlaiseksi. Ympäristökeskuksella on valta ympäristönsuojelulain 79 §:n nojalla antaa määräyksiä pilaantuneen maaperän puhdistamisesta niiltäkin osin, joita ei lupahakemukseen ole sisällytetty. Ympäristölupaa tai puhdistamisilmoitusta koskevaan päätökseen on mahdollista myös liittää ympäristönsuojelulain 79 §:n 1 momentissa ja lain 13 luvussa tarkoitettuja määräyksiä puhdistamisen varmistamiseksi. Mikäli lupahakemus tai ilmoitus puhdistamisvelvollisuuden ulottuvuuden ja sisällön osalta on niin riittämätön, ettei määräyksiäkään antamalla voida varmistaa ympäristönsuojelulain 75 §:n 1 momentissa edellytetyn tilan saavuttamisesta, asia voidaan käsitellä kokonaan hallintopakkomenettelyssä.</p>
    <p>Laki ympäristönsuojelulainsäädännön voimaanpanosta (113/2000) 22 § 1 mom.<br/>Ympäristönsuojelulaki (86/2000) 75 § 1 mom., 78 § 1, 2 ja 3 mom., 79 § 1 ja 2 mom.</p>
    <p>Ks. myös ympäristönsuojelu- ja vesilainsäädännön uudistamiseksi annetun hallituksen esityksen (HE 84/1999 vp) ympäristönsuojelulain 79 §:ää koskevat yksityiskohtaiset perustelut</p>
  </dcterms:abstract>
  <finlex:content id="r200601434.kho">
    <div>
</div>
  </finlex:content>
</finlex:document>
