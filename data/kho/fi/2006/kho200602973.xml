<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200602973</dcterms:identifier>
  <finlex:ecliIdentifier>ECLI:FI:KHO:2006:86</finlex:ecliIdentifier>
  <dcterms:title>13.11.2006/2973 KHO:2006:86</dcterms:title>
  <dcterms:description>
    <p>
      <span>Mielenterveysasia</span>
      <span>Psykiatrinen hoito</span>
      <span>Psykiatrisen sairaalahoidon jatkamista koskeva päätös</span>
      <span>Määräaika</span>
    </p>
  </dcterms:description>
  <finlex:registerNumber>1722/3/06</finlex:registerNumber>
  <dcterms:issued>2006-11-13</dcterms:issued>
  <finlex:fileCopyNumber>2973</finlex:fileCopyNumber>
  <dcterms:abstract>
    <p>Mielenterveyslain 17 §:n 2 momentissa säädetyn kuuden kuukauden määräajan, missä päätös tahdosta riippumattoman hoidon jatkamisesta tai lopettamisesta oli tehtävä, katsottiin päättyvän sinä seuraavan kuudennen kuukauden päivänä, joka järjestysnumeroltaan vastasi aikaisempaa päätöksentekopäivää. Määräaikaan sisältyi tuon ajanjakson viimeinen päivä kokonaisuudessaan.</p>
    <p>Mielenterveyslaki 8 § ja 17 § 2 mom.</p>
    <p>
      <viite tyyppi="www" kohde="http://www.kho.fi/paatokset/37685.htm">Kort referat på svenska</viite>
    </p>
  </dcterms:abstract>
  <finlex:content id="r200602973.kho">
    <div>
      <p>Asian aikaisempi käsittely</p>
      <p><em>X:n sairaalan ylilääkäri</em> on 23.2.2006 mielenterveyslain 8 §:n ja 17 §:n 2 momentin nojalla päättänyt jatkaa A:n tahdosta riippumatonta psykiatrista sairaalahoitoa. Päätös on alistettu Y:n hallinto-oikeuden vahvistettavaksi.</p>
      <p>Y:n hallinto-oikeuden ratkaisu</p>
      <p><em>Y:n hallinto-oikeus</em> on valituksenalaisella päätöksellään vahvistanut ylilääkärin päätöksen.</p>
      <p>Käsittely korkeimmassa hallinto-oikeudessa</p>
      <p><em>A</em> on valituksessaan vaatinut, että Y:n hallinto-oikeuden päätös kumotaan, koska hoitoonmääräämispäätöstä ei ole tehty mielenterveyslain 17 §:n edellyttämässä määräajassa. Edellinen hoitoonmääräämispäätös on tehty 23.8.2005. Mielenterveyslain 17 §:n mukaan hoidon jatkaminen tai lopettaminen on ratkaistava lain 11 §:ssä tarkoitetun lääkärin kirjallisella päätöksellä ennen kuin hoitoa on kestänyt kuusi kuukautta. A:n tapauksessa kuuden kuukauden määräaika on kulunut umpeen samana päivänä kuin lääkärin päätös on tehty. Kun päätöksenteon tarkasta ajankohdasta ei ole täsmällisempää selvitystä, tulee 23.2.2006 tehtyä päätöstä pitää liian myöhään tehtynä.</p>
      <p><em>X:n sairaalan ylilääkäri</em> on antanut selityksen. Mielenterveyslain 17 §:n mukaisesti potilasta voidaan pitää hoidossa hänen tahdostaan riippumatta enintään kuusi kuukautta. A:n tapauksessa hoitoonmääräämispäätös on tehty tämän aikarajan sisällä.</p>
      <p><em>A</em> on antanut vastaselityksen.</p>
      <p>Korkeimman hallinto-oikeuden ratkaisu</p>
      <p>Korkein hallinto-oikeus hylkää valituksen. Y:n hallinto-oikeuden päätöksen lopputulosta ei muuteta.</p>
      <p>
        <em>Perustelut</em>
      </p>
      <p>Mielenterveyslain 17 §:n 3 momentin mukaan potilasta saadaan hoidon jatkamista koskevan päätöksen nojalla pitää hoidossa hänen tahdostaan riippumatta enintään kuusi kuukautta. Jos ennen tämän ajan päättymistä näyttää ilmeiseltä, että hoidon jatkaminen on edelleen välttämätöntä, on meneteltävä siten kuin 2 momentissa säädetään. Mainitussa 2 momentissa säädetään nyt kysymyksessä olevalta osalta, että hoidon jatkaminen tai lopettaminen on ratkaistava lainkohdassa mainitun lääkärin kirjallisella päätöksellä ennen kuin hoitoa on kestänyt kuusi kuukautta.</p>
      <p>Mielenterveyslain 17 §:n 2 momentissa tarkoitettuun lääkärin päätökseen ei ole säädetty merkittäväksi kellonaikaa, jolloin päätös on tehty. Tietystä päivästä kuukausina laskettava ajanjakso päättyy sinä päivänä joka järjestysnumeroltaan vastaa tuota tiettyä päivää. Tällöin ajanjaksoon sisältyy sen viimeinen päivä kokonaisuudessaan. Koska nyt kysymyksessä oleva hoidon jatkamista koskeva päätös oli tehty 23.2.2006 ja sitä edeltävä päätös 23.8.2005, ensiksi mainittu päätös on tehty ajoissa. Y:n hallinto-oikeuden päätöksen lopputulosta ei näin ollen ole syytä muuttaa.</p>
      <p>Asian ovat ratkaisseet hallintoneuvokset Ilmari Ojanen, Niilo Jääskinen, Ilkka Pere, Jukka Mattila ja Matti Halén. Asian esittelijä Freja Häggblom.</p>
    </div>
  </finlex:content>
</finlex:document>
