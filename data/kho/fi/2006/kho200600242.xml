<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200600242</dcterms:identifier>
  <finlex:ecliIdentifier>ECLI:FI:KHO:2006:T242</finlex:ecliIdentifier>
  <dcterms:title>10.2.2006/242</dcterms:title>
  <dcterms:description>
    <p>
      <span>Vesitalousasia</span>
      <span>Lainkäyttöasia</span>
      <span>Kokoonpano</span>
      <span>Katselmus</span>
      <span>Selvitys</span>
      <span>Oikeudenkäynnin välittömyysperiaate</span>
      <span>Rakentaminen vesistöön</span>
    </p>
  </dcterms:description>
  <finlex:registerNumber>374/1/05</finlex:registerNumber>
  <dcterms:issued>2006-02-10</dcterms:issued>
  <finlex:fileCopyNumber>242</finlex:fileCopyNumber>
  <dcterms:abstract>
    <p>Valituksenalaisessa vesitalousasiassa pääasian ratkaisuun 22.10.2004 osallistuneista neljästä hallinto-oikeustuomarista yksi ei katselmuspöytäkirjan mukaan ollut osallistunut hallinto-oikeuden asiassa 27.5.2004 toimittamaan katselmukseen. Katselmukseen osallistuneista neljästä hallinto-oikeustuomarista yksi oli ollut asiaa 22.10.2004 ratkaistaessa sairauden vuoksi estynyt hoitamasta virkaansa. Kun otetaan huomioon hallintolainkäyttölain 33 §, 41 § ja 51 §:n 1 momentti, asia on pääsäännön mukaan ratkaistava samassa kokoonpanossa kuin siinä, jossa katselmus on toimitettu. Siitä, että sama kokoonpano ei syystä tai toisesta enää ole käytettävissä, ei kuitenkaan sellaisenaan seuraa, että asiassa olisi toimitettava kokonaan uusi katselmus, vaikka katselmuksessa saatavaa selvitystä hallintolainkäyttölain 33 §:n säännökset huomioon ottaen edelleen pidettäisiin tarpeellisena asian ratkaisemiseksi. Euroopan neuvoston ihmisoikeussopimuksessa ja Suomen perustuslain 21 §:n 2 momentissa tarkoitetun oikeudenmukaisen oikeudenkäynnin toteutumista on tällaisissa tapauksissa arvioitava kokonaisuutena, ottaen muun ohella huomioon, että uudesta katselmuksesta saattaa vuodenaikojen vaihtelun tai muun syyn perusteella aiheutua asian käsittelyyn huomattava viive. Uuden jäsenen nimeäminen kokoonpanoon laillisen esteen omanneen hallinto-oikeustuomarin tilalle oli ollut välttämätöntä asian käsittelemiseksi. Hallinto-oikeuden toimittamasta katselmuksesta laadittu pöytäkirja ja katselmuksessa otetut valokuvat sekä katselmuksessa äänitetyt nauhat oli liitetty asiakirjoihin. Tämä aineisto oli asiaa hallinto-oikeudessa ratkaistaessa ollut muun selvityksen ohella myös asian ratkaisun tekemiseen osallistuneen hallinto-oikeustuomarin käytettävissä. Kun otettiin huomioon kysymyksessä olevasta asiasta ja sen käsittelystä saatu selvitys kokonaisuutena, hallinto-oikeuden päätöstä ei ollut kumottava ja asiaa palautettava hallinto-oikeudelle uudelleen käsiteltäväksi sillä valituksessa esitetyllä perusteella, että yksi asian ratkaisuun osallistuneista hallinto-oikeustuomareista ei ollut osallistunut hallinto-oikeuden asiassa toimittamaan katselmukseen.</p>
    <p>Hallintolainkäyttölaki 41 §</p>
  </dcterms:abstract>
  <finlex:content id="r200600242.kho">
    <div>
</div>
  </finlex:content>
</finlex:document>
