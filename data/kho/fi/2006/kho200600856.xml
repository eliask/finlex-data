<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200600856</dcterms:identifier>
  <finlex:ecliIdentifier>ECLI:FI:KHO:2006:T856</finlex:ecliIdentifier>
  <dcterms:title>6.4.2006/856</dcterms:title>
  <dcterms:description>
    <p>
      <span>Asemakaava</span>
      <span>Yleiskaava</span>
      <span>Yleinen alue</span>
      <span>Rullalautailualue</span>
      <span>Skeittialue</span>
      <span>Suunnitelma</span>
      <span>Toimenpidelupa</span>
      <span>Valmistelu</span>
      <span>Valituskelpoisuus</span>
    </p>
  </dcterms:description>
  <finlex:registerNumber>129/1/06</finlex:registerNumber>
  <dcterms:issued>2006-04-06</dcterms:issued>
  <finlex:fileCopyNumber>856</finlex:fileCopyNumber>
  <dcterms:abstract>
    <p>Ylöjärven tekninen lautakunta oli hyväksynyt Siivikkalan skeittialue -nimisen rullalautailualuetta koskevan suunnitelman maankäyttö- ja rakennuslain 90 §:n 4 momentin mukaisena muun yleisen alueen toteuttamista tarkoittavana suunnitelmana. Kun otettiin huomioon maankäyttö- ja rakennuslain 83 §:n 1 momentti, 85 ja 90 § sekä 126 §:n 3 momentti, maankäyttö- ja rakennuslain 126 §:n mukainen toimenpidelupa ei ollut tarpeen, jos toimenpide perustui maankäyttö- ja rakennuslain mukaiseen yleisen alueen suunnitelmaan. Muun ohella yleisiä alueita koskevia maankäyttö- ja rakennuslain 12 luvun säännöksiä ja siten myös 90 §:n 4 momenttia voitiin soveltaa vain asemakaava-alueella. Maankäyttö- ja rakennuslaissa ei muutoinkaan ollut säännöksiä sellaisesta toteuttamissuunnitelmasta, joka tulisi kysymykseen muualla kuin asemakaava-alueella. Teknisen lautakunnan tekemällä suunnitelman hyväksymistä koskevalla päätöksellä ei näin ollut maankäyttö- ja rakennuslaissa säädettyjä oikeusvaikutuksia. Kun otettiin huomioon maankäyttö- ja rakennuslain 126 § ja 129 §:n 2 momentti, toimenpidelupa oli hankkeen toteuttamiseksi ilmeisesti tarpeen. Sanottu suunnitelmapäätös oli näin ollen katsottava kuntalain 91 §:ssä tarkoitetuksi päätökseksi, joka koskee vain myöhemmän toimenpidelupa-asian valmistelua ja josta ei saa tehdä oikaisuvaatimusta eikä kunnallisvalitusta. Korkein hallinto-oikeus poisti teknisen lautakunnan päätökseen liitetyn oikaisuvaatimusosoituksen, kumosi ja poisti oikaisuvaatimusten johdosta tehdyt teknisen lautakunnan päätökset ja hallinto-oikeuden päätöksen sekä jätti teknisen lautakunnan päätöksestä tehdyn oikaisuvaatimuksen tutkimatta.</p>
    <p>Maankäyttö- ja rakennuslaki 83 § 1 mom., 85 §, 90 §, 126 §, 129 § 2 mom. ja 211 §<br/>Kuntalaki 91 §</p>
  </dcterms:abstract>
  <finlex:content id="r200600856.kho">
    <div>
</div>
  </finlex:content>
</finlex:document>
