<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200602912</dcterms:identifier>
  <finlex:ecliIdentifier>ECLI:FI:KHO:2006:T2912</finlex:ecliIdentifier>
  <dcterms:title>2.11.2006/2912</dcterms:title>
  <dcterms:description>
    <p>
      <span>Ympäristölupa</span>
      <span>Jätevedenpuhdistamo</span>
      <span>Sulfaattisellutehdas</span>
      <span>Lupamääräykset</span>
      <span>Harkinta</span>
      <span>Tapauskohtaisuus</span>
      <span>Vesialueen ominaisuudet</span>
      <span>Paras käyttökelpoinen tekniikka</span>
      <span>BREF-asiakirja</span>
      <span>Typpi</span>
      <span>Fosfori</span>
    </p>
  </dcterms:description>
  <finlex:registerNumber>1678/1/05</finlex:registerNumber>
  <dcterms:issued>2006-11-02</dcterms:issued>
  <finlex:fileCopyNumber>2912</finlex:fileCopyNumber>
  <dcterms:abstract>
    <p>Mahdollisuus parhaan käyttökelpoisen tekniikan tasoa tehokkaampien lupamääräysten asettamiseen voi perustua ympäristönsuojelulain 41 §:n 1 momentissa tarkoitettuun säännökseen tai ympäristönsuojelulain 42 §:n 1 momentissa tarkoitetun luvan esteen välttämiseen lupamääräyksen avulla. Näiden säännösten tarkoittamista tilanteista ei A Oyj:n Pietarsaaren tehtaiden vesistöpäästöjen kohdalla ollut kysymys. Lupamääräysten vaatimustaso oli siten näiltä osin ratkaistava ympäristönsuojelulain 43 §:n 3 momentin perusteella.</p>
    <p>Ympäristönsuojelulain 43 §:n 3 momentin lähtökohtana pilaantumisen ehkäisemiseksi annettavia lupamääräyksiä asetettaessa on tapauskohtainen harkinta, jossa huomioon otettavat eri näkökohdat ilmenevät momentin ensimmäisestä virkkeestä. Tästä riippumatta päästöraja-arvoja sekä muutoin päästöjen ehkäisemistä ja rajoittamista koskevien lupamääräysten vähimmäistasona on aina parhaan käyttökelpoisen tekniikan mukainen taso.</p>
    <p>Pietarsaaren edustan merialueeseen kohdistuvien ravinnepäästöjen rajoittamista arvioitaessa oli ympäristönsuojelulain 43 §:n 3 momentin nojalla muun ohella otettava huomioon päästöjen vaikutuksen kohteena olevan merialueen ominaisuudet sekä toisaalta typpipäästöjen ja toisaalta fosforipäästöjen odotettavissa oleva vaikutus vesialueen tilaan.</p>
    <p>BREF-asiakirjasta (parasta käytettävissä olevaa tekniikkaa koskeva referenssiasiakirja) oli saatavissa tietoa massa- ja paperiteollisuuden parhaasta käyttökelpoisesta tekniikasta. Asiakirja oli lupamääräyksiä asetettaessa yksi huomioon otettava tietolähde arvioitaessa teollisuuslaitokselta edellytettävää parasta käyttökelpoista tekniikkaa. Olosuhteiden ja laitosten eroista sekä tekniikan kehityksestä johtuen asiakirjan tarkoituksena ei ole sellaisenaan määrittää, mitä parhaan käyttökelpoisen tekniikan vaatimus yksittäistapauksessa edellyttää. Muutoinkin päästömääräykset tuli yksittäistapauksessa antaa ympäristönsuojelulain 43 §:n 3 momentin säännöksen mukaisen kokonaisarvioinnin perusteella, mutta kuitenkin siten, että parhaan käyttökelpoisen tekniikan vaatimus joka tapauksessa täyttyi.</p>
    <p>Ympäristönsuojelulaki 3 § 1 mom. 4 kohta ja 2 mom., 41 § 1 mom., 42 § 1 mom. ja 43 § 3 mom.<br/>Ympäristönsuojeluasetus 37 §</p>
  </dcterms:abstract>
  <finlex:content id="r200602912.kho">
    <div>
</div>
  </finlex:content>
</finlex:document>
