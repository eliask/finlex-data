<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200600135</dcterms:identifier>
  <finlex:ecliIdentifier>ECLI:FI:KHO:2006:T135</finlex:ecliIdentifier>
  <dcterms:title>27.1.2006/135</dcterms:title>
  <dcterms:description>
    <p>
      <span>Toimeentulotuki</span>
      <span>Käytettävissä oleva tulo</span>
      <span>Maksukehotus</span>
    </p>
  </dcterms:description>
  <finlex:registerNumber>2487/3/04</finlex:registerNumber>
  <dcterms:issued>2006-01-27</dcterms:issued>
  <finlex:fileCopyNumber>135</finlex:fileCopyNumber>
  <dcterms:abstract>
    <p>X:lle myönnettiin toimeentulotukea vuoden 2003 maaliskuulle 75,18 euroa. Menoina ei muun ohella ole otettu huomioon yhteensä 51euron suuruisia, maksukehotuksen alaisia maksuja ajoneuvoverosta ja liikennevakuutuksesta.</p>
    <p><em>Hallinto-oikeus</em> määräsi, että X:lle on myönnettävä toimeentulotukea vuoden 2003 maaliskuulle 66 euroa jo aikaisemmin myönnetyn 75,18 euron lisäksi seuraavin nyt kysymyksessä olevin perusteluin:</p>
    <p>X:ltä ulosottoteitse perittyjen yhteensä 51 euron suuruisten ajoneuvoveron ja liikennevakuutuksen osalta X:llä ei ole ollut määräämisvaltaa sen suhteen, olisiko hän voinut maksaa velkansa vai olisiko hän pitänyt huolta itsestään jättämällä velat maksamatta. Toimeentulotukea määrättäessä merkitystä ei niin ollen ole sillä seikalla, onko ulosmittaus aiheutunut toimeentulotukeen oikeuttavista menoista. Ulosmitattua määrää vastaavaa tuloa ei ole pidettävä X:n käytettävissä olevana tulona. Lisäksi X:lle on aiheutunut lisäosalla katettavia matkakustannuksia 15 euroa.</p>
    <p><em>Sosiaali- ja terveyslautakunnan</em> pyysi valitusluvan myöntämistä ja valitti hallinto-oikeuden päätöksestä siltä osalta kuin kysymys oli toimeentulotuen myöntämisestä 51 euron suuruiseen ajoneuvoveroon ja liikennevakuutusmaksuun.</p>
    <p><em>Korkein hallinto-oikeus</em> kumosi ja poisti hallinto-oikeuden päätöksen kysymyksessä olevalta osalta ja saattoi tältä osin voimaan sosiaali- ja terveyslautakunnan päätöksen. Hallinto-oikeuden määräämää toimeentulotuen lisäystä alennettiin näin ollen 51 eurolla, joten lisäykseksi jäi matkakuluista aiheutuneet 15 euroa.</p>
    <p>Korkeimman hallinto-oikeuden päätöksen perustelujen mukaan nyt kysymyksessä oleva 51euron maksu on muodostunut ajoneuvoverosta sekä liikennevakuutusmaksuista. Kyseiset saatavat oli annettu ulosottoteitse perittäväksi, ja ulosottoviranomainen oli osoittanut X:lle niitä koskevan maksukehotuksen. Sanottua summaa ei kuitenkaan ollut ulosmitattu X:ltä eikä X siten ollut maaliskuussa 2003 menettänyt sen osalta määräysvaltaansa. Kysymyksessä ei ollut toimeentulotuen lisäosalla katettava meno.</p>
    <p>Laki toimeentulotuesta 6 §, 7 § ja 11 § 1 mom.</p>
  </dcterms:abstract>
  <finlex:content id="r200600135.kho">
    <div>
</div>
  </finlex:content>
</finlex:document>
