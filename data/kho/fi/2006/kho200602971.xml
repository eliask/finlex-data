<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200602971</dcterms:identifier>
  <finlex:ecliIdentifier>ECLI:FI:KHO:2006:T2971</finlex:ecliIdentifier>
  <dcterms:title>9.11.2006/2971</dcterms:title>
  <dcterms:description>
    <p>
      <span>Terapia</span>
      <span>Lastensuojelu</span>
      <span>Huostaanotto</span>
      <span>Sijaishuolto</span>
      <span>Avohuollon tukitoimi</span>
      <span>Lääkinnällinen kuntoutus</span>
      <span>Järjestämisvastuu</span>
      <span>Kustannusten korvaaminen</span>
    </p>
  </dcterms:description>
  <finlex:registerNumber>1348/3/06</finlex:registerNumber>
  <dcterms:issued>2006-11-09</dcterms:issued>
  <finlex:fileCopyNumber>2971</finlex:fileCopyNumber>
  <dcterms:abstract>
    <p>A oli hallinto-oikeudessa vaatinut S:n kunnan velvoittamista korvaaman hänen perheensä kustannukset yksityisestä perheterapiasta. Hallinto-oikeus oli hylännyt valituksen katsoen, että A:n pyytämä mielenterveyspalvelu koski lääkinnällistä kuntoutusta. Kunnalla ei ollut lakiin perustuvaa velvollisuutta järjestää kuntoutusta kuntoutujan vaatimalla tavalla. A:lla ei siten ollut lakiin perustuvaa oikeutta saada ostopalveluosoitusta haluamansa perheterapeutin antamaa hoitoa varten. Asiassa oli toimittu kunnalle kuuluvan harkintavallan rajoissa.</p>
    <p>Perheen terapiatarpeen taustalla oli tapahtumaketju, jossa A:n lapsi B oli otettu S:n kunnan perusturvalautakunnan huostaan ja sijoitettu sijaisperheeseen. Lautakunnan päätös oli vanhempien vastustamisen vuoksi alistettu hallinto-oikeuden vahvistettavaksi. Lautakunta oli ryhtynyt selvittämään perheen terapian tarvetta sen jälkeen, kun hallinto-oikeus oli välipäätöksellään keskeyttänyt B:n huostaanottoa ja sijaishuoltoa koskevan päätöksen täytäntöönpanon ja B oli kotiutettu. Perheelle oli käytyjen neuvottelujen aikana tarjottu yhteensä viittä vaihtoehtoista palveluntuottajaa. Perhe oli kuitenkin päättänyt käyttää itse valitsemaansa palveluntuottajaa, johon vanhemmilla oli ennestään hoitosuhde. Hallinto-oikeus oli tämän jälkeen päätöksellään jättänyt lautakunnan päätöksen vahvistamatta ja velvoittanut lautakunnan seuraamaan B:n kehitystä sekä tukemaan perhettä avohuollon tukitoimin.</p>
    <p>Korkein hallinto-oikeus pysytti hallinto-oikeuden terapiakustannusten korvausvelvollisuutta koskevan päätöksen lopputuloksen. Kun arvioitiin lautakunnan menettelyä terapiapalveluvaihtoehtojen tarjoamisen yhteydessä, korkeimman hallinto-oikeuden päätöksen mukaan oli pidettävä lähtökohtana lautakunnalle lastensuojelulain perusteella kuuluvaa velvollisuutta avohuollon tukitointen järjestämiseen myös tapahtuneen huostaanoton jäätyä vahvistamatta, mikä oli tuotu esille myös hallinto-oikeuden päätöksessä. A:n hakemus oli, kun otettiin huomioon, ettei perhe ollut hyväksynyt lautakunnan lastensuojelulain mukaisena avohuollon tukitoimena tarjoamaa terapiamahdollisuutta, voitu käsitellä kunnan velvollisuutena järjestää lääkinnällistä kuntoutusta.</p>
    <p>Lastensuojelulaki 12 § ja 13 § 2 mom. 1 kohta<br/>Kansanterveyslaki 14 § 1 mom. 2 ja 2 a kohdat sekä 3 mom.<br/>Asetus lääkinnällisestä kuntoutuksesta 2 § ja 3 § 2 mom. 3 kohta<br/>Erikoissairaanhoitolaki 10 a §<br/>Mielenterveyslaki 3, 4 ja 5 §</p>
  </dcterms:abstract>
  <finlex:content id="r200602971.kho">
    <div>
</div>
  </finlex:content>
</finlex:document>
