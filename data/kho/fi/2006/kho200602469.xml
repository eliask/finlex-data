<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200602469</dcterms:identifier>
  <finlex:ecliIdentifier>ECLI:FI:KHO:2006:T2469</finlex:ecliIdentifier>
  <dcterms:title>26.9.2006/2469</dcterms:title>
  <dcterms:description>
    <p>
      <span>Elinkeinotulon verotus</span>
      <span>Arvopaperikaupan harjoittaminen</span>
      <span>Vaihto-omaisuus</span>
      <span>Arvo-osuus</span>
      <span>Hankintameno</span>
      <span>Fifo-periaate</span>
      <span>Luovutusjärjestys</span>
    </p>
  </dcterms:description>
  <finlex:registerNumber>205/2/05</finlex:registerNumber>
  <dcterms:issued>2006-09-26</dcterms:issued>
  <finlex:fileCopyNumber>2469</finlex:fileCopyNumber>
  <dcterms:abstract>
    <p>Arvopaperikauppaa harjoittavan yhtiön eri aikoina hankkimia arvo-osuuksia säilytettiin samalla arvo-osuustilillä. Yhtiön kirjanpidossa arvo-osuuksien luovutusjärjestys määritettiin siten, että yhtiön käyttämän salkunhoito-ohjelman avulla osakkeiden hankintaeristä poimittiin viimeiseksi hankituista osakkeista myytyä pörssierää kappalemäärältään vastaava hankintaerä tai tätä yhteismäärältään vastaavat hankintaerät. Jos myyty pörssierä ei vastannut mitään hankintaerää tai niiden yhteismäärää, luovutetuiksi osakkeiksi valittiin jokin muu yhdistelmä viimeksi hankituista osake-eristä.</p>
    <p>Arvo-osuusjärjestelmässä ei voida selvittää, mihin hankintaerään kuuluvia osakkeita on kulloinkin myyty, koska arvo-osuuksia ei ole numeroitu tai muutoin yksilöity. Samalla arvo-osuustilillä olevien saman yhtiön samanlaisten osakkeiden erotteleminen toisistaan ei siten ole mahdollista. Tämän vuoksi katsottiin, ettei yhtiö ole voinut noudattamassaan järjestelmässä selvittää myymiensä arvo-osuuksien todellisia hankintamenoja. Yhtiön noudattama järjestelmä ei siten täyttänyt elinkeinotulon verottamisesta annetun lain 14 §:n 3 momentissa näytölle asetettuja vaatimuksia. Yhtiön tuli luovutettujen arvo-osuuksien hankintamenojen määrittämisessä arvo-osuustilin sisällä noudattaa mainitussa lainkohdassa säädettyä hankintajärjestyksen mukaista pääsääntöä, jonka mukaan arvo-osuuksien hankintamenoa määritettäessä arvo-osuudet katsotaan luovutetuiksi siinä järjestyksessä, jossa ne on hankittu. Verovuodet 1996, 1997, 1999 ja 2000.</p>
    <p>Laki elinkeinotulon verottamisesta 14 § 3 mom.</p>
  </dcterms:abstract>
  <finlex:content id="r200602469.kho">
    <div>
</div>
  </finlex:content>
</finlex:document>
