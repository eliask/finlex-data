<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200601394</dcterms:identifier>
  <finlex:ecliIdentifier>ECLI:FI:KHO:2006:T1394</finlex:ecliIdentifier>
  <dcterms:title>26.5.2006/1394</dcterms:title>
  <dcterms:description>
    <p>
      <span>Arvonlisävero</span>
      <span>Palvelun myynti</span>
      <span>Kansainväliseen kauppaan liittyvät verottomuudet</span>
      <span>Ilma-aluksen vuokraus</span>
      <span>Kansainvälinen lentoliikenne</span>
    </p>
  </dcterms:description>
  <finlex:registerNumber>2742/2/05</finlex:registerNumber>
  <dcterms:issued>2006-05-26</dcterms:issued>
  <finlex:fileCopyNumber>1394</finlex:fileCopyNumber>
  <dcterms:abstract>
    <p>Suomalainen yhtiö A vuokrasi ulkomaiselle yhtiölle B lentokoneita, joilla tämä operoi määrättyjä suomalaisen yhtiön C reittilentoja. A oli vuokrannut B:lle kahdeksan konetta, joista keskimäärin kaksi oli Helsingin ja ulkomaisten kaupunkien välisessä liikenteessä ja loput Suomen sisäisessä liikenteessä. Helsingin ja ulkomaisten kaupunkien välisten lentojen osuus oli noin 30 prosenttia B:n operoimasta lentoliikenteestä ja Suomen sisäisten reittien osuus noin 70 prosenttia. Muuta lentotoimintaa B ei harjoittanut. B:llä ei ollut Suomessa kiinteää toimipaikkaa eikä sen ollut suoritettava Suomeen arvonlisäveroa C:ltä veloittamastaan operointipalvelun myynnistä.</p>
    <p>Arvonlisäverolain 71 §:n 4 kohdan samoin kuin EY:n kuudennen arvonlisäverodirektiivin 15 artiklan 6 alakohdan mukainen lentokoneen vuokrauksen verottomuus edellyttää, että vuokralleottaja harjoittaa maksua vastaan pääasiallisesti kansainvälistä lentoliikennettä. Vuokrauspalvelun verokohtelu määräytyy siis säännösten sanamuodon mukaan palvelun ostajan ja tämän harjoittaman lentotoiminnan laadun perusteella. B:n kannalta asiaa tarkasteltuna lennot Suomen sisäisillä reiteillä eivät olleet B:n kotimaan lentoliikennettä. Korkein hallinto-oikeus katsoi, että arvonlisäverolain 71 §:n 4 kohtaa sovellettaessa kansainvälisellä lentoliikenteellä tarkoitetaan muuta kuin kotimaan lentoliikennettä, minkä vuoksi myös B:n lennot Suomen sisäisillä reiteillä olivat B:n kansainvälistä lentoliikennettä. Kun B näin ollen harjoitti maksua vastaan pääasiallisesti kansainvälistä lentoliikennettä, A:n ei ollut suoritettava arvonlisäveroa lentokoneiden vuokrauksesta B:lle. Ennakkoratkaisu ajaksi 1.1.-31.12.2004.</p>
    <p>Arvonlisäverolaki 71 § 4 kohta<br/>Euroopan yhteisöjen neuvoston kuudes arvonlisäverodirektiivi (77/388/ETY) 15 artikla 6 alakohta<br/>Euroopan yhteisöjen tuomioistuimen tuomio 16.9.2004 asiassa C-382/02 (Cimber Air A/S)</p>
  </dcterms:abstract>
  <finlex:content id="r200601394.kho">
    <div>
</div>
  </finlex:content>
</finlex:document>
