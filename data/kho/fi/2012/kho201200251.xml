<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201200251</dcterms:identifier>
  <finlex:ecliIdentifier>ECLI:FI:KHO:2012:T251</finlex:ecliIdentifier>
  <dcterms:title>13.2.2012/251</dcterms:title>
  <dcterms:description>
    <p>
      <span>Ympäristölupa</span>
      <span>Jätteen käsittely ja hyödyntäminen</span>
      <span>Ympäristöluvan edellytykset</span>
      <span>Sijoituspaikka</span>
      <span>Kaavoitus</span>
      <span>Asemakaavan vastaisuus</span>
      <span>Asemakaava</span>
      <span>Lupamääräykset</span>
      <span>Ympäristöhäiriötä aiheuttamattomien teollisuusrakennusten korttelialue TY</span>
    </p>
  </dcterms:description>
  <finlex:registerNumber>4076/1/10 ja 4270/1/10</finlex:registerNumber>
  <dcterms:issued>2012-02-13</dcterms:issued>
  <finlex:fileCopyNumber>251</finlex:fileCopyNumber>
  <dcterms:abstract>
    <p>Ympäristölupaa oli haettu jätteiden hyötykäyttöä tarkoittavaan toimintaan, josta saattoi aiheutua erilaisia ympäristöhäiriöitä, kuten melua, hajua ja muita päästöjä ilmaan. Toiminta sijoittui asemakaavassa ympäristöhäiriötä aiheuttamattomien teollisuusrakennusten korttelialueelle (TY). Sallittavia ympäristövaikutuksia ei kaavassa ollut täsmennetty. Tällaisen merkinnän alueelle voidaan rakentaa rakennuksia sellaiselle teollisuudelle, joka ei aiheuta melua, ilman saastumista, raskasta liikennettä tai muita ympäristöhäiriöitä ja joka siten voi sijoittua esimerkiksi asuntojen välittömään läheisyyteen.</p>
    <p>Ympäristölupahakemuksessa tarkoitettua toimintaa oli lähtökohtaisesti pidettävä sellaisena, että sen sijoittuminen asemakaavavarauksen TY-alueelle oli ympäristönsuojelulain 42 §:n 2 momentissa tarkoitetulla tavalla kaavan vastaista. Toiminnan sijoittumisen edellytyksiä on ympäristönsuojelulain 42 §:n 2 momentin osalta arvioitava asemakaavan TY-alueella itsenäisesti maankäyttö- ja rakennuslain mukaisesti. Ympäristönsuojelulain 42 §:n 1 momentin luvan myöntämisen edellytysten mahdollinen täyttyminen muutoin ei sellaisenaan ole riittävä peruste pitää toimintaa kaavan mukaisena. Lupamääräyksillä ei voitu kysymyksessä olevassa tapauksessa myöskään kokonaan poistaa sitä mahdollisuutta, että toiminnasta aiheutuisi edelleen hajapäästöluonteista hajua sekä melusta ja päästöistä ilmaan häiriötä ottaen huomioon toiminnan luonne ja alueen lähialueen maankäyttö. Kaavan vastaisuuden poistaminen edellytti tässä tapauksessa näin ollen asemakaavan muuttamista tai maankäyttö- ja rakennuslain 171 §:n mukaista poikkeamista, joiden edellytykset arvioidaan maankäyttö- ja rakennuslain mukaan erikseen ennen mahdollista ympäristönsuojelulain mukaista ympäristölupaharkintaa.</p>
    <p>Äänestys 5-2: Vähemmistö lausui, että kun otettiin huomioon ympäristölupapäätöksessä annetut lupamääräykset sekä toiminnan luonne ja sen pienimuotoisuus, yhtiön toiminnasta ei aiheutunut alueella voimassa olleessa kaavamääräyksessä tarkoitettuja ympäristöhäiriöitä. Toimintaa ei näin ollen ollut sijoitettu ympäristönsuojelulain 42 §:n 2 momentissa tarkoitetulla tavalla asemakaavan vastaisesti.</p>
    <p>Ympäristönsuojelulaki 42 § 2 momentti</p>
  </dcterms:abstract>
</finlex:document>
