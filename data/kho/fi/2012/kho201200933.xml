<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201200933</dcterms:identifier>
  <finlex:ecliIdentifier>ECLI:FI:KHO:2012:T933</finlex:ecliIdentifier>
  <dcterms:title>19.4.2012/933</dcterms:title>
  <dcterms:description>
    <p>
      <span>Hallintopakko</span>
      <span>Uhkasakon tuomitseminen</span>
      <span>Tiedoksianto</span>
      <span>Hallintolainkäyttöasia</span>
      <span>Haastetiedoksianto</span>
      <span>Yleistiedoksianto</span>
      <span>Valitusajan alkaminen</span>
      <span>Tutkimatta jättäminen</span>
    </p>
  </dcterms:description>
  <finlex:registerNumber>3045/1/11</finlex:registerNumber>
  <dcterms:issued>2012-04-19</dcterms:issued>
  <finlex:fileCopyNumber>933</finlex:fileCopyNumber>
  <dcterms:abstract>
    <p>Hallinto-oikeus oli ratkaissut valituksen asiassa, joka koski päävelvoitteen tehosteeksi asetetun uhkasakon tuomitsemista maksettavaksi. Hallinto-oikeuden päätöstä ei ollut saatu tiedoksiannetuksi valittajalle haastemiehen toimesta, joten hallinto-oikeus oli antanut päätöksen tiedoksi valittajalle yleistiedoksiantona julkaisemalla siitä ilmoituksen Virallisessa lehdessä.</p>
    <p>Viranomaisen päätöksen tiedoksiantamista koskevaa uhkasakkolain 23 §:ää ei ollut sovellettava hallinto-oikeuden päätökseen, jolla oli ratkaistu valitus uhkasakon tuomitsemista koskevasta asiasta.</p>
    <p>Haastemies ei ollut saanut annetuksi hallinto-oikeuden päätöstä tiedoksi valittajalle. Tämän vuoksi ja kun myös otettiin huomioon, että valittaja on hallintolainkäyttölain 24 §:n 2 momentin mukaan velvollinen ilmoittamaan hallinto-oikeudelle postiosoitteen ja puhelinnumeron, joihin asiaa koskevat ilmoitukset voidaan hänelle toimittaa, sekä se seikka, että väestötietojärjestelmästä ei ollut käynyt ilmi sellaista valittajan osoitetta, josta hänet olisi voitu tavoittaa, hallinto-oikeus oli sinänsä voinut näissä oloissa hallintolainkäyttölain 55 §:n 1 ja 2 momentin nojalla antaa päätöksen tiedoksi valittajalle yleistiedoksiantona soveltaen, mitä hallintolain 62 §:ssä säädetään.</p>
    <p>Kun päätöksen antamisesta ei kuitenkaan ollut ilmoitettu hallinto-oikeuden ilmoitustaululla eikä hallintolain 62 §:n 2 momentissa tarkoitetussa sanomalehdessä, ei valitusaika ollut alkanut kulua yksin sen johdosta, että ilmoitus yleistiedoksiannosta oli julkaistu Virallisessa lehdessä. Kun otettiin huomioon, että valitus hallinto-oikeuden päätöksestä oli toimitettu korkeimmalle hallinto-oikeudelle 30 päivän kuluessa siitä, kun päätös oli annettu valittajalle henkilökohtaisesti hallinto-oikeuden henkilökuntaan kuuluvan toimesta, oli valitus tehty ennen hallintolainkäyttölain 22 §:ssä tarkoitetun valitusajan päättymistä, eikä sen tutkimiselle ollut hallintolainkäyttölain 51 §:n 2 momentissa tarkoitettua estettä.</p>
    <p>Hallintolainkäyttölaki 22 §, 24 § 1 - 2 momentti, 51 § 2 momentti ja 55 §<br/> Hallintolaki 60 §, 62 § ja 63 §<br/> Uhkasakkolaki 1 § 1 momentti ja 23 §</p>
  </dcterms:abstract>
</finlex:document>
