<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201203064</dcterms:identifier>
  <finlex:ecliIdentifier>ECLI:FI:KHO:2012:T3064</finlex:ecliIdentifier>
  <dcterms:title>6.11.2012/3064</dcterms:title>
  <dcterms:description>
    <p>
      <span>Kehitysvammaisen erityishuolto</span>
      <span>Erityishuolto-ohjelma</span>
      <span>Kehitysvammaisen lapsen päivähoito</span>
    </p>
  </dcterms:description>
  <finlex:registerNumber>2979/3/11</finlex:registerNumber>
  <dcterms:issued>2012-11-06</dcterms:issued>
  <finlex:fileCopyNumber>3064</finlex:fileCopyNumber>
  <dcterms:abstract>
    <p>Alle kouluikäisellä lapsella oli todettu Downin syndrooma sekä synnynnäinen eteis-kammioväliseinäaukko. Lääkärinlausunnon mukaan lapsi hyötyi kuntouttavasta päivähoidosta, koska mallioppimisen kautta lapsi kykeni jo varhaisessa vaiheessa omaksumaan sosiaalisia taitoja ja mallioppiminen edisti lapsen kielellistä ja motorista kehitystä.</p>
    <p>Kunnan viranomaiset olivat hylänneet hakemuksen saada lapselle päivähoitoa kehitysvammaisten erityishuoltona. Aluehallintovirasto katsoi, ettei ollut esitetty sellaisia erityisiä perusteluja, joiden mukaan lapselle olisi tullut järjestää kyseisessä ikävaiheessa päivähoito kehitysvammaisten erityishuoltona, vaan hänen päivähoitotarpeeseensa voitiin vastata ensisijaisen päivähoitolain mukaisena päivähoitona.</p>
    <p>Hallinto-oikeus oli kumonnut aluehallintoviraston ja kunnan viranomaisten asiassa tekemät päätökset sekä palauttanut asian kunnan perusturvalautakunnalle uudelleen käsiteltäväksi. Hallinto-oikeus katsoi ottaen huomioon lapsen terveydentilasta ja vammaisuudesta esitetyn selvityksen, että lasta oli pidettävä henkilönä, jolle kunnan oli kehitysvammaisten erityishuollosta annetun lain 1 §:n 1 momentin mukaan järjestettävä erityishuolto. Hallinto-oikeus totesi asiassa esitetyn selvityksen perusteella, että kehitysvammaisen lapsen osalta pelkästään päiväkotiryhmässä olemista voitiin pitää kuntouttavana. Kun lisäksi otettiin huomioon kehitysvammaisten erityishuollosta annetun lain 1 §:n 2 momentissa määritelty erityishuollon tarkoitus sekä lain 2 §:ssä määritelty erityishuollon sisältö, päiväkodissa tapahtuvan hoidon voitiin katsoa kysymyksessä olevan lapsen kohdalla vastaavan erityishuollon piiriin kuuluvaa palvelua. Tämän vuoksi hallinto-oikeus katsoi, että päiväkodissa tapahtuva hoito oli merkittävä lapsen erityishuolto-ohjelmaan, ja hänen oli saatava maksutonta päivähoitoa osana kehitysvammaisten erityishuollosta annetun lain mukaista erityishuoltoa. Asiaa ei ollut arvioitava toisin lasten päivähoidosta annetun lain vuoksi.</p>
    <p>Korkein hallinto-oikeus hylkäsi kunnan perusturvalautakunnan hallinto-oikeuden päätöksestä tekemän valituksen.</p>
    <p>Laki kehitysvammaisten erityishuollosta 1 §, 2 § ja 34 §<br/> Asetus kehitysvammaisten erityishuollosta 4 §<br/> Laki lasten päivähoidosta 1 §</p>
  </dcterms:abstract>
</finlex:document>
