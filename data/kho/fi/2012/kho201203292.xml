<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201203292</dcterms:identifier>
  <finlex:ecliIdentifier>ECLI:FI:KHO:2012:102</finlex:ecliIdentifier>
  <dcterms:title>26.11.2012/3292 KHO:2012:102</dcterms:title>
  <dcterms:description>
    <p>
      <span>Kunnallinen viranhaltija</span>
      <span>Virantoimituksesta pidättäminen</span>
      <span>Päätöksenteko</span>
      <span>Kuuleminen</span>
      <span>Päätöksen luonne</span>
    </p>
  </dcterms:description>
  <finlex:registerNumber>3547/3/11</finlex:registerNumber>
  <dcterms:issued>2012-11-26</dcterms:issued>
  <finlex:fileCopyNumber>3292</finlex:fileCopyNumber>
  <dcterms:abstract>
    <p>Kuntayhtymän hallituksen kokouksen esityslistan mukaan kuntayhtymän hallitus tulisi kokouksessaan käsittelemään muun muassa kuntayhtymän ylläpitämän vanhainkodin hoivatyön johtajan kuulemista mahdollisen irtisanomisen varalta.</p>
    <p>Kokouksen esityslista oli neljä päivää ennen kokousta toimitettu hoivatyön johtajan sähköpostiin. Hoivatyön johtajan lainopillinen avustaja oli esityslistan johdosta lähettänyt hallituksen puheenjohtajalle kirjeen. Hoivatyön johtaja ei ollut osallistunut kokoukseen, joka pidettiin hänen vuosilomansa aikana. Kokouksessaan kuntayhtymän hallitus oli päättänyt, että hoivatyön johtaja välittömästi vapautetaan virkatehtäviensä hoitamisesta kunnes hallitus häntä kuultuaan ottaa kantaa irtisanomisasiaan. Hallituksen päätöksen mukaan hoivatyön johtaja saa palkkaa ajalta, jonka vapautus virkatehtävistä kestää.</p>
    <p>Korkein hallinto-oikeus katsoi, että hallituksen päätös vapauttaa hoivatyön johtaja virkatehtävien hoitamisesta oli luonteeltaan kunnallisesta viranhaltijasta annetun lain 47 §:ssä tarkoitettu päätös pidättää viranhaltija virantoimituksesta. Saman lain 48 §:n 3 momentin mukaan ennen kuin virantoimituksesta pidättämisestä tehdään päätös, viranhaltijalle on varattava tilaisuus tulla asiassa kuulluksi. Korkein hallinto-oikeus korosti, että kun palvelussuhteessa olevalle henkilölle on lain säännöksen nojalla varattava tilaisuus tulla kuulluksi asiassa, kuultavan oikeusturva vaatii, että hänelle toimitetussa kutsussa kuulemistilaisuuteen selkeästi ilmoitetaan kuulemisen ajankohta, paikka, jossa kuulemistilaisuus pidetään, missä tarkoituksessa kuuleminen tapahtuu ja miten kuultava voi lausua käsityksensä kuulemistilaisuudessa esitettävistä seikoista. Kun kuntayhtymän hallitus oli tehnyt virantoimituksesta pidättämistä koskevan päätöksen kuulematta viranhaltijaa kunnallisesta viranhaltijasta annetun lain 48 §:n 3 momentissa tarkoitetulla tavalla, päätös oli syntynyt virheellisessä järjestyksessä ja oli tällä perusteella lainvastainen.</p>
    <p>Laki kunnallisesta viranhaltijasta 47 ja 48 §</p>
    <p>
      <viite tyyppi="www" kohde="http://www.finlex.fi/sv/oikeus/kho/vuosikirjat/2012/201203292">Årsboksbeslut</viite>
    </p>
  </dcterms:abstract>
</finlex:document>
