<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201200599</dcterms:identifier>
  <finlex:ecliIdentifier>ECLI:FI:KHO:2012:T599</finlex:ecliIdentifier>
  <dcterms:title>14.3.2012/599</dcterms:title>
  <dcterms:description>
    <p>
      <span>Ympäristölupa</span>
      <span>Voimalaitos</span>
      <span>Lupamääräys</span>
      <span>Jätteenpolttoasetus</span>
      <span>Jätteiden rinnakkaispolttolaitos</span>
      <span>LCP-asetus</span>
      <span>Monipolttoaineyksikkö</span>
      <span>Olemassa oleva laitos</span>
      <span>Päästöraja-arvojen määritys</span>
      <span>Kaksoislupaehdot</span>
    </p>
  </dcterms:description>
  <finlex:registerNumber>315/1/10, 316/1/10, 317/1/10 ja 318/1/10</finlex:registerNumber>
  <dcterms:issued>2012-03-14</dcterms:issued>
  <finlex:fileCopyNumber>599</finlex:fileCopyNumber>
  <dcterms:abstract>
    <p>Ympäristölupavirasto oli myöntänyt toistaiseksi voimassa olleen ympäristöluvan sähköä, höyryä ja kaukolämpöä tuottavan voimalaitoksen toiminnalle. Laitos käsitti polttoaineteholtaan 155 MW:n suuruisen kuplivan kiertoleijukattilan (BFB) AK1 ja 597 MW:n suuruisen kiertopetikattilan (CFB) AK2.</p>
    <p>Ympäristöluvassa oli toiminnanharjoittajan hakemuksesta sallittu yksiköiden AK1 ja AK2 toimiminen sekä jätteenpolttoasetuksessa (362/2003) tarkoitettuina rinnakkaispolttolaitoksina että LCP-asetuksessa (1017/2002) tarkoitettuina monipolttoaineyksikköinä ennalta ilmoitettavina ajanjaksoina. Kummankin yksikön toiminnalle oli annettu erilliset savukaasujen päästöraja-arvot, jätteen polttoa varten jätteenpolttoasetuksen (362/2003) mukaisesti ja pelkästään tavanomaisia polttoaineita käytettäessä LCP-asetuksen (1017/2002) mukaisesti.</p>
    <p>KHO katsoi, että laitoksen toimiminen suunnitelmallisesti ajoittain edellä mainitulla tavalla erillisinä ennalta ilmoitettavina ajanjaksoina LCP-asetuksessa tarkoitettuna monipolttoaineyksiköinä ei vaarantanut jätteenpolttodirektiivin tavoitetta ehkäistä jätteen poltosta ja rinnakkaispoltosta aiheutuvien ympäristöhaittoja, eikä edellyttänyt, että poltettaessa laitoksessa tällaisen jakson aikana ainoastaan tavallisia polttoaineita muun ohella määräykset ilmaan johdettavien päästöjen raja-arvoista, päästöjen seurannasta ja häiriöistä olisi tullut antaa jätteenpolttoasetuksen mukaisesti. Kun otettiin huomioon jätteenpolttoasetuksen 1 §:n 1 momentin ja LCP-asetuksen 2 §:n 1 momentin soveltamisalaa koskevat säännökset sekä LCP-asetuksen 3 §:n 5 kohta, valituksenalainen lupapäätös ei ollut lainvastainen.</p>
    <p>Ympäristönsuojelulaki 41-43 §<br/> Valtioneuvoston asetus polttoaineteholtaan vähintään 50 megawatin polttolaitosten ja kaasuturbiinien rikkidioksidi-, typenoksidi- ja hiukkaspäästöjen rajoittamisesta (1017/2002, LCP-asetus) 2 § 1 momentti ja 3 momentti<br/> Valtioneuvoston asetus jätteen polttamisesta (362/2003, jätteenpolttoasetus) 1 § 1 momentti</p>
  </dcterms:abstract>
</finlex:document>
