<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201202962</dcterms:identifier>
  <finlex:ecliIdentifier>ECLI:FI:KHO:2012:T2962</finlex:ecliIdentifier>
  <dcterms:title>25.10.2012/2962</dcterms:title>
  <dcterms:description>
    <p>
      <span>Väestötietojärjestelmä</span>
      <span>Henkikirja</span>
      <span>Tietojen luovuttaminen</span>
      <span>Tietojen luovutustapa</span>
      <span>Käyttötarkoitus</span>
    </p>
  </dcterms:description>
  <finlex:registerNumber>1694/1/11</finlex:registerNumber>
  <dcterms:issued>2012-10-25</dcterms:issued>
  <finlex:fileCopyNumber>2962</finlex:fileCopyNumber>
  <dcterms:abstract>
    <p>A ja B olivat pyytäneet maistraatilta lupaa saada lainhuudon hakemista varten itse tutkia kunnan henkikirjoja vuosilta 1963 - 1975.</p>
    <p>Väestötietojärjestelmästä ja Väestörekisterikeskuksen varmennepalveluista annetun lain 2 §:n 2 momentin 1 kohdan mukaan väestötietojärjestelmän tietojen julkisuuteen ja salassapitoon sovelletaan viranomaisten toiminnan julkisuudesta annettua lakia vain, jollei ensin mainitussa laissa toisin säädetä. Yksityiskohtaiset säännökset väestötietojärjestelmän tietojen julkisuudesta ja niiden luovuttamisen edellytyksistä sisältyvät väestötietojärjestelmästä ja Väestörekisterikeskuksen varmennepalveluista annetun lain 4 lukuun. Näissä säännöksissä tietojen luovuttamisen edellytykset on yksityiselämän ja henkilötietojen suojan vuoksi sidottu laajasti niiden käyttötarkoitukseen, mikä merkitsee julkisuusperiaatteen rajoitusta. Viranomaisten toiminnan julkisuudesta annetun lain säännökset eivät tulleet sovellettaviksi arvioitaessa yleisön oikeutta saada tietoja väestötietojärjestelmästä, eikä väestötietojärjestelmä ollut sellainen julkinen viranomaisen asiakirja, josta jokaisella on oikeus saada tietoja viranomaisten toiminnan julkisuudesta annetun lain 9 §:n mukaisesti.</p>
    <p>Henkilötietojen keräämistä ilmoitettuun käyttötarkoitukseen oli pidettävä henkilötietolain 2 §:n 3 momentissa tarkoitettuna henkilötietojen käsittelynä, jonka luonnollinen henkilö suorittaa yksinomaan henkilökohtaisiin tai niihin verrattaviin tavanomaisiin yksityisiin tarkoituksiinsa. Koska henkilötietolaki ei mainitun momentin mukaan koske henkilötietojen käsittelyä tällaisiin tarkoituksiin, tietojen luovuttamiselle oli väestötietojärjestelmästä ja Väestörekisterikeskuksen varmennepalveluista annetun lain 34 §:n 2 momentissa tarkoitetut edellytykset.</p>
    <p>Koska väestötietojärjestelmästä luovutettavan tiedon tulee viimeksi mainitun lain 28 §:n mukaan olla tarpeellinen siihen käyttötarkoitukseen, johon se luovutetaan, ei A:lla ja B:llä kuitenkaan ollut oikeutta saada väestötietojärjestelmästä muita kuin sellaisia tietoja, jotka olivat tarpeellisia lainhuudon saamiseksi. Tätä tarkoitusta varten A:n ja B:n ei ollut tarpeen tutustua henkikirjoihin kokonaisuudessaan, eikä asiassa ollut ilmennyt, että heille maistraatissa tarjottu mahdollisuus saada lainhuudon hakemiseksi otteita ja todistuksia väestötietojärjestelmästä ei olisi tarkoituksen toteutumista ajatellen ollut riittävä tiedonluovutustapa.</p>
    <p>Laki väestötietojärjestelmästä ja Väestörekisterikeskuksen varmennepalveluista 2 § 2 momentti 1 kohta, 28 §, 34 § 2 momentti, 45 § ja 46 §<br/> Henkilötietolaki 2 § 3 momentti</p>
  </dcterms:abstract>
</finlex:document>
