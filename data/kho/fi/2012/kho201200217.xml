<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201200217</dcterms:identifier>
  <finlex:ecliIdentifier>ECLI:FI:KHO:2012:T217</finlex:ecliIdentifier>
  <dcterms:title>9.2.2012/217</dcterms:title>
  <dcterms:description>
    <p>
      <span>Ampuma-ase</span>
      <span>Hallussapitolupa</span>
      <span>Luvan peruuttaminen</span>
      <span>Törkeä rattijuopumus</span>
      <span>Rangaistus</span>
      <span>Ratkaisukäytännön yhdenmukaisuus</span>
    </p>
  </dcterms:description>
  <finlex:registerNumber>558/1/11</finlex:registerNumber>
  <dcterms:issued>2012-02-09</dcterms:issued>
  <finlex:fileCopyNumber>217</finlex:fileCopyNumber>
  <dcterms:abstract>
    <p>Poliisilaitos oli ampuma-aselain 67 §:n 2 momentin 4 kohdan nojalla peruuttanut A:lle myönnetyt haulikon rinnakkaisluvan sekä pienoiskiväärin, kiväärin ja haulikon hallussapitoluvat sekä ottanut mainitut ampuma-aseet ampuma-aselain 91 §:n nojalla haltuunsa. Päätös oli perustunut siihen, että käräjäoikeus oli tuominnut A:n törkeästä rattijuopumuksesta 75 päivän ehdolliseen vankeusrangaistukseen. A oli tavattu ajamassa henkilöautoa lauantaina 16.2.2008 kello 1.25 kantatiellä 72 alkoholin vaikutuksen alaisena. A:n veren alkoholipitoisuus oli ollut 1,96 promillea ja tarkkuusalkometrin tulos 0,94 mg/l. Käräjäoikeuden tuomio oli lainvoimainen.</p>
    <p>Hallinto-oikeus hylkäsi A:n valituksen.</p>
    <p>KHO katsoi, että asiassa oli kysymys siitä, voidaanko aseiden hallussapitoluvat peruuttaa sen vuoksi, että syyllistyminen törkeään rattijuopumukseen osoittaa henkilön sopimattomaksi hankkimaan tai pitämään hallussaan ampuma-aseita. Asiassa ei ollut kyse alkoholin tai huumausaineiden jatkuvasta väärinkäytöstä.</p>
    <p>Törkeää rattijuopumusta on pidettävä sellaisena rikoksena, josta säädetään ampuma-aselain 67 §:n 2 momentin 1 kohdassa, jos tekoa on kokonaisuudessaan pidettävä sellaisena, että se osoittaa tekijässä vaarallisuutta tai piittaamattomuutta, minkä vuoksi hän on sopimaton hankkimaan tai pitämään hallussaan ampuma-aseita, aseen osia, patruunoita tai erityisen vaarallisia ammuksia. Kun otettiin huomioon A:n tekoon liittyneet olosuhteet sekä myös teosta tuomittu seuraamus, teko oli tässä tapauksessa arvioitava kokonaisuutena sellaiseksi, että edellä mainitut ampuma-aselain kohdassa säädetyt edellytykset täyttyivät.</p>
    <p>Näin ollen hallinto-oikeuden päätöksen lopputulosta ei ollut syytä muuttaa.</p>
    <p>Ampuma-aselaki 67 § 2 momentti 1 kohta</p>
    <p>Ks. myös KHO 3.10.2011 T 2814</p>
  </dcterms:abstract>
</finlex:document>
