<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201203070</dcterms:identifier>
  <finlex:ecliIdentifier>ECLI:FI:KHO:2012:T3070</finlex:ecliIdentifier>
  <dcterms:title>7.11.2012/3070</dcterms:title>
  <dcterms:description>
    <p>
      <span>Julkinen hankinta</span>
      <span>Puitesopimustoimittajan valinta</span>
      <span>Markkinaoikeuden päätös asian palauttamisesta uuden tarjousvertailun tekemiseksi</span>
      <span>Voittaneen tarjoajan tarjouksen hylkääminen uudella hankintapäätöksellä</span>
      <span>Markkinaoikeuden palautuspäätöksen vaikutus</span>
      <span>Oikeussuojan tarve</span>
    </p>
  </dcterms:description>
  <finlex:registerNumber>2206/3/10</finlex:registerNumber>
  <dcterms:issued>2012-11-07</dcterms:issued>
  <finlex:fileCopyNumber>3070</finlex:fileCopyNumber>
  <dcterms:abstract>
    <p>Hankintayksikkö oli valinnut 9.4.2008 A Oy:n yhdeksi puitesopimustoimittajaksi. Markkinaoikeus oli B Oyj:n hakemuksen johdosta päätöksellään 5.8.2009 kumonnut edellä mainitun hankintapäätöksen ja velvoittanut hankintayksikön, mikäli se aikoi edelleen toteuttaa kysymyksessä olevan hankinnan julkisena hankintana, tekemään asiassa uuden tarjousvertailun ja hankintapäätöksen siten, että muun ohella A Oy:n tarjous hylätään tarjouspyynnön vastaisena. A Oy ei hakenut muutosta markkinaoikeuden päätökseen. Hankintayksikkö hylkäsi 11.9.2009 tekemällään hankintapäätöksellä A Oy:n tarjouksen tarjouspyynnön vastaisena. Markkinaoikeus tutki A Oy:n hankintapäätöksestä 11.9.2009 tekemän hakemuksen.</p>
    <p>Hankintayksikkö vaati korkeimmassa hallinto-oikeudessa A Oy:n valituksen tutkimatta jättämistä sillä perusteella, että yhtiö ei ollut aikaisemmin hakenut muutosta hankintapäätökseen tarjouspyynnön epäselvyyttä koskevalla perusteella, sekä sen vuoksi, että markkinaoikeuden aikaisemmalla päätöksellä oli jo lainvoimaisesti ratkaistu, että yhtiön tarjous oli tullut hylätä tarjouspyynnön vastaisena.</p>
    <p>Korkein hallinto-oikeus hylkäsi hankintayksikön vaatimuksen A Oy:n valituksen tutkimatta jättämisestä. A Oy:llä ei ollut oikeudellista intressiä valittaa hankintapäätöksestä 9.4.2008 yhtiön tultua valituksi yhdeksi puitesopimustoimittajaksi. Hankintayksikön 11.9.2009 tekemä hankintapäätös oli merkinnyt asiassa kokonaan uutta hankintapäätöstä, josta asianosaisilla oli oikeus valittaa, A Oy mukaan lukien. Uusi hankintapäätös oli myös merkinnyt tosiasiallista muutosta A Oy:n oikeusasemaan sen tarjouksen tultua hylätyksi hankintamenettelyssä. A Oy:llä oli oikeussuojan tarve saattaa virheellisenä pitämänsä hankintamenettely markkinaoikeuden tutkittavaksi. Markkinaoikeuden aikaisempaa hankintapäätöstä koskeva lainvoimainen päätös ei rajoittanut A Oy:n mahdollisuutta oikeussuojakeinojen käyttämiseen uuden hankintapäätöksen johdosta.</p>
    <p>Laki julkisista hankinnoista (348/2007) 73 § 1 momentti, 76 § 1 momentti ja 78 § 1 momentti</p>
  </dcterms:abstract>
</finlex:document>
