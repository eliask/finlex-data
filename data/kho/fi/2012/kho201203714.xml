<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201203714</dcterms:identifier>
  <finlex:ecliIdentifier>ECLI:FI:KHO:2012:T3714</finlex:ecliIdentifier>
  <dcterms:title>27.12.2012/3714</dcterms:title>
  <dcterms:description>
    <p>
      <span>Hallintopakko</span>
      <span>Ympäristönsuojelulaki</span>
      <span>Ympäristönsuojelulainsäädännön voimaantulo</span>
      <span>Toiminnan luvanvaraisuus</span>
      <span>Ympäristölupa</span>
      <span>Vesioikeudellisen luvan tarve</span>
      <span>Vesien suojelun ennakkotoimenpideasetus</span>
      <span>Ympäristön pilaantuminen</span>
      <span>Turvetuotanto</span>
    </p>
  </dcterms:description>
  <finlex:registerNumber>2885/1/11</finlex:registerNumber>
  <dcterms:issued>2012-12-27</dcterms:issued>
  <finlex:fileCopyNumber>3714</finlex:fileCopyNumber>
  <dcterms:abstract>
    <p>Turvetuotantotoiminta oli aloitettu vuonna 1996, jolloin tuotantoala oli ollut kooltaan yli 60 hehtaaria. Toiminnasta oli ennen sen aloittamista tehty vesien suojelua koskevista ennakkotoimenpiteistä annetun asetuksen (283/1962) 3 §:n 1 momentin 1 kohdassa tarkoitettu ilmoitus valvontaviranomaiselle, joka oli katsonut, ettei ilmoitetusta toiminnasta aiheutunut vesilain (264/1961) 1 luvun 19 §:ssä (467/1987) tarkoitettua vesien pilaantumista. Turvetuotannon kuivatusvesien johtamiseen vesistöön ei siten katsottu tarvittavan vesilain (264/1961) 10 luvun 24 §:ssä (1416/1994) tarkoitettua vesioikeuden lupaa.</p>
    <p>Toiminnan alkuvaiheista alkaen tuotantoalueen kuivatusvedet oli noin 34 hehtaarin alalta johdettu vesistöön pintavalutuksen kautta ja noin 27 hehtaarin alalta toiseen vesistöön ilman pintavalutusta. Sittemmin järjestelyjä oli muutettu siten, että nykyisin yhteensä noin 54 hehtaarin suuruiselta tuotantoalueelta kuivatusvedet johdettiin vesistöön sulan maan aikana noin kahdeksan hehtaarin alalta uuden, kevään ja kesän 2011 aikana tehdyn metsämaapohjaisen pintavalutus-/kosteikkokentän kautta ja toiseen vesistöön 46 hehtaarin alalta ympärivuotisesti pintavalutuskentän kautta.</p>
    <p>Kun otettiin huomioon harjoitetun turvetuotantotoiminnan laajuus, toiminnan kuivatusvesien johtamisesta oli myös tuotantoalueella käytössä olleet vesienkäsittelymenetelmät huomioon ottaen saattanut ennen ympäristönsuojelulain voimaantuloa aiheutua sellaista vesistön pilaantumisen vaaraa, jonka vuoksi toiminnalle olisi tullut hakea vesioikeudellista lupaa. Valvontaviranomaisen toiminnanharjoittajan ilmoituksen johdosta ilmaisemalla käsityksellä luvan tarpeen puuttumisesta ei ollut oikeudellisesti sitovalla tavalla voitu ratkaista luvan tarvetta. Liioin ei ympäristönsuojelulain tultua 1.3.2000 voimaan toiminnanharjoittajan tekemällä ympäristönsuojelulainsäädännön voimaanpanosta annetun lain 6 §:n 1 momentissa tarkoitetulla ilmoituksella toiminnan merkitsemiseksi ympäristönsuojelun tietojärjestelmään ja alueellisen ympäristökeskuksen siinä yhteydessä esittämällä käsityksellä ympäristöluvan tarpeesta ollut asiassa oikeudellisesti ratkaisevaa merkitystä.</p>
    <p>Kun otettiin huomioon ympäristönsuojelulain 28 §:n 1 momentin ja ympäristönsuojeluasetuksen 1 §:n 1 momentin 7 d kohdan säännökset, kysymyksessä olevaan tuotantoalueeltaan yli 10 hehtaarin suuruiseen turvetuotantoon oli haettava ympäristölupa. Koska toiminnalla ei ollut ympäristölupaa, toiminta oli sillä perusteella ympäristönsuojelulain vastaista ja toiminnanharjoittaja oli tullut velvoittaa hakemaan ympäristölupaa. Asiassa ei tässä vaiheessa ollut ratkaistavana, vastasiko harjoitettu toiminta sisällöltään nykyisen ympäristönsuojelulainsäädännön vaatimuksia.</p>
    <p>Ympäristönsuojelulaki 28 § 1 momentti ja 84 § 1 momentti 2 kohta<br/> Ympäristönsuojeluasetus 1 § 1 momentti 7 d kohta<br/> Laki ympäristönsuojelulainsäädännön voimaanpanosta 4 § 1 momentti ja 6 § 1 momentti</p>
  </dcterms:abstract>
</finlex:document>
