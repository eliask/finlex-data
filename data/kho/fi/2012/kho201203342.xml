<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201203342</dcterms:identifier>
  <finlex:ecliIdentifier>ECLI:FI:KHO:2012:108</finlex:ecliIdentifier>
  <dcterms:title>5.12.2012/3342 KHO:2012:108</dcterms:title>
  <dcterms:description>
    <p>
      <span>Alkoholijuomien anniskelu- ja vähittäismyyntilupa</span>
      <span>Luvan peruuttaminen pysyvästi</span>
      <span>Nuuskan myynti</span>
      <span>Huoltoasema</span>
      <span>Yhtiön toimitusjohtaja</span>
    </p>
  </dcterms:description>
  <finlex:registerNumber>1919/2/10</finlex:registerNumber>
  <dcterms:issued>2012-12-05</dcterms:issued>
  <finlex:fileCopyNumber>3342</finlex:fileCopyNumber>
  <dcterms:abstract>
    <p>Yhtiölle oli myönnetty alkoholijuomien anniskelu- ja vähittäismyyntilupa huoltoasemalle. Käräjäoikeus tuomitsi yhtiön toimitusjohtajan ja yhtiön hallituksen varsinaisen jäsenen A:n laittomasta tuontitavaraan ryhtymisestä ja tupakkalain vastaisen tuotteen myymisestä 70 päiväsakkoon, koska A oli myynyt yhtiön huoltoasemalla 690 pakkausta nuuskaa 1.1.2001 - 30.9.2006.</p>
    <p>Korkein hallinto-oikeus totesi, että nuuskan myynti oli ollut käräjäoikeuden päätöksessä mainitun ajan järjestelmällistä. Nuuskaa oli toimitettu A:lle säännöllisesti. A oli tiennyt, että kysymys oli myyntiä varten maahan salakuljetetusta nuuskasta. Nuuskan myyntitulo ei ollut sisältynyt kirjanpitoon ja se oli siten myös jätetty verotuksessa ilmoittamatta. A oli menettelyllä pyrkinyt taloudellisesti hyötymään myyntikiellosta aiheutuvista puuttuvista ostomahdollisuuksista niin, että nikotiinista ja nuuskan käytöstä riippuvaisilta asiakkailta oli voitu saada hankintahintaan nähden huomattavaa voittoa. Tälle rikoksen luonteelle eli nautintoaineen laittomalle välittämiselle taloudellisen edun saamiseksi oli annettava erityistä merkitystä, kun oli harkittava, oliko yhtiö menettänyt luotettavuutensa alkoholijuomien anniskelu- ja vähittäismyyntiluvan haltijana. Merkitystä oli myös sillä, että menettely oli jatkunut vuosia viranomaisten asiaan puuttumisesta huolimatta, mikä osoitti piittaamattomuutta nautintoaineiden myyntirajoitusten noudattamisen suhteen. Näillä perusteilla korkein hallinto-oikeus katsoi yhtiön menettäneen luotettavuutensa alkoholilain 15 §:n 1 momentin 2 kohdassa, 22 §:n 1 momentin 2 kohdassa ja alkoholilain 21 a §:n 2 momentin 3 kohdassa tarkoitetulla tavalla. Yhtiölle myönnetty alkoholijuomien vähittäismyynti- ja anniskelulupa oli voitu siten peruuttaa kokonaan. Toimitusjohtajan menettelyä oli pidettävä niin vakavana, että lupien peruuttaminen kokonaan oli elinkeinonharjoittamisen rajoituksena oikeasuhtainen. Äänestys 4-1.</p>
    <p>Alkoholilaki 14 § 3 momentti, 15 § 1 momentti 2 kohta, 21 a § 1-4 momentti ja 22 § 1 momentti 2 kohta</p>
    <p>
      <viite tyyppi="www" kohde="http://www.finlex.fi/sv/oikeus/kho/vuosikirjat/2012/201203342">Årsboksbeslut</viite>
    </p>
  </dcterms:abstract>
</finlex:document>
