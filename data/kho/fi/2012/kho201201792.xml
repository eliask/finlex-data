<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201201792</dcterms:identifier>
  <finlex:ecliIdentifier>ECLI:FI:KHO:2012:T1792</finlex:ecliIdentifier>
  <dcterms:title>26.6.2012/1792</dcterms:title>
  <dcterms:description>
    <p>
      <span>Eron myöntäminen luottamustehtävästä</span>
      <span>Valtuuston puheenjohtaja</span>
      <span>Eronpyynnön peruuttaminen</span>
      <span>Luottamustehtävän luonne</span>
    </p>
  </dcterms:description>
  <finlex:registerNumber>901/3/11</finlex:registerNumber>
  <dcterms:issued>2012-06-26</dcterms:issued>
  <finlex:fileCopyNumber>1792</finlex:fileCopyNumber>
  <dcterms:abstract>
    <p>Kaupunginvaltuuston puheenjohtaja oli kaupungin kirjaamoon 27.10.2010 saapuneella ja kaupunginvaltuustolle osoitetulla kirjeellä pyytänyt eroa valtuuston puheenjohtajan tehtävästä. Kaupunginhallitus oli käsitellyt eronpyynnön kokouksessaan 1.11.2010 ja päättänyt saattaa asian kaupunginvaltuuston käsiteltäväksi. Tämän jälkeen kaupunginvaltuuston puheenjohtaja oli kaupungin kirjaamoon 5.11.2010 saapuneessa ja kaupunginvaltuustolle osoitetussa sähköpostiviestissä ilmoittanut peruvansa eronpyyntönsä ja haluavansa jatkaa valtuuston puheenjohtajana. Kaupunginhallitus oli käsitellyt sähköpostiviestin kokouksessaan 8.11.2011 ja päättänyt saattaa sen kaupunginvaltuuston tietoon. Asian tullessa samana päivänä kaupunginvaltuuston käsiteltäväksi ja ratkaistavaksi valtuuston kokouksen puheenjohtaja oli todennut viestin sisällön kaupunginvaltuustolle, joka oli päättänyt myöntää kaupunginvaltuuston puheenjohtajalle eron hänen hakemuksensa perusteella.</p>
    <p>Hallinto-oikeus kumosi kaupunginvaltuuston päätöksen sillä perusteella, että kaupunginvaltuusto oli ylittänyt toimivaltansa. Luottamushenkilölle voitiin myöntää ero vain laissa säädettyjen perusteiden nojalla. Eroilmoitus ei ollut yksipuolinen tahdonilmaisu, jolla ero luottamustoimesta tulisi voimaan. Luottamushenkilö saattoi näin ollen ennen kuin asia oli ratkaistu toimivaltaisessa toimielimessä myös peruuttaa eronpyyntönsä.</p>
    <p>Korkein hallinto-oikeus hylkäsi kaupunginhallituksen valituksen. Hallinto-oikeuden päätös pysytettiin.</p>
    <p>Kuntalaki 12 §, 38 § 3 momentti, 39 § ja 90 §</p>
  </dcterms:abstract>
</finlex:document>
