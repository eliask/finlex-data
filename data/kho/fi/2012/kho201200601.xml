<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201200601</dcterms:identifier>
  <finlex:ecliIdentifier>ECLI:FI:KHO:2012:T601</finlex:ecliIdentifier>
  <dcterms:title>14.3.2012/601</dcterms:title>
  <dcterms:description>
    <p>
      <span>Kasvinsuojeluaine</span>
      <span>Rinnakkaistuontiluvan peruuttaminen</span>
      <span>Varovaisuusperiaatteen noudattaminen</span>
      <span>Muuttunut lainsäädäntö</span>
    </p>
  </dcterms:description>
  <finlex:registerNumber>4315/1/10</finlex:registerNumber>
  <dcterms:issued>2012-03-14</dcterms:issued>
  <finlex:fileCopyNumber>601</finlex:fileCopyNumber>
  <dcterms:abstract>
    <p>Elintarviketurvallisuusvirasto oli ottanut kasvinsuojeluaineiden vaatimustenmukaisuusvalvonnan yhteydessä näytteen rinnakkaistuontivalmisteena hyväksytystä valmisteesta sekä sitä vastaavasta alkuperäisvalmisteesta. Analyysitulosten perusteella oli voitu todeta, että rinnakkaistuontivalmisteen tehoaine ei ollut analysoitujen epäpuhtauksien osalta samaa kuin alkuperäisvalmisteen tehoaine. Siten se ei myöskään vastannut kasvinsuojeluaineiden markkinoille saattamisesta annetun neuvoston direktiivin 91/414/ETY liitteessä I tarkoitettua hyväksyttyä tehoainetta klopyralidia.</p>
    <p>Yhtiö oli esittänyt, että tehoaineiden erot olisivat liittyneet vain määriteltyihin maahantuontieriin esittämällä kahdesta valmistajan alkuperäispakkauksista eränumeroiden kopiot. Kun kuitenkin otettiin huomioon kasvinsuojeluaineista annetun lain 3 §:n perusteella toiminnanharjoittajalle kuuluva kemikaalilain 15 §:n mukainen huolehtimisvelvollisuus ja 16 §:n mukainen selvilläolovelvollisuus, esitettyjä maahantuontierien numeroita ei ollut pidettävä riittävänä osoittamaan, että rinnakkaistuontivalmisteen vastaavuus ja alkuperäisen hyväksyntäpäätöksen edellytykset olivat edelleen olemassa. Elintarviketurvallisuusvirasto oli edellä todetun perusteella voinut peruuttaa hyväksymisen kasvinsuojeluaineista annetun lain 14 §:n mukaisesti. Koska kysymys oli ollut tehoaineiden vastaavuudesta, hyväksynnän peruuttamisen sijasta Elintarviketurvallisuusvirasto ei ollut voinut kasvinsuojeluaineista annetun lain 41 tai 42 §:n nojalla määrätä virheelliseksi varmasti tiedettyjä valmiste-eriä vedettäväksi pois markkinoilta.</p>
    <p>Kun rinnakkaistuontivalmisteen hyväksyntä oli peruutettu, valmisteen maahantuontiin ja edelleen myyntiin ei ollut lain edellyttämää hyväksyntää. Elintarviketurvallisuusvirasto oli siten voinut kasvinsuojeluaineista annetun lain 42 §:n 1 momentin 1 kohdan mukaan samalla määrätä, että maahantuonti ja myynti oli kielletty välittömästi päätöksen antamisen jälkeen. Yhtiön varastossa olevan jälleenpakatun valmisteen osalta Elintarviketurvallisuusvirasto oli samalla voinut lain 43 §:n 1 momentin nojalla määrätä, että valmiste oli hävitettävä jätelain mukaisesti ongelmajätteenä.</p>
    <p>Päätöksessään Elintarviketurvallisuusvirasto oli ottaen huomioon, että valmistetta oli luovutettu edelleen, lisäksi voinut ilmoittaa, että rinnakkaistuontivalmiste poistetaan kasvinsuojeluainerekisteristä kuukauden kuluttua. Tämän jälkeen valmisteen käyttö ei lain 5 § huomioon ottaen ollut sallittua. Elintarviketurvallisuusvirasto oli myös voinut lain 31 ja 34 §:n nojalla valvonnan mahdollistamiseksi määrätä, että yhtiön tuli luovuttaa luettelo asiakkaista, joille valmistetta oli toimitettu.</p>
    <p>Neuvoston direktiivit 79/117/ETY ja 91/414/ETY<br/> Euroopan parlamentin ja neuvoston kasvinsuojeluaineasetus (EY) N:o 1107/2009 52 ja 80 artikla<br/> Laki kasvinsuojeluaineista 3, 5, 13, 14, 15, 16, 31, 34, 41 ja 42 §<br/> Kemikaalilaki 15 ja 16 §</p>
  </dcterms:abstract>
</finlex:document>
