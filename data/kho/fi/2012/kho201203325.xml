<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201203325</dcterms:identifier>
  <finlex:ecliIdentifier>ECLI:FI:KHO:2012:T3325</finlex:ecliIdentifier>
  <dcterms:title>28.11.2012/3325</dcterms:title>
  <dcterms:description>
    <p>
      <span>Sosiaali- ja terveysalan lupa- ja valvontavirasto</span>
      <span>Valvira</span>
      <span>Terveydenhuollon ammattihenkilö</span>
      <span>Sairaanhoitaja</span>
      <span>Ammatinharjoittamisoikeuden rajoittaminen</span>
      <span>Turvaamistoimenpide</span>
      <span>Varoitus</span>
    </p>
  </dcterms:description>
  <finlex:registerNumber>1866/3/11</finlex:registerNumber>
  <dcterms:issued>2012-11-28</dcterms:issued>
  <finlex:fileCopyNumber>3325</finlex:fileCopyNumber>
  <dcterms:abstract>
    <p>Sosiaali- ja terveysalan lupa- ja valvontavirasto (Valvira) oli terveydenhuollon ammattihenkilöistä annetun lain 26 ja 28 §:n nojalla rajoittanut sairaanhoitajan ammatinharjoittamisoikeutta toistaiseksi siten, että tämä sai toimia sairaanhoitajan tehtävissä ainoastaan palvelussuhteessa julkisyhteisön ylläpitämään terveydenhuollon toimintayksikköön toisen, kyseistä ammattia itsenäisesti harjoittamaan oikeutetun laillistetun ammattihenkilön johdon ja valvonnan alaisena ilman oikeutta käsitellä lääkkeitä. Rajoituksen perusteena oli kipulääkkeiden antaminen vastoin ohjeita sekä työkyvyn arvioinnissa saatu selvitys epäasianmukaisesta ammatinharjoittamisesta, ammatillisesta toimintakyvystä ja terveydentilasta.</p>
    <p>Hallinto-oikeus muutti Valviran päätöksen ammatinharjoittamisoikeuden rajoittamisesta terveydenhuollon ammattihenkilöistä annetun lain 33 §:ssä tarkoitetuksi varoitukseksi.</p>
    <p>Korkein hallinto-oikeus kumosi hallinto-oikeuden päätöksen Valviran valituksen johdosta ja saattoi Valviran päätöksen voimaan. Työkyvyn arvioinnissa oli tullut esille vakavia ammatilliseen toimintakykyyn ja terveydentilaan liittyviä seikkoja, jotka vaikuttivat kielteisesti sairaanhoitajan mahdollisuuksiin työskennellä itsenäisesti ja osallistua lääkehoitoon. Kun otettiin huomioon, että rajoituksen tavoitteena oli suojata potilasturvallisuutta, Valviran päätös rajoittaa sairaanhoitajan ammatinharjoittamisoikeutta ei ollut suhteellisuusperiaatteen vastainen. Hallinto-oikeus ei ollut voinut muuttaa turvaamistoimenpiteeksi tarkoitettua rajoitusta varoitukseksi, joka oli ainoastaan kurinpidollinen seuraamus.</p>
    <p>Laki terveydenhuollon ammattihenkilöistä (559/1994) 1 §, 15 § 1 ja 2 momentti, 26, 28 ja 33 §</p>
  </dcterms:abstract>
</finlex:document>
