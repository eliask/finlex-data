<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201201440</dcterms:identifier>
  <finlex:ecliIdentifier>ECLI:FI:KHO:2012:T1440</finlex:ecliIdentifier>
  <dcterms:title>31.5.2012/1440</dcterms:title>
  <dcterms:description>
    <p>
      <span>Arvonlisävero</span>
      <span>Poikkeukset myynnin verollisuudesta</span>
      <span>Kiinteistön käyttöoikeuden luovuttaminen</span>
      <span>Verovelvolliseksi hakeutuminen</span>
      <span>Vähennysoikeus</span>
      <span>Asunto-osakeyhtiö</span>
      <span>Parvekkeiden kunnostamis- ja uusimistyö</span>
    </p>
  </dcterms:description>
  <finlex:registerNumber>4090/2/09</finlex:registerNumber>
  <dcterms:issued>2012-05-31</dcterms:issued>
  <finlex:fileCopyNumber>1440</finlex:fileCopyNumber>
  <dcterms:abstract>
    <p>Asunto-osakeyhtiön yhtiöjärjestyksen mukaan sen omistamissa rakennuksissa oli huoneistojen yhteenlasketusta lattiapinta-alasta vähintään 70/100 varattu osakkeenomistajille asuinhuoneistoiksi. Huoneistojen yhteenlasketusta pinta-alasta noin 29 prosenttia oli liikehuoneistoja ja arvonlisäverollisen liiketoiminnan käytössä. Asunto-osakeyhtiö oli hakeutunut liikehuoneistojen osalta kiinteistön käyttöoikeuden luovuttamisesta arvonlisäverovelvolliseksi. Yhtiöjärjestyksen mukaan osakkeenomistajat vastasivat hoito- ja rahoitusvastikkeista huoneistojen pinta-alojen suhteen perusteella.</p>
    <p>Asunto-osakeyhtiö oli vuonna 2007 teettänyt omistamissaan rakennuksissa parvekkeiden kunnostamis- ja uusimistöitä. Kaikki osakkeenomistajat olivat vastanneet näistä töistä aiheutuneista kustannuksista yhtiöjärjestyksen mukaisella osuudellaan. Liikehuoneistoissa ei ollut parvekkeita. Kun otettiin huomioon, että parvekkeet olivat osa rakennuksen julkisivua ja että myös liikehuoneistojen hallintaan oikeuttavien osakkeiden omistajat olivat vastanneet parvekkeiden kunnostamis- ja uusimistöistä aiheutuneista kustannuksista yhtiöjärjestyksen mukaisella osuudellaan, asunto-osakeyhtiöllä oli arvonlisäverolain 102 ja 117 §:n nojalla oikeus vähentää kustannuksiin sisältyvät arvonlisäverot siltä osin kuin asunto-osakeyhtiö oli hakeutunut liikehuoneistojen osalta kiinteistön käyttöoikeuden luovuttamisesta arvonlisäverovelvolliseksi. Äänestys 4-1.</p>
    <p>Arvonlisäveron palautushakemus kohdekuukaudelta 12/2007.</p>
    <p>Arvonlisäverolaki 27 §, 30 §, 102 § ja 117 §</p>
  </dcterms:abstract>
</finlex:document>
