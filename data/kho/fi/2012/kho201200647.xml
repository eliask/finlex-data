<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201200647</dcterms:identifier>
  <finlex:ecliIdentifier>ECLI:FI:KHO:2012:T647</finlex:ecliIdentifier>
  <dcterms:title>21.3.2012/647</dcterms:title>
  <dcterms:description>
    <p>
      <span>Ympäristövaikutusten arviointimenettely</span>
      <span>Ympäristövaikutusten arviointimenettelyn soveltaminen yksittäistapauksessa</span>
      <span>Alueellisen ympäristökeskuksen päätös</span>
      <span>Voimajohtohanke</span>
    </p>
  </dcterms:description>
  <finlex:registerNumber>4036/1/10</finlex:registerNumber>
  <dcterms:issued>2012-03-21</dcterms:issued>
  <finlex:fileCopyNumber>647</finlex:fileCopyNumber>
  <dcterms:abstract>
    <p>Hankkeessa oli kysymys 110 kV:n voimajohtolinjan rakentamisesta. Johdon kokonaispituus oli noin 36 kilometriä, josta noin 1,6 kilometriä se kulki olemassa olevan voimajohdon rinnalla leventäen olemassa olevaa johtoaukeaa ja noin 34,4 kilometriä kokonaan uudessa johtoaukeassa, jonka leveys on 26 metriä. Johtoaukean molemmin puolin oli 10 metriä leveä reunavyöhyke, jolla puiden pituutta rajoitettiin. Pylväsvälit vaihtelivat noin 160 metristä noin 300 metriin. Ympäristöselvityksessä esitetyt pylväskorkeudet olivat noin 15 - 20 metriä. Johtolinjalla tai sen läheisyydessä oli useita luonnonarvoiltaan, maisema-arvoiltaan, kulttuurihistoriallisesti tai arkeologisesti merkittäviä tai huomion arvoisia kohteita.</p>
    <p>Kun otettiin huomioon hankkeen koko ja muut ominaisuudet, sijainti ja vaikutusten luonne, siitä saattoi aiheutua ympäristövaikutusten arviointimenettelystä annetun valtioneuvoston asetuksen (713/2006) 6 §:n hankeluettelossa tarkoitettujen voimajohtojen vaikutuksiin rinnastettavia merkittäviä haitallisia ympäristövaikutuksia. Ympäristökeskuksen oli siten tullut päättää, että hankkeeseen sovelletaan ympäristövaikutusten arviointimenettelyä.</p>
    <p>Laki ympäristövaikutusten arviointimenettelystä 4 § (458/2006) ja 6 § 1 momentti (458/2006)<br/> Valtioneuvoston asetus ympäristövaikutusten arviointimenettelystä (713/2006) 6 § ja 7 §</p>
  </dcterms:abstract>
</finlex:document>
