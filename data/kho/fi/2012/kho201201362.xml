<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201201362</dcterms:identifier>
  <finlex:ecliIdentifier>ECLI:FI:KHO:2012:T1362</finlex:ecliIdentifier>
  <dcterms:title>24.5.2012/1362</dcterms:title>
  <dcterms:description>
    <p>
      <span>Arvonlisävero</span>
      <span>Verollinen myynti</span>
      <span>Vaihdon luonteinen suoritus</span>
      <span>Vastike</span>
      <span>Yhteistyö- ja markkinointisopimus</span>
      <span>Urheiluvälineiden ja -tarvikkeiden luovutus eri sidosryhmille</span>
    </p>
  </dcterms:description>
  <finlex:registerNumber>2433/2/10</finlex:registerNumber>
  <dcterms:issued>2012-05-24</dcterms:issued>
  <finlex:fileCopyNumber>1362</finlex:fileCopyNumber>
  <dcterms:abstract>
    <p>A Oy harjoitti urheiluvälineiden ja -tarvikkeiden valmistus- ja myyntitoimintaa. A Oy oli vuonna 2006 luovuttanut erilaisia urheiluvälineitä ja -tarvikkeita eri sidosryhmille. Luovutukset perustuivat A Oy:n yksittäisten urheilijoiden sekä eri urheiluliittojen ja urheiluseurojen kanssa tekemiin yhteistyö- ja markkinointisopimuksiin. Sopimuksissa oli sovittu sopijaosapuolten velvoitteista toisiaan kohtaan.</p>
    <p>Korkein hallinto-oikeus katsoi, että tällaisiin yhteistyö- ja markkinointisopimuksiin perustuvissa hyödykkeiden luovutuksissa oli kysymys vaihdon luonteisista suorituksista. A Oy oli luovuttanut sopimusten perusteella erilaisia urheiluvälineitä ja -tarvikkeita toiselle sopijaosapuolelle ja saanut vastikkeeksi näistä luovutuksista toisen sopijaosapuolen mainos-, markkinointi- tai muun vastaavan palvelun. Suoritusten välillä oli suora ja välitön yhteys ja toisen sopijaosapuolen suorittaman palvelun arvo voitiin mitata rahassa. Yhtiö ei näin ollen ollut luovuttanut kysymyksessä olevia hyödykkeitä vastikkeetta, vaan kysymys oli vaihdon luonteisista suorituksista, jotka arvonlisäverotuksessa rinnastettiin verolliseen myyntiin. A Oy:n oli näin ollen suoritettava kysymyksessä olevista luovutuksista arvonlisäveroa arvonlisäverolain tavaran ja palvelun myyntiä koskevien säännösten mukaan.</p>
    <p>Arvonlisäveron jälkiverotus tilikauden 1.1. - 31.12.2006 kohdekuukaudelta 9/2006.</p>
    <p>Arvonlisäverolaki 1 § 1 momentti 1 kohta, 17 §, 18 § ja 73 § 1 momentti<br/> Euroopan yhteisöjen neuvoston kuudes arvonlisäverodirektiivi (77/388/ETY) 2 artikla 1 kohta, 5 artikla 1 kohta ja 6 artikla 1 kohta</p>
  </dcterms:abstract>
</finlex:document>
