<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201200428</dcterms:identifier>
  <finlex:ecliIdentifier>ECLI:FI:KHO:2012:T428</finlex:ecliIdentifier>
  <dcterms:title>29.2.2012/428</dcterms:title>
  <dcterms:description>
    <p>
      <span>Maankäyttö ja rakentaminen</span>
      <span>Toimenpidelupa</span>
      <span>Jätevesijärjestelmän rakentaminen</span>
      <span>Toimenpideluvan myöntämisen edellytykset</span>
      <span>Päätöksen perusteleminen</span>
    </p>
  </dcterms:description>
  <finlex:registerNumber>2123/1/10</finlex:registerNumber>
  <dcterms:issued>2012-02-29</dcterms:issued>
  <finlex:fileCopyNumber>428</finlex:fileCopyNumber>
  <dcterms:abstract>
    <p>Rakennustarkastaja oli hylännyt kiinteistökohtaisen jätevesijärjestelmän rakentamista koskeneen toimenpidelupahakemuksen sillä perusteella, että hakijalle ei ollut myönnetty vesihuoltolain 11 §:ssä tarkoitettua vapautusta velvollisuudesta liittää toimenpidelupahakemuksessa tarkoitettu kiinteistö vesihuoltolaitoksen viemäriverkkoon. Ympäristölautakunta oli hylännyt hakijan oikaisuvaatimuksen. Hallinto-oikeus oli hylännyt hakijan valituksen ympäristölautakunnan päätöksestä.</p>
    <p>Toimenpidelupahakemusta ei voitu hylätä rakennustarkastajan päätöksestä ilmenevällä perusteella. Tämän vuoksi korkein hallinto-oikeus kumosi hallinto-oikeuden, ympäristölautakunnan ja rakennustarkastajan päätökset ja palautti asian rakennustarkastajalle uudelleen käsiteltäväksi. Asiaa uudelleen käsiteltäessä oli arvioitava, voitiinko toimenpidelupa myöntää, kun otettiin huomioon maankäyttö- ja rakennuslaissa säädetyt toimenpideluvan myöntämisen edellytykset.</p>
    <p>Korkein hallinto-oikeus kuitenkin samalla totesi, että kiinteistön omistajat olivat toimenpidelupahakemuksen käsittelystä ja sen lopputuloksesta riippumatta velvollisia liittämään kiinteistön vesihuoltolaitoksen viemäriverkkoon, mikäli heille ei myönnetty siitä vesihuoltolaissa tarkoitettua vapautusta. Rakennustarkastajan oli näissä oloissa, ja kun myös otettiin huomioon vesihuoltolaissa säädetyt vapautuksen myöntämisen edellytykset kokonaisuudessaan, varattava hakijalle tilaisuus lausua siitä, haluaako hän jatkaa toimenpidelupahakemuksen käsittelyä.</p>
    <p>Maankäyttö- ja rakennuslaki 126 § 1, 2 ja 4 momentti, 135 § 1 momentti 5 kohta, 136 § 1 momentti ja 138 § 1 momentti<br/> Maankäyttö- ja rakennusasetus 62 §:n 1 momentti 1 kohta<br/> Hallintolaki 45 § 1 momentti</p>
  </dcterms:abstract>
</finlex:document>
