<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201200043</dcterms:identifier>
  <finlex:ecliIdentifier>ECLI:FI:KHO:2012:T43</finlex:ecliIdentifier>
  <dcterms:title>17.1.2012/43</dcterms:title>
  <dcterms:description>
    <p>
      <span>Maankäyttö ja rakentaminen</span>
      <span>Rakennuslupa</span>
      <span>Ullakko</span>
      <span>Kerrosala</span>
    </p>
  </dcterms:description>
  <finlex:registerNumber>2423/1/10</finlex:registerNumber>
  <dcterms:issued>2012-01-17</dcterms:issued>
  <finlex:fileCopyNumber>43</finlex:fileCopyNumber>
  <dcterms:abstract>
    <p>Asemakaavan mukaan tontille sai rakentaa yksikerroksisen asuinrakennuksen. Asuinrakennuksen ullakkokerrokseen oli piirustusten mukaan tarkoitus rakentaa ikkunaton ja lämpöeristämätön tila. Piirustusten perusteella ullakkotilan harjakorkeus oli yli kolme metriä ja siinä oli yli 1,60 metriä korkeaa huonealaksi laskettavaa tilaa yli 25 neliömetriä. Kulku ullakkotilaan tapahtui piirustusten mukaan vaatehuoneesta ullakolta alas laskettavia portaita pitkin.</p>
    <p>Myönnetty rakennuslupa oikeutti rakentamaan luvassa vahvistettujen piirustusten mukaisen rakennuksen. Luvan mukaisesti toteutettuna rakennuksen ullakkotila oli lämmöneristyksen ja valoaukollisten ikkunoiden puuttumisen vuoksi asumiskäyttöön soveltumatonta eikä sitä maankäyttö- ja rakennuslain 115 §:n 3 momentin mukaisesti luettu rakennuksen kerrosalaan. Rakennusluvan yhteydessä noudatettaviksi vahvistetuista piirustuksista poikkeaminen siten, että ullakkokerrokseen tulisi asumiskäyttöön soveltuvaa tilaa, edellyttäisi maankäyttö- ja rakennuslain 125 §:n 2 momentin mukaan erillisen rakennusluvan hakemista sekä poikkeamista asemakaavasta. Maankäyttö- ja rakennuslain 115 §:n 3 momenttia ei näissä oloissa ollut tulkittava siten, että ullakkotilat tai niiden osa luettaisiin kerrosalaan sillä perusteella, että ne olivat otettavissa käyttöön asuintiloiksi.</p>
    <p>Maankäyttö- ja rakennuslaki 115 § 1, 2 ja 3 momentti, 125 § 1 ja 2 momentti, 135 § 1 momentti<br/> Suomen rakentamismääräyskokoelma (asuntosuunnittelu G1) kohdat 2.1, 2.2 ja 2.3</p>
  </dcterms:abstract>
</finlex:document>
