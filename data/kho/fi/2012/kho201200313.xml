<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201200313</dcterms:identifier>
  <finlex:ecliIdentifier>ECLI:FI:KHO:2012:T313</finlex:ecliIdentifier>
  <dcterms:title>22.2.2012/313</dcterms:title>
  <dcterms:description>
    <p>
      <span>Kunnallisvalitus</span>
      <span>Valtuuston päätös liittymisestä osakkaaksi kunnalliseen jätehuoltoyhtiöön</span>
      <span>Päätöksen tiedoksianto kuntalaiselle</span>
      <span>Puuttuva valitusosoitus</span>
      <span>Valituksen tutkiminen</span>
    </p>
  </dcterms:description>
  <finlex:registerNumber>2574/1/10</finlex:registerNumber>
  <dcterms:issued>2012-02-22</dcterms:issued>
  <finlex:fileCopyNumber>313</finlex:fileCopyNumber>
  <dcterms:abstract>
    <p>Kaupunginvaltuusto oli hyväksynyt 26.8.1999 tekemällään päätöksellä kaupunginhallituksen esityksen siitä, että kaupunki liittyy osakkaaksi alueelliseen jätehuoltoyhtiöön. Valtuusto päätti samalla varata määrärahan osakepääoman merkitsemiseen.</p>
    <p>Kaksi kunnan jäsentä haki valittamalla muutosta edellä mainittuun päätökseen vuonna 2008 otsikoiden valituksensa kunnallisvalitukseksi. Valituksessaan muutoksenhakijat totesivat, että alkuperäiseen päätökseen ei ollut liitetty lainmukaista valitusosoitusta, joten päätökseen tuli voida vielä hakea muutosta valittamalla. Valituksessaan muutoksenhakijat vaativat hallinto-oikeutta muun ohella tutkimaan, oliko valtuuston päätös kuntalain ja jätelain mukainen ja oliko edellä mainitulla päätöksellä voitu laillisesti muuttaa kaupungin jätteenkuljetusjärjestelmää.</p>
    <p>Hallinto-oikeus tutki valituksen otsikoiden asian valitukseksi jätehuollon järjestämistä koskevasta kaupunginvaltuuston päätöksestä. Hallinto-oikeus hylkäsi muutoksenhakijoiden valituksen todeten, että valtuuston päätöksellä oli samalla päätetty kaupungin siirtymisestä jätelain 10 §:n 1 momentin mukaiseen kunnan järjestämään jätteenkuljetukseen.</p>
    <p>Korkein hallinto-oikeus totesi, että valtuuston päätös ei ollut jätelain 10 §:n 1 ja 2 momentissa tarkoitettu päätös jätteenkuljetuksen järjestämisestä eikä muukaan jätelaissa tarkoitettu päätös, johon haetaan muutosta jätelain nojalla hallintovalituksin. Asiassa oli kysymys kuntalain perusteella arvioitavasta päätöksestä, johon haetaan muutosta kunnallisvalituksin. Valtuuston pöytäkirja oli tarkistettu 30.8.1999 sekä asetettu yleisesti nähtäville 31.8.1999 kaupunginsihteerin työhuoneessa. Kuntalain 94 §:n 1 momentin mukaisesti päätökseen olisi tullut liittää kunnallisvalitusta koskeva valitusosoitus. Päätökseen ei ollut liitetty tällaista valitusosoitusta.</p>
    <p>Kuntalain 95 §:n 2 momentin mukaan kunnan jäsenen katsotaan saaneen päätöksestä tiedon, kun pöytäkirja on asetettu yleisesti nähtäville. Päätös ei koskenut kuntalain 95 §:n 1 momentissa tarkoitetulla tavalla muutoksenhakijoiden oikeutta sillä tavoin, että päätös valitusosoituksineen olisi tullut antaa heille erikseen tiedoksi kirjeellä. Näissä oloissa asianmukaisen valitusosoituksen puuttumisella ei voitu katsoa olevan sellaista vaikutusta muutoksenhakijoiden oikeudelliseen asemaan, että hallinto-oikeuden olisi tullut ottaa huomattavan pitkän ajan kuluttua asia tutkittavakseen kunnallisvalituksena. Korkein hallinto-oikeus kumosi ja poisti hallinto-oikeuden päätöksen ja jätti hallinto-oikeudelle tehdyn valituksen tutkimatta.</p>
    <p>Jätelaki 10 § 1 ja 2 momentti<br/> Kuntalaki 88 §, 90 §, 92 § 1 momentti, 94 § 1 momentti ja 95 §</p>
  </dcterms:abstract>
</finlex:document>
