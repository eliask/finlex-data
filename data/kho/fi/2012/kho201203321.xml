<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201203321</dcterms:identifier>
  <finlex:ecliIdentifier>ECLI:FI:KHO:2012:T3321</finlex:ecliIdentifier>
  <dcterms:title>28.11.2012/3321</dcterms:title>
  <dcterms:description>
    <p>
      <span>Vammaispalvelu</span>
      <span>Henkilökohtainen apu</span>
      <span>Omainen henkilökohtaisena avustajana</span>
    </p>
  </dcterms:description>
  <finlex:registerNumber>1909/3/11</finlex:registerNumber>
  <dcterms:issued>2012-11-28</dcterms:issued>
  <finlex:fileCopyNumber>3321</finlex:fileCopyNumber>
  <dcterms:abstract>
    <p>Vaikeavammaiselle henkilölle oli myönnetty henkilökohtaista apua. Henkilökohtainen apu on tarkoitettu tukemaan vaikeavammaisen henkilön omia valintoja ja itsenäistä elämää sekä kotona että kodin ulkopuolella.</p>
    <p>Vaikeavammainen henkilö oli saanut kolme sydäninfarktia. Hän sairasti insuliinihoitoista diabetesta. Henkilölle oli vuonna 2005 tehty munuaisensiirto ja hän käytti elinikäistä hylkimislääkitystä. Henkilö oli sokeutunut diabeteksen vuoksi ja hänen toinen korvansa oli kuuro. Henkilölle oli tehty useita varvasamputaatioita, jotka vaikeuttivat kävelemistä. Sepelvaltimotaudin vuoksi hänelle oli tehty pallolaajennus vuonna 2005 ja sepelvaltimotaudin leikkaus vuotta myöhemmin. Henkilö sairasti myös verenpainetautia ja hän kärsi ahdistus- ja paniikkihäiriöstä. Henkilö liikkui joko pyörätuolilla tai lyhyitä matkoja rollaattorin turvin. Henkilö pystyi kotona liikkumaan nelipistekepin kanssa.</p>
    <p>Lääkärinlausunnon mukaan henkilön puoliso hoiti kaikki kodinhoitoon liittyvät asiat. Lausunnon mukaan puolison avun tarve harrastustoiminnassa ja asioinnissa sekä päivittäisissä muissakin toiminnoissa kotona ja kodin ulkopuolella oli välttämätön. Ulkopuolisen avustajan olisi vaikea selviytyä tehtävistä esimerkiksi verensokerin laskiessa liikaa varsinkin aamuöisin. Vieraan avustajan läsnäolo muutenkin lisäisi henkilön jännittämistä, ahdistusta ja paniikkioireita.</p>
    <p>Kun otettiin huomioon henkilön vaikeat perussairaudet ja varsinkin hänen ahdistusoireensa, oli erityisen painavia perusteita ja henkilön edun mukaista, että puoliso toimi henkilön henkilökohtaisena avustajana.</p>
    <p>Äänestys 4 - 1.</p>
    <p>Laki vammaisuuden perusteella järjestettävistä palveluista ja tukitoimista 8 ja 8 d §</p>
  </dcterms:abstract>
</finlex:document>
