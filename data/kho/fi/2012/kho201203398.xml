<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201203398</dcterms:identifier>
  <finlex:ecliIdentifier>ECLI:FI:KHO:2012:T3398</finlex:ecliIdentifier>
  <dcterms:title>5.12.2012/3398</dcterms:title>
  <dcterms:description>
    <p>
      <span>Ampuma-ase</span>
      <span>Hallussapitolupa</span>
      <span>Luvan peruuttaminen</span>
      <span>Moottoripyöräjengin jäsen</span>
    </p>
  </dcterms:description>
  <finlex:registerNumber>3481/2/11</finlex:registerNumber>
  <dcterms:issued>2012-12-05</dcterms:issued>
  <finlex:fileCopyNumber>3398</finlex:fileCopyNumber>
  <dcterms:abstract>
    <p>Poliisilaitos oli ampuma-aselain 67 §:n 2 momentin 4 kohdan nojalla peruuttanut A:n hallussapitoluvat kahdelle pistoolille, revolverille ja kaasusumuttimelle. Ampuma-aseet ja kaasusumutin oli otettu poliisilaitoksen haltuun ampuma-aselain 91 §:n nojalla. Päätös oli perustunut siihen, että A oli keskusrikospoliisin tietojen mukaan jäsen X-jengissä, joka on keskusrikospoliisissa luokiteltu rikolliseksi moottoripyöräjengiksi.</p>
    <p>Hallinto-oikeus hylkäsi A:n valituksen.</p>
    <p>KHO katsoi selvitetyksi, että A:n oli havaittu käyttäneen X-moottoripyöräkerhon tunnusliivejä, mitä A ei ollut kiistänyt. Poliisilaitos oli voinut katsoa A:n oman käyttäytymisen perusteella sekä ottaen huomioon kerhojen toimintaan liittyvät poliisin tiedossa olevat säännöt, että A on moottoripyöräkerhon jäsen tai muutoin osallistuu sen toimintaan kiinteästi.</p>
    <p>Kyseessä olevan moottoripyöräkerhon jäsenyys tai sen toimintaan osallistuminen osoitti sellaista ampuma-aselain 67 §:n 2 momentin 4 kohdassa tarkoitettua elämäntapaa tai käyttäytymistä, jonka vuoksi A:ta oli pidettävä sopimattomana hankkimaan tai pitämään hallussa ampuma-aseita. Yhdistymisvapauden piiriin kuuluu myös toiminta rekisteröimättömien yhdistysten muodossa. Järjestäytyneeseen rikollisryhmään kuulumisessa ei kuitenkaan ole kysymys perustuslain 13 §:ssä turvatun yhdistymisvapauden käyttämisestä. Poliisilaitoksen päätöstä ei voitu pitää myöskään perustuslain 6 §:n vastaisena.</p>
    <p>Näin ollen hallinto-oikeuden päätöksen lopputulosta ei ollut syytä muuttaa.</p>
    <p>Ampuma-aselaki 67 § 2 momentti 4 kohta<br/> Suomen perustuslaki 6 ja 13 §</p>
  </dcterms:abstract>
</finlex:document>
