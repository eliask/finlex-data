<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201201517</dcterms:identifier>
  <finlex:ecliIdentifier>ECLI:FI:KHO:2012:41</finlex:ecliIdentifier>
  <dcterms:title>7.6.2012/1517 KHO:2012:41</dcterms:title>
  <dcterms:description>
    <p>
      <span>Maankäyttö ja rakentaminen</span>
      <span>Yleiskaava</span>
      <span>Yleiskaavamääräys</span>
      <span>Loma-asuntoalue</span>
      <span>Pysyvä asuminen</span>
      <span>Vaikutusten selvittäminen</span>
    </p>
  </dcterms:description>
  <finlex:registerNumber>1234, 1275, 1276, 1281, 1303 ja 4588/1/10</finlex:registerNumber>
  <dcterms:issued>2012-06-07</dcterms:issued>
  <finlex:fileCopyNumber>1517</finlex:fileCopyNumber>
  <dcterms:abstract>
    <p>Kaupunginvaltuuston hyväksymän rantayleiskaavan RA-1-alueita (loma-asuntoalue) koskevan yleiskaavamääräyksen mukaan alueella voi lomarakennuksen muuttaa ympärivuotiseksi asunnoksi tai rakentaa uuden ympärivuotisen asunnon uuden lomarakennuksen sijaan mikäli rakennuspaikka teknisesti ja ympäristön kannalta oli siihen sopiva. Harkittaessa rakennuspaikan soveltuvuutta ympärivuotiseen asumiseen perusteena oli:<br/>  -  rakennuspaikalle on laadittu vesihuoltosuunnitelma, jossa osoitetaan, voidaanko rakennuspaikka liittää alueelliseen verkostoon tai useamman rakennuspaikan yhteisverkostoon tai että ratkaisu muuten täyttää ympäristön kannalta vastaavat vaatimukset,<br/>  -  rakennuspaikan pinta-ala on vähintään 5 000 neliömetriä,<br/>  -  alueelle on hyvät tieyhteydet,<br/>  -  lähialueella on vakituista asutusta.</p>
    <p>Rantayleiskaavassa oli määrätty, että yleiskaavaa saatiin käyttää rakennusluvan myöntämisen perusteena.</p>
    <p>Asiassa saadun selvityksen mukaan rantayleiskaavassa oli osoitettu 582 RA-1-rakennuspaikkaa, joista 92 oli uusia, rakentamattomia rakennuspaikkoja. RA-1-rakennuspaikoista 468 oli yli 5 000 neliömetrin suuruisia. RA-1-rakennuspaikat sijoittuivat eri puolille rantayleiskaava-aluetta. Rantayleiskaavan ympäristövaikutusselvityksessä oli käsitelty lyhyesti rantayleiskaavan ja sen RA-1-alueiden vaikutuksia yhdyskuntarakenteeseen.</p>
    <p>Korkein hallinto-oikeus totesi, että rantayleiskaavassa RA-1-merkinnällä osoitetuille loma-asuntoalueille oli yleiskaavamääräyksessä määritelty vaihtoehtoiseksi käyttötarkoitukseksi ympärivuotinen asuminen. Kaavamääräyksen mukaan rakennuspaikan soveltuvuus ympärivuotiseen asumiseen harkittiin tapauskohtaisesti vasta rakennuslupamenettelyssä.</p>
    <p>Kaavamääräyksellä lupaharkintaa oli ohjattu hyvin väljästi. Kun myös otettiin huomioon rantayleiskaavassa osoitettujen RA-1-rakennuspaikkojen suuri määrä ja sijoittuminen eri puolille kaava-aluetta, asiassa ei ollut edellytyksiä arvioida, perustuiko yleiskaava näiltä osin riittäviin selvityksiin ja täyttikö se yleiskaavalle maankäyttö- ja rakennuslain 39 §:n 2 momentin 1-4 kohdassa asetetut sisältövaatimukset.</p>
    <p>Maankäyttö- ja rakennuslaki 9 §, 35 § 1 ja 2 momentti, 39 § 2 ja 3 momentti, 41 § 1 momentti, 42 § 1 momentti, 44 § 1 momentti, 72 § 1 ja 2 momentti sekä 73 § 1 momentti</p>
    <p>
      <viite tyyppi="www" kohde="http://www.finlex.fi/sv/oikeus/kho/vuosikirjat/2012/201201517">Årsboksbeslut</viite>
    </p>
  </dcterms:abstract>
</finlex:document>
