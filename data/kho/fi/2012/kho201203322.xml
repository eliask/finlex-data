<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201203322</dcterms:identifier>
  <finlex:ecliIdentifier>ECLI:FI:KHO:2012:T3322</finlex:ecliIdentifier>
  <dcterms:title>28.11.2012/3322</dcterms:title>
  <dcterms:description>
    <p>
      <span>Vammaispalvelu</span>
      <span>Henkilökohtainen apu</span>
      <span>Palveluasuminen kotona</span>
      <span>Omainen henkilökohtaisena avustajana</span>
    </p>
  </dcterms:description>
  <finlex:registerNumber>966/3/11</finlex:registerNumber>
  <dcterms:issued>2012-11-28</dcterms:issued>
  <finlex:fileCopyNumber>3322</finlex:fileCopyNumber>
  <dcterms:abstract>
    <p>Vaikeavammaiselle henkilölle A oli myönnetty palveluasumista siten, että A:lla oli oikeus henkilökohtaiseen avustajaan.</p>
    <p>Henkilökohtainen apu on tarkoitettu tukemaan vaikeavammaisen henkilön omia valintoja ja itsenäistä elämää sekä kotona että kodin ulkopuolella. Tämä tavoite ei välttämättä aina toteudu, jos lähiomainen toimii henkilökohtaisena avustajana.</p>
    <p>A:lle oli kaatumisesta aiheutuneen aivovamman johdosta jäänyt oikeanpuoleinen ala- ja yläraajahalvaus, vaikea afasia ja vahva neuropsykologinen oireisto. Lisäksi A:lla oli joitakin muita sairauksia. Hänellä oli kommunikointiongelmia. Vaikka A tarvitsi runsaasti keskustelukumppanin tukea kommunikaatiossa ja päivittäisissä toiminnoissa, oli samalla arvioitu, että hänellä oli valmiuksia toimia huomattavasti itsenäisemmin. A:n kommunikointiin liittyvät vaikeudet eivät hallinto-oikeuden päätöksen mukaan muodostaneet sellaista erityisen painavaa syytä, jonka johdosta A:n puolison B:n toimimista A:n henkilökohtaisena avustajana olisi asiaa kokonaisuutena arvioiden pidettävä A:n edun mukaisena. Näin ollen A:n vaatimus B:n toimimisesta hänen henkilökohtaisena avustajanaan oli voitu hylätä. KHO pysytti hallinto-oikeuden päätöksen perusteluineen.</p>
    <p>Laki vammaisuuden perusteella järjestettävistä palveluista ja tukitoimista 8 ja 8 d §</p>
  </dcterms:abstract>
</finlex:document>
