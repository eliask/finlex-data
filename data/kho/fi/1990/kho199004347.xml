<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19901207">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199004347</dcterms:identifier>
  <finlex:ecliIdentifier>ECLI:FI:KHO:1990:T4347</finlex:ecliIdentifier>
  <dcterms:title>7.12.1990/4347</dcterms:title>
  <dcterms:description>
    <p>
      <span>Kunnallisasia</span>
      <span>Miesten ja naisten välinen tasa-arvo</span>
      <span>Kuntainliiton liittovaltuusto</span>
      <span>Kunnallinen toimielin</span>
      <span>Yhden peruskunnan valitsemat jäsenet ja varajäsenet</span>
    </p>
  </dcterms:description>
  <finlex:registerNumber>1524/1/90</finlex:registerNumber>
  <dcterms:issued>1990-12-07</dcterms:issued>
  <finlex:fileCopyNumber>4347</finlex:fileCopyNumber>
  <sysluok>
    <snro>1.02.05</snro>
    <snro>1.02.09.03.02</snro>
  </sysluok>
  <dcterms:abstract>
    <p>H:n kunnanvaltuusto valitsi A:n kansanterveystyön kuntainliiton liittovaltuustoon jäseniksi 5 miestä, B:n ammattioppilaitoksen kuntainliiton liittovaltuustoon jäseniksi 4 miestä ja varajäseniksi 4 miestä sekä C:n seutukaavaliiton liittovaltuustoon jäseniksi 2 miestä ja varajäseniksi 2 miestä. Lääninoikeus kumosi kunnanvaltuuston päätöksen. H:n kunnanhallitus valituksessaan korkeimmalle hallinto-oikeudelle esitti, että kunnan päätöksentekijöillä oli ollut mahdollisuus seurata kuntainliittojen muiden jäsenkuntien liittovaltuustovaaleja ja niiden valmistelua erityisesti naisten ja miesten välisestä tasa-arvosta annetun lain suhteen. Valmistellessaan vaaleja puolueet olivat huolehtineet siitä, että liittovaltuustot tulevat täyttämään tasa-arvolain 4 §:n 2 momentin vaatimukset. Tuossa lainkohdassa tarkoitettuina erityisinä syinä oli pidettävä puolueiden välisiä neuvotteluja ja sopimuksia luottamushenkilövaalien valmistelusta ja täytäntöönpanosta. Tasa-arvovaatimus voitiin kohdistaa liittovaltuustoon mutta ei toimielimen osaan kuten yhden peruskunnan valitsemiin jäseniin ja varajäseniin. KHO katsoi, että liittovaltuustot ovat sellaisia kunnallisia toimielimiä, joita tarkoitettiin naisten ja miesten välisestä tasa-arvosta annetun lain 4 §:n 2 momentissa. Esitetyt seikat eivät olleet sellaisia erityisiä syitä, joita tarkoitettiin naisten ja miesten välisestä tasa-arvosta annetun lain 4 §:n 2 momentissa. Asiassa ei ollut muutoinkaan esitetty sellaisia erityisiä syitä, joiden johdosta kunnanvaltuusto olisi voinut valita puheena olevien liittovaltuustojen jäseniksi tai varajäseniksi vain miehiä. Kunnanvaltuuston päätös oli naisten ja miesten välisestä tasa-arvosta annetun lain 4 §:n 2 momentin vastainen.</p>
    <p>Äänestys 3-2.</p>
  </dcterms:abstract>
  <p>KunL 122 §</p>
  <p>KunL 139 § 2 mom</p>
  <p>L naisten  ja miesten välisestä tasa-arvosta 4 § 2 mom</p>
</finlex:document>
