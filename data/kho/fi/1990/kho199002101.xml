<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19900618">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199002101</dcterms:identifier>
  <finlex:ecliIdentifier>ECLI:FI:KHO:1990:T2101</finlex:ecliIdentifier>
  <dcterms:title>18.6.1990/2101</dcterms:title>
  <dcterms:description>
    <p>
      <span>Vammaispalvelu</span>
      <span>Korvaus astianpesukoneen hankintaan</span>
    </p>
  </dcterms:description>
  <finlex:registerNumber>791/5/89</finlex:registerNumber>
  <dcterms:issued>1990-06-18</dcterms:issued>
  <finlex:fileCopyNumber>2101</finlex:fileCopyNumber>
  <sysluok>
    <snro>1.07.04.07.05</snro>
  </sysluok>
  <dcterms:abstract>
    <p>Sosiaalilautakunta oli pysyttänyt viranhaltijan päätöksen, jolla tämä oli hylännyt A:n hakemuksen saada vammaispalvelulain nojalla korvaus astianpesukoneen hankintakustannuksista. Viranhaltijan päätöksen mukaan A selviytyi jokapäiväisistä toimistaan ilman astianpesukonetta. Lääninoikeus oli katsonut, että A, joka hoiti pääasiallisesti itse perheensä ruoanvalmistuksen ja siihen liittyvät taloustyöt, tarvitsi esitetyn lääkärintodistuksen mukaan sairastamastaan nivelreumasta johtuen runsaasti erilaisia taloustöitä helpottavia apuvälineitä. Astianpesukone auttoi häntä suoriutumaan itsenäisesti mainituista päivittäisistä toiminnoista. Lääninoikeus oli velvoittanut sosiaalilautakunnan korvamaan A:lle puolet hänen ostamansa, kohtuullisen hintaisena pidettävän astianpesukoneen hankintakustannuksista 3.980 markasta. KHO myönsi sosiaalilautakunnalle valitusluvan ja lautakunnan valituksesta katsoi, kuten lääninoikeuskin, että A hoitaessaan pääasiallisesti itse perheensä ruoanvalmistuksen ja siihen liittyvät taloustyöt tarvitsi sairastamastaan nivelreumasta johtuen muun muassa astianpesukonetta pystyäkseen suoriutumaan mainituista päivittäisistä toiminnnoista. Tästä seikasta sosiaalilautakunnalla oli ollut toinen käsitys. Ottaen huomioon asian luonteen ja siinä esitetyn lääninoikeuden ei kuitenkaan olisi pitänyt ottaa asiaa enemmälti ratkaistavakseen, vaan sen olisi tullut palauttaa asia sosiaalilautakunnalle muun ohessa sen seikan arvioimiseksi, oliko A:n hankkimaa astianpesukonetta pidettävä tarkoitukseensa nähden hinnaltaan kohtuullisena, sekä korvauksen ratkaisemista varten. Sen vuoksi korkein hallinto-oikeus ottaen huomioon vammaisuuden perusteella järjestettävistä palveluista ja tukitoimista annetun lain 2 §:n ja 9 §:n 1 momentin kumosi lääninoikeuden ja sosiaalilautakunnan päätökset sekä palautti asian lautakunnalle uudelleen käsiteltäväksi.</p>
  </dcterms:abstract>
  <p>VammaispalveluL 2 §</p>
  <p>VammaispalveluL 9 § 1 mom</p>
</finlex:document>
