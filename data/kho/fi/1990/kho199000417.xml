<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19900205">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199000417</dcterms:identifier>
  <finlex:ecliIdentifier>ECLI:FI:KHO:1990:A26</finlex:ecliIdentifier>
  <dcterms:title>5.2.1990/417 KHO:1990-A-26</dcterms:title>
  <dcterms:description>
    <p>
      <span>Kunnallisasia</span>
      <span>Vaali</span>
      <span>Päiväkodin johtaja</span>
      <span>Harkintavallan väärinkäyttö</span>
      <span>Syrjintä</span>
    </p>
  </dcterms:description>
  <finlex:registerNumber>4796/1/88</finlex:registerNumber>
  <dcterms:issued>1990-02-05</dcterms:issued>
  <finlex:fileCopyNumber>417</finlex:fileCopyNumber>
  <sysluok>
    <snro>1.02.06.02.02</snro>
    <snro>1.02.04.04.04</snro>
  </sysluok>
  <dcterms:abstract>
    <p>Sosiaalilautakunta oli valinnut äänin 6-1 päiväkodin johtajan virkaan P:n. Päätöksestä oli valittanut muun ohella virkaa hakenut K katsoen, että häntä oli syrjitty vaalissa ilmeisesti sen vuoksi, että hän oli toiminut vuosina 1977-1980 Suomen Kansan Demokraattisen Liiton kunnanvaltuutettuna, eikä hän kuulunut kirkkoon. Kunnanhallitus oli hylännyt valituksen. Lääninoikeus oli katsonut selvitetyksi, ottaen huomioon hakijoiden ansioissa olevan huomattavan eron ja sen selvityksen, mikä asiaan oli muuten saatu, että sosiaalilautakunnan enemmistö oli vaalissa asettanut K:n P:ta huonompaan asemaan hänen otaksutun puoluepoliittisen kantansa ja eettisen vakaumuksensa vuoksi. Virkaan kuuluvien tehtävien luonteen huomioon ottaen tämä oli ollut perusteetonta. Koska sosiaalilautakunnan päätös meni sen toimivaltaa ulommaksi, lääninoikeus kumosi sosiaalilautakunnan ja kunnanhallituksen päätökset ja palautti asian lautakunnalle uudelleen käsiteltäväksi. Korkein hallinto-oikeus katsoi, että sosiaalilautakunta oli voinut harkintansa mukaan valita virkaan kelpoisuusehdot täyttävistä hakijoista P:n. Kun otettiin huomioon vaalia koskevan päätöksen lopputulos sekä asian käsittelystä sosiaalilautakunnassa ja asiakirjoista muutoinkin saatava selvitys, sosiaalilautakunnan ei ollut näytetty käyttäneen asiassa harkintavaltaansa muuhun tarkoitukseen kuin mihin se oli ollut käytettävissä. Päätös ei siten mennyt lääninoikeuden päätöksessä mainituilla perusteilla sosiaalilautakunnan toimivaltaa ulommaksi eikä ollut lainvastainen. Tämän vuoksi korkein hallinto-oikeus kumosi lääninoikeuden päätöksen ja hylkäsi lääninoikeudelle puheena olevalla perusteella tehdyt valitukset.</p>
    <p>Äänestys 3-2.</p>
  </dcterms:abstract>
  <p>KunL 139 §</p>
</finlex:document>
