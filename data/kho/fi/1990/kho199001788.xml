<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19900524">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199001788</dcterms:identifier>
  <finlex:ecliIdentifier>ECLI:FI:KHO:1990:A5</finlex:ecliIdentifier>
  <dcterms:title>24.5.1990/1788 KHO:1990-A-5</dcterms:title>
  <dcterms:description>
    <p>
      <span>Henkilörekisteri</span>
      <span>Veroluettelo</span>
      <span>Rekisterinpitäjä</span>
      <span>Verohallitus</span>
      <span>Sosiaalilautakunta</span>
      <span>Terveyslautakunta</span>
      <span>Massaluovutus</span>
      <span>Käyttötarkoitus</span>
      <span>Lakisääteinen tehtävä</span>
      <span>Poikkeuslupa</span>
      <span>Painava syy</span>
      <span>Rekisteröidyn yksityisyyden suoja</span>
    </p>
  </dcterms:description>
  <finlex:registerNumber>2081/1/89</finlex:registerNumber>
  <dcterms:issued>1990-05-24</dcterms:issued>
  <finlex:fileCopyNumber>1788</finlex:fileCopyNumber>
  <sysluok>
    <snro>1.01.02.07.03</snro>
  </sysluok>
  <dcterms:abstract>
    <p>Verohallitus haki lupaa saada luovuttaa yksityisiä luonnollisia henkilöitä koskevia veroluettelotietoja massaluovutuksena Helsingin, Espoon, Vantaan ja Tampereen sosiaalivirastoille, Helsingin kaupungin terveysvirastolle ja Helsingin ja Espoon kaupunkien kiinteistövirastoille niiden lakisääteisten tehtävien suorittamiseen, joissa kunnan viranomaiset tarvitsevat julkisia veroluettelotietoja. Luovutukset tapahtuisivat siten, että edellä mainituille viranomaisille luovutettaisiin veroluetteloiden kopioita mikrotulosteina. Tietosuojalautakunta katsoi, että siltä osin kuin veroluettelotietoja luovutettaisiin sosiaalivirastoille ja kiinteistövirastoille hakemuksesta ilmenevien tehtävien hoidossa käytettäväksi, luovutettujen henkilörekistereiden rekisterinpitäjiä olisivat asianomaisten kuntien sosiaalilautakunnat. Helsingin terveysvirastolle luovutettavan veroluettelon rekisterinpitäjä olisi Helsingin kaupungin terveyslautakunta. Tietosuojalautakunta katsoi, ettei henkilörekisterilain 5 §:n 1 momentissa säädetty yhteysvaatimus täyttynyt rekisteröitävien kuntalaisten ja asianomaisten lautakuntien toiminnan välillä pelkästään kunnan jäsenyyden perusteella. Yhteysvaatimus täyttyi ainoastaan siltä osin, kuin kuntalaiset ovat kyseisten lautakuntien tuottamien palveluiden käyttäjiä. Rekisterin pitäminen ei myöskään johtunut rekisterinpitäjille säädetystä taikka lain tai asetuksen nojalla määrätystä tehtävästä muutoin kuin siltä osin, kuin olisi kysymys sellaisten veroluetteloiden sisältämien tietojen rekisteröimisestä, jotka asianomaisissa viranomaisissa käsiteltävissä konkreettisissa tapauksissa olisivat päätöksenteon kannalta tarpeellisia. Tietosuojalautakunta katsoi, että veroluettelot sisälsivät sellaisia yksityisiä luonnollisia henkilöitä koskevia tietoja, jotka eivät olleet tarpeellisia asianomaisten lautakuntien hakemuksesta ilmenevien lakisääteisten tehtävien hoitamisessa. Henkilörekisterilaissa asetettu yhteysvaatimus ja tarpeellisuusvaatimus eivät täyttyneet kaikilta osin luovutuksensaajien rekisterinpidossa. Koska hakemuksen mukaan tarkoituksena oli kuitenkin käyttää luovutettavia tietoja kunnan viranomaisten lakisääteisten tehtävien suorittamiseen ja luovutusmenettelyä yksinkertaistamalla jouduttaa kunnan viranomaisten tehtävien suorittamista sekä parantaa tällä tavalla kuntalaisten palvelua, tietosuojalautakunta katsoi, että oli olemassa sellaisia painavia syitä, joiden nojalla henkilörekisterilain 37 §:ssä tarkoitettu lupa oli myönnettävissä. Mikrotulosteena hakemuksessa mainituille viranomaisille lakisääteisten tehtävien suorittamiseen tapahtuva julkisten veroluettelotietojen luovuttaminen ei myöskään vaarantanut rekisteröityjen yksityisyyden suojaa. Tietosuojalautakunta myönsi hakijalle poikkeusluvan hakemuksessa tarkoitettuihin massaluovutuksiin. - Poikkeuslupa koski vain verovuosia 1987 ja 1988 koskevien henkilötietojen luovuttamista.</p>
    <p>KHO hylkäsi tietosuojavaltuutetun valituksen.</p>
  </dcterms:abstract>
  <p>HenkilörekisteriL 2 §</p>
  <p>HenkilörekisteriL 3 §</p>
  <p>HenkilörekisteriL 5 § 1 mom ja 2 mom</p>
  <p>HenkilörekisteriL 16 §</p>
  <p>HenkilörekisteriL 26 §</p>
  <p>HenkilörekisteriL 37 §</p>
  <p>AsiakJulkL 18 a §</p>
  <p>SosiaalihuoltoL 6 §</p>
  <p>SosiaalihuoltoL 12 §</p>
  <p>SosiaalihuoltoL 56 §</p>
  <p>AsumistukiL 14 § 1 mom ja 2 mom</p>
  <p>AsumistukiL 25 §</p>
  <p>KansanterveysL 6 §</p>
  <p>KansanterveysL 21 a §</p>
</finlex:document>
