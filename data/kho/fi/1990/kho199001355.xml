<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19900424">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199001355</dcterms:identifier>
  <finlex:ecliIdentifier>ECLI:FI:KHO:1990:T1355</finlex:ecliIdentifier>
  <dcterms:title>24.4.1990/1355</dcterms:title>
  <dcterms:description>
    <p>
      <span>Ilmansuojeluasiat</span>
      <span>Ilmoitusmenettely</span>
      <span>Toimituskirjan ym. kieli</span>
    </p>
  </dcterms:description>
  <finlex:registerNumber>2169/4/89</finlex:registerNumber>
  <dcterms:issued>1990-04-24</dcterms:issued>
  <finlex:fileCopyNumber>1355</finlex:fileCopyNumber>
  <sysluok>
    <snro>1.04.05.06.01</snro>
    <snro>1.01.02.08.01</snro>
  </sysluok>
  <dcterms:abstract>
    <p>Lääninhallitus oli antanut Imatran Voima Oy:n Inkoon voimalaitosta koskeneeseen ilmansuojeluilmoitukseen päätöksen. Voimalaitoksen sijaintikunnan Inkoon ja sen eräiden naapurikuntien, jotka olivat kaksikielisiä, ympäristönsuojelulautakunnat valittivat lääninhallituksen päätöksestä ja eräänä valitusperusteena esittivät, että ilmansuojeluilmoitus liiteasiakirjoineen ja myöhemmin tehtyine ilmoitusta täydentävine asiakirjoineen oli lähetetty asianomaisiin kaksikielisiin kuntiin ilmansuojelulain 14 §:n 2 momentin mukaisia toimenpiteitä varten vain suomenkielisinä. Koska nuo asiakirjat eivät olleet noissa kunnissa ruotsinkielisinä saatavilla, ympäristönsuojelulautakunnat ovat vaatineet lääninhallituksen päätöksen kumoamista virheellisessä järjestyksessä syntyneenä ja asian palauttamista.</p>
    <p>KHO lausui: Ilmansuojeluasetuksen 14 §:n mukaan lääninhallituksen on tiedotettava sille tehdystä ilmansuojeluilmoituksesta kuuluttamalla vähintään 14 päivän ajan asianomaisen kunnan ilmoitustaululla siten kuin julkisista kuulutuksista annetussa laissa on säädetty. Kuulutus oli julkaistu Inkoon ja muun muassa valittajina olevien kuntien ilmoitustauluilla sekä suomeksi että ruotsiksi kielilain 10 §:n 1 momentin mukaisesti. Ilmansuojeluasetuksen 14 §:n mukaan ympäristönsuojelulautakunnan on pidettävä asianomaisessa kunnassa saatavilla ilmoitettua toimintaa koskevat tiedot tarpeellisilta osiltaan. Mainitun asetuksenkohdan mukaan kysymys ei ole tiettyjen asiakirjojen nähtävillä pitämisestä, vaan siitä, että ympäristönsuojelulautakunnassa on oltava saatavilla ilmoitettua toimintaa koskevia tietoja tarpeellisilta osin. Näin ollen ja kun ympäristönsuojelulautakunnan on tarvittaessa annettava kysymyksessä olevia tietoja myös toisella kotimaisella kielellä, ei lääninhallituksen päätöksen voitu katsoa syntyneen virheellisessä järjestyksessä sen vuoksi, ettei lääninhallitus ollut toimittanut ilmansuojeluasiakirjoja liitteineen ja täydennyksineen ruotsiksi käännettyinä ympäristönsuojelulautakunnille. Vaatimus lääninhallituksen päätöksen kumoamiseksi tällä perusteella esitettynä hylättiin.</p>
    <p>Samoin D:2200/4/89, D:2217/4/89, D:2277/4/89, D:2280/4/89, D:2281/4/89 ja D:2307/4/89</p>
  </dcterms:abstract>
  <p>IlmansuojeluL 14 §</p>
  <p>IlmansuojeluA 14 §</p>
  <p>KieliL 10 § 1 mom</p>
</finlex:document>
