<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19900904">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199002828</dcterms:identifier>
  <finlex:ecliIdentifier>ECLI:FI:KHO:1990:T2828</finlex:ecliIdentifier>
  <dcterms:title>4.9.1990/2828</dcterms:title>
  <dcterms:description>
    <p>
      <span>Ulkomaanedustus</span>
      <span>Virkamies</span>
      <span>Muuttokustannukset</span>
      <span>Hallintoriita</span>
    </p>
  </dcterms:description>
  <finlex:registerNumber>3660/1/89</finlex:registerNumber>
  <dcterms:issued>1990-09-04</dcterms:issued>
  <finlex:fileCopyNumber>2828</finlex:fileCopyNumber>
  <sysluok>
    <snro>1.01.03.01.01.07</snro>
  </sysluok>
  <dcterms:abstract>
    <p>Suomen Italian suurlähetystössä Roomassa palvelleen virkamiehen A:n virantoimituspaikaksi oli 1.9.1988 lukien määrätty ulkoasiainministeriö. Kun Roomaan oli samoihin aikoihin muuttamassa eräs ministeriössä siihen asti palvellut virkamies, ministeriö oli ilmoittanut sanotuille virkamiehille, että heidän muuttonsa tultiin yhdistämään, ja nimennyt kuljetusyhtiön virkamiesten muuttotavaroiden kuljettajaksi. A:n pidettyä muuttoajankohtaa muun muassa puolisonsa työssäkäynnin ja lastensa koulun aloittamisen kannalta sopimattomana ja annettua ministeriölle sitoumuksen ylimääräisten, 3.075 markaksi laskettujen kustannusten maksamisesta, ministeriö oli sallinut A:n muuton järjestettäväksi suurlähetystön kalustokuljetuksen yhteydessä aiottua aikaisempana ajankohtana. A:n sittemmin 24.11.1988, muuton tapahduttua, pyydettyä muuttokustannusten maksamista kokonaisuudessaan valtion varoista, ministeriön hallinnollinen osasto oli kirjeellään 22.12.1988 ilmoittanut, ettei ollut perusteita muuttaa aikaisempaa ratkaisua. A:n vaadittua valtion virkamieslain 84 §:ään nojautuen oikaisua hallinnollisen osaston päätökseen ja asian oltua ulkomaanedustuksen korvauslautakunnan käsittelyssä, ministeriön hallinnollinen osasto oli 22.6.1989 antamassaan päätöksessä lausunut, että ministeriön päätösluettelon 7.6.1989 mukaan asiassa oli ulkomaanedustuksen virkamiesten muutto- ja kotilomakustannusten korvaamisesta annetun asetuksen (478/76) 4 ja 10 §:n nojalla päätetty, että A:n maksettavaksi jäävä osuus muuttokustannuksista välillä Rooma-Helsinki oli 3.075 mk. Päätöksestä sai siihen liitetyn ilmoituksen mukaan valittaa KHO:een. A valituksessaan vaati ministeriön päätöksen kumoamista, koska ministeriöllä ei ollut laillisia perusteita periä häneltä puheena olevia muuttokustannuksia. KHO päätöksessään lausui, että ministeriön päätöksellä ei ollut sitovasti ratkaistu eikä ollut voitukaan ratkaista kysymystä siitä, oliko ministeriöllä oikeus periä A:lta takaisin sanottuja muuttokustannuksia vaan että tuo kysymys voitiin ministeriön päätöksen estämättä saattaa käsiteltäväksi hallintoriitana lääninoikeudessa. Sen vuoksi KHO poisti ministeriön päätökseen liitetyn valitusosoituksen ja jätti A:n valituksen tutkimatta.</p>
    <p>Äänestys 3-2.</p>
  </dcterms:abstract>
  <p>HValL 1 § 1 mom</p>
  <p>LOL 2 § 1 mom 3 kohta (242/89)</p>
</finlex:document>
