<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19900119">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199000225</dcterms:identifier>
  <finlex:ecliIdentifier>ECLI:FI:KHO:1990:A52</finlex:ecliIdentifier>
  <dcterms:title>19.1.1990/225 KHO:1990-A-52</dcterms:title>
  <dcterms:description>
    <p>
      <span>Vireilläolosta tiedottaminen</span>
      <span>Asianosaisen kuuleminen</span>
      <span>Hallintomenettely</span>
    </p>
  </dcterms:description>
  <finlex:registerNumber>3214/4/89</finlex:registerNumber>
  <dcterms:issued>1990-01-19</dcterms:issued>
  <finlex:fileCopyNumber>225</finlex:fileCopyNumber>
  <sysluok>
    <snro>1.09.02.08</snro>
    <snro>1.09.02.07.01</snro>
  </sysluok>
  <dcterms:abstract>
    <p>Kunnanhallituksen haettua terveyslautakunnalta sijoituspaikkalupaa mikroauto-, motocross- ja liukkaankelin harjoitus- ja kilparadoille terveyslautakunta 18.8.1988 antamassaan kunnan ilmoitustaululla nähtävänä pidetyssä ja paikallislehdessä julkaistussa kuulutuksessa ilmoitti asian vireilläolosta ja varasi aikaa mielipiteiden esittämiseen ja selityksen antamiseen 22.8.1988 saakka. Sijoituspaikkaluvan terveyslautakunta myönsi 23.8.1988. KHO katsoi, että kun otetaan huomioon hankkeen laatu ja sijainti asutusalueen läheisyydessä on kuulutuksessa mielipiteiden esittämiselle varattu aika, mihin on lisäksi sisältynyt kesäinen viikonloppu, ollut niin lyhyt, ettei hallintomenettelylain 13 §:n tarkoittamille henkilöille ole jäänyt riittäviä mahdollisuuksia tietojen, kysymysten ja mielipiteiden esittämiseen terveyslautakunnalle. Edelleen oli kesäasunto sellaisella etäisyydellä moottoriradasta, että sen omistajille olisi tullut hallintomenettelylain 15 §:n huomioon ottaen varata erikseen tilaisuus selityksen antamiseen ja tuolloin mainitun lain 21 §:n mukaan kohtuullinen määräaika. Terveyslautakunnan kuulutuksessa mainittua aikaa ei voida pitää tällöin riittävänä. Menettelyn puutteellisuudet olivat merkinneet myös sitä, ettei terveyslautakunta ollut huolehtinut asian selvittämisestä hallintomenettelylain 17 §:n edellyttämällä tavalla. KHO kumosi terveyslautakunnan päätöksen ja palautti asian terveyslautakunnalle uudelleen käsiteltäväksi.</p>
    <p>Samoin D:3320/4/89</p>
  </dcterms:abstract>
</finlex:document>
