<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19901227">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199004620</dcterms:identifier>
  <finlex:ecliIdentifier>ECLI:FI:KHO:1990:A44</finlex:ecliIdentifier>
  <dcterms:title>27.12.1990/4620 KHO:1990-A-44</dcterms:title>
  <dcterms:description>
    <p>
      <span>Kunnallisasia</span>
      <span>Asunto-oikeuden jäsenen valinta</span>
      <span>Asunto-oikeuden varajäsenen valinta</span>
      <span>Esitys</span>
      <span>Esityksen sitovuus</span>
      <span>Valtuuston harkintavalta</span>
    </p>
  </dcterms:description>
  <finlex:registerNumber>743/1/90</finlex:registerNumber>
  <dcterms:issued>1990-12-27</dcterms:issued>
  <finlex:fileCopyNumber>4620</finlex:fileCopyNumber>
  <sysluok>
    <snro>1.02.06.03.12</snro>
  </sysluok>
  <dcterms:abstract>
    <p>L:n kaupunginhallitus oli pyytänyt vuokranantajapiirejä edustavan yhdistyksen esitystä vuosiksi 1990-1993 valittavasta asunto-oikeuden vuokranantajapiirejä edustavasta jäsenestä ja ehdokkaista varajäseniksi sijaantulojärjestyksessä. Kaupunginvaltuusto oli päättänyt valita asunto-oikeuden vuokranantajapiirejä edustavaksi jäseneksi K:n, jota yhdistys oli esittänyt 3. varajäseneksi, sekä 3. varajäseneksi S:n, jonka nimi ei ollut sisältynyt yhdistyksen esitykseen. Lääninoikeus oli yhdistyksen valituksesta kumonnut valtuuston päätöksen edellä mainitulta osin ja palauttanut asian valtuustolle uudelleen käsiteltäväksi asunto-oikeuden jäsenen ja 3. varajäsenen valitsemista varten.</p>
    <p>KHO katsoi, että valtuusto oli voinut, kun otettiin huomioon oikeudenkäynnistä huoneenvuokra-asioissa annetun lain 7 §, harkintansa mukaan päättää, kuka yhdistyksen esityksessä mainituista henkilöistä valittiin asunto-oikeuden varsinaiseksi jäseneksi. Valtuuston päätös, jolla K oli valittu kyseiseen tehtävään, ei näin ollen ollut lainvastainen. Tämän vuoksi KHO kumosi lääninoikeuden päätöksen puheena olevalta osalta ja hylkäsi sanotulta osin yhdistyksen valtuuston päätöksestä tekemän valituksen.</p>
    <p>Siltä osin kuin asiassa oli kysymys S:n valitsemisesta 3. varajäseneksi, KHO katsoi, ettei valtuusto ollut voinut valita häntä kyseiseen tehtävään, koska yhdistys ei ollut esittänyt hänen valitsemistaan asunto-oikeuden varsinaiseksi jäseneksi eikä varajäseneksi. Valtuuston päätös oli tältä osin lainvastainen. KHO pysytti sanotulta osalta lääninoikeuden päätöksen lopputuloksen.</p>
  </dcterms:abstract>
  <p>L oikeudenkäynnistä huoneenvuokra-asioissa 7 §</p>
  <p>KunL 139 §</p>
</finlex:document>
