<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19900717">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199002317</dcterms:identifier>
  <finlex:ecliIdentifier>ECLI:FI:KHO:1990:A21</finlex:ecliIdentifier>
  <dcterms:title>17.7.1990/2317 KHO:1990-A-21</dcterms:title>
  <dcterms:description>
    <p>
      <span>Kunnallisasia</span>
      <span>Kunnan toimiala</span>
      <span>Kansainvälinen toiminta</span>
      <span>Pakolainen</span>
    </p>
  </dcterms:description>
  <finlex:registerNumber>2955/1/89</finlex:registerNumber>
  <dcterms:issued>1990-07-17</dcterms:issued>
  <finlex:fileCopyNumber>2317</finlex:fileCopyNumber>
  <sysluok>
    <snro>1.02.02.02</snro>
  </sysluok>
  <dcterms:abstract>
    <p>Kaupunginvaltuusto oli päättänyt, että kaupunki vastaanottaa vuonna 1989 noin 50 pakolaista ja vuonna 1990 noin 30 pakolaista ja tekee tätä koskevan sopimuksen sosiaalihallituksen kanssa. Kunnan jäsen oli tehnyt päätöksestä valituksen katsoen, että se meni valtuuston toimivaltaa ulommaksi ja oli lainvastainen. Lääninoikeus hylkäsi valituksen katsoen, että pakolaisten vastaanottamisessa ja sijoittamisessa mainittuun kaupunkiin oli kysymys humanitäärisestä toiminnasta. Valtuuston päätöksessä ilmenevässä laajuudessa tätä toimintaa voitiin pitää sellaisena kunnan itsehallintoon kuuluvana tehtävänä, joka kuului kunnan toimialaan. KHO pysytti lääninoikeuden päätöksen lopputuloksen katsoen, että pakolaisten maahan ottamisesta päättäminen kuuluu valtion asianomaisille viranomaisille. Valtuuston päätös ei siten sisältänyt kannanottoa ulkopoliittisiin kysymyksiin eikä toisen valtion sisäisiin asioihin. Valtioneuvosto oli päätöksellään 22.6.1988 (600/88) antanut määräyksiä pakolaisten vastaanoton järjestämisestä ja korvaamisesta. Kyseinen päätös koski valtion korvausvastuuta silloin, kun kunta sen ja valtion välisen sopimuksen mukaisesti otti pakolaisia vastaan. Tähän nähden ja muutoin lääninoikeuden päätöksessä mainituilla perusteilla valtuuston päätös pakolaisten vastaanottamisesta päätöksessä ilmenevässä muodossa oli sellainen kysymyksessä olevan kaupungin itsehallintoon kuuluva tehtävä, joka kunnallislain 5 §:n 1 momentin mukaan kuului kunnan toimialaan. Valtuusto ei näin ollen ollut päätöksellään mennyt toimivaltaansa ulommaksi.</p>
  </dcterms:abstract>
  <p>KunL 139 §</p>
  <p>Ks. myös D:2964/1/89 ja D:3148/1/89</p>
</finlex:document>
