<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19900123">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199000269</dcterms:identifier>
  <finlex:ecliIdentifier>ECLI:FI:KHO:1990:A106</finlex:ecliIdentifier>
  <dcterms:title>23.1.1990/269 KHO:1990-A-106</dcterms:title>
  <dcterms:description>
    <p>
      <span>Purku</span>
      <span>Lasten päivähoito</span>
      <span>Toimivalta</span>
      <span>Puhevalta</span>
      <span>Uusi päätös</span>
    </p>
  </dcterms:description>
  <finlex:registerNumber>423/1/89</finlex:registerNumber>
  <dcterms:issued>1990-01-23</dcterms:issued>
  <finlex:fileCopyNumber>269</finlex:fileCopyNumber>
  <sysluok>
    <snro>1.09.12.03.02.04</snro>
    <snro>1.07.04.05</snro>
  </sysluok>
  <dcterms:abstract>
    <p>H:n kaupungin sosiaalilautakunnan lasten päivähoitojaosto oli 22.12.1988 päättänyt, että siihenastinen pysyväispaikkakäytäntö purettiin, mutta ennen 1.1.1989 pysyväispaikoille valitut lapset säilyttivät hoitopaikkansa tehdyn valintapäätöksen mukaisesti, kuitenkin enintään 31.7.1990 asti. Kunnan jäsen oli hakenut pysyväispaikoilla jo olevien lasten hoitopaikan säilyttämisen rajoittamista koskevan päätöksen purkamista muun ohella sillä perusteella, ettei lasten päivähoitojaostolla ollut oikeutta puuttua taannehtivasti asianmukaisessa järjestyksessä tehtyihin pysyväispaikkaa koskeviin hallintopäätöksiin ja ettei muutosperusteena voinut olla se, että 1.1.1990 tuli voimaan lasten päivähoidosta annetun lain muutos, joka oikeutti alle kolmivuotiaat lapset pääsemään päivähoitoon. Eräiden pysyväispaikoilla olevien lasten vanhemmat olivat myös hakeneet päätöksen purkamista katsoen sen loukkaavan heidän yksityistä oikeuttaan.</p>
    <p>Lasten päivähoitojaoston tehtävänä oli H:n kaupungin sosiaalijohtosäännön 12 §:n 3 kohdan mukaan antaa ohjeet lasten ottamisesta kaupungin hoitamaan tai sen muuten järjestämään päivähoitoon, hoitomuodon muuttamisesta ja hoitosuhteen lopettamisesta. Päivähoidon tarkastajan tehtävänä oli, kun otettiin huomioon sosiaalijohtosäännön 32 § ja sosiaalilautakunnan hyväksymän delegointisäännön 16 §, kulloinkin päättää päivähoitojaoston vahvistamien ohjeiden mukaisesti hoitosuhteen muuttamisesta ja lopettamisesta. Lasten päivähoitojaoston päätöksellä ei voitu yleisesti ratkaista aikaisemmin myönnettyjen päivähoitopaikkojen pysyvyyttä ja siten antaa tätä tarkoittavaa, purettavaksi haettua ohjetta. Tällaisten ohjeiden antaminen ei ollut kuulunut lasten päivähoitojaoston toimivaltaan. Koska sosiaalilautakunta kuitenkin oli 8.8.1989 antanut päätöksen, jonka kaupunginhallitus oli lainvoiman saaneella päätöksellään 21.8.1989 pysyttänyt ja jonka mukaan kysymyksessä olevat lapset säilyttivät hoitopaikkansa edelleen, KHO katsoi, ettei purettavaksi haettu päätös loukannut yksityisen oikeutta eikä julkinen etu vaatinut päätöksen purkamista. Tämän vuoksi KHO hylkäsi purkuhakemukset. Kunnan jäsenellä katsottiin olevan oikeus purkuhakemuksen tekemiseen.</p>
    <p>Samoin D:872/1/89 ja D:899/1/89</p>
  </dcterms:abstract>
  <p>HPurkuL 6 § 1 mom</p>
  <p>HPurkuL 6 § 2 mom</p>
  <p>L lasten päivähoidosta 11 §</p>
  <p>L lasten päivähoidosta 11 a §</p>
</finlex:document>
