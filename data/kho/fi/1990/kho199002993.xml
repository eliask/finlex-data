<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19900912">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199002993</dcterms:identifier>
  <finlex:ecliIdentifier>ECLI:FI:KHO:1990:B594</finlex:ecliIdentifier>
  <dcterms:title>12.9.1990/2993 KHO:1990-B-594</dcterms:title>
  <dcterms:description>
    <p>
      <span>Jälkitullaus</span>
      <span>Tarkastus</span>
    </p>
  </dcterms:description>
  <finlex:registerNumber>4175/6/89</finlex:registerNumber>
  <dcterms:issued>1990-09-12</dcterms:issued>
  <finlex:fileCopyNumber>2993</finlex:fileCopyNumber>
  <sysluok>
    <snro>2.22.03.01</snro>
    <snro>2.22.07.01.03</snro>
  </sysluok>
  <dcterms:abstract>
    <p>Yhtiö oli tuonut vuosina 1983-1985 maahan 20 tavaralähetystä, jotka olivat sisältäneet muun ohella videonauhurin langattomia kaukosäätimiä. Kolmessa lähetyksessä oli ollut myös nauhureiden tasavirtamoottoreita. Tullaukset oli toimitettu yhtiön tullausilmoituksissa ilmoitettujen nimikkeiden mukaisesti, kaukosäätimet nimikkeellä 85.22.308 ja moottorit nimikkeellä 92.13.000. Piiritullikamari oli vuonna 1985 tariffioinnin jälkitarkastusta suorittaessaan ottanut mikrokorttitulosteiden pohjalta kohteekseen nimikkeellä 92.13.000 tullatut tavarat, ja toimitti jälkitullauksen vuonna 1985 sähkömoottoreiden osalta väärän tullitariffin soveltamisen perusteella. Samoilla tullauslaskuilla tullattujen kaukosäätimien tariffiointiin ei tuolloin puututtu. Valituksen kohteena olevilla, vuonna 1986 toimitetuilla jälkitullauksilla piiritullikamari oli kohdistanut samoihin tullilaskuihin sisältyneet kaukosäätimet nimikkeeseen 85.19.800. Yhtiön katsottiin tulleen saatetuksi siihen käsitykseen, että kaukosäätimien tariffiointi nimikkeeseen 85.22.308 oli ollut oikea ja viranomaisen hyväksymä. Sillä seikalla, ettei yhtiöltä ollut pyydetty lisäselvitystä ensimmäisessä tarkastuksessa, ei ollut oikeudellista merkitystä. Tämän vuoksi korkein hallinto-oikeus katsoi, että kun kaukosäätimien tariffioinnin oli katsottava tulleen tutkituksi vuonna 1985 toimitetun jälkitullauksen yhteydessä, piiritullikamarilla ei ollut oikeutta toimittaa jälkitullausta kaukosäätimien osalta.</p>
    <p>Äänestys 5-2.</p>
  </dcterms:abstract>
  <p>TulliL 35 §</p>
</finlex:document>
