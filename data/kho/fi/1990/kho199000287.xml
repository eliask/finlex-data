<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19900125">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199000287</dcterms:identifier>
  <finlex:ecliIdentifier>ECLI:FI:KHO:1990:A29</finlex:ecliIdentifier>
  <dcterms:title>25.1.1990/287 KHO:1990-A-29</dcterms:title>
  <dcterms:description>
    <p>
      <span>Kunnallisasia</span>
      <span>Tasa-arvo</span>
      <span>Naisia</span>
      <span>Miehiä</span>
      <span>Valtion neuvottelukunta</span>
      <span>Kunnan toimielimet</span>
      <span>Lautakunta</span>
      <span>Johtokunta</span>
      <span>Tilintarkastajat</span>
      <span>Poliisipiirin neuvottelukunta</span>
      <span>Jäsenet</span>
      <span>Varajäsenet</span>
    </p>
  </dcterms:description>
  <finlex:registerNumber>2103/1/89</finlex:registerNumber>
  <dcterms:issued>1990-01-25</dcterms:issued>
  <finlex:fileCopyNumber>287</finlex:fileCopyNumber>
  <sysluok>
    <snro>1.02.05.03.01</snro>
    <snro>1.02.05.03.04</snro>
    <snro>1.02.08.01</snro>
  </sysluok>
  <dcterms:abstract>
    <p>Naisten ja miesten välisestä tasa-arvosta annetun lain 4 §:n 2 momentin mukaan, sellaisena kuin se on muutettuna 6.5.1988 annetulla lailla (406/88), valtion komiteoissa, neuvottelukunnissa ja muissa vastaavissa toimielimissä sekä kunnallisissa toimielimissä lukuun ottamatta kunnanvaltuustoa tulee, jollei erityisistä syistä muuta johdu, olla sekä naisia että miehiä. Säännöksen sanamuoto ei sinänsä ilmaise, tuleeko toimielimessä olla kumpaakin sukupuolta enemmän kuin yksi henkilö. Hallituksen esitykseen (n:o 192/1987 vp.) laiksi naisten ja miesten välisestä tasa-arvosta annetun lain 4 §:n ja 25 §:n muuttamisesta sisältyvissä yksityiskohtaisissa perusteluissa lausutaan valtiovarainministeriön järjestelyosaston esittäneen lain 4 §:n 2 momentissa mainittujen valtion komiteoiden ja muiden vastaavien toimielinten osalta, että näissä tulee olla vähintään kaksi naista ja kaksi miestä, jollei erityisistä syistä muuta johdu. Hallituksen esityksestä antamassaan mietinnössä toinen lakivaliokunta (II LaVM n:o 2/1988 vp.) on muun ohella lausunut kannattavansa hallituksen esityksen perusteluihin otettua tasa-arvoasiain neuvottelukunnan suositusta, jonka mukaan säännöstä sovellettaessa tulisi tavoitteeksi asettaa sukupuolten tasainen jakauma eri toimielimissä niin, että sukupuolten osuudet olisivat 40-60 prosenttia. Myös valtiovarainministeriön järjestelyosaston edellä mainitun kannanoton todetaan vastaavan valiokunnan käsityksiä. Lainsäädäntöasiakirjat eivät osoita, onko hallituksen esityksessä ja toisen lakivaliokunnan mietinnössä tarkoitettu lain 4 §:n 2 momenttia tulkittavaksi siten, että kunnilla on velvollisuus valita kuhunkin siinä tarkoitettuun toimielimeen useampia naisia kuin yksi ja useampia miehiä kuin yksi, ellei joistakin erityisistä syistä johdu muuta, vai onko tarkoituksena ollut asettaa tasa-arvon edistämiseksi tavoite, jota kehotetaan noudattamaan toimielimiä asetettaessa. Säännöstä tulkittaessa on otettava huomioon myös hallitusmuodon 51 §:n 2 momentin säännös siitä, että kuntain hallinnon tulee perustua kansalaisten itsehallintoon, niin kuin erityisissä laeissa siitä säädetään. Edellä sanotun perusteella KHO katsoi, ettei naisten ja miesten välisestä tasa-arvosta annetun lain 4 §:n 2 momentin säännöstä tule tulkita siten, että kaupunginvaltuuston päätökset, joilla hankintalautakunnan, keskusvaalilautakunnan, maatalouslautakunnan, pelastuslautakunnan sekä sähkö- ja puhelinlautakunnan, teknisen lautakunnan, ympäristölautakunnan ja rakennuslautakunnan sekä kauppaoppilaitoksen, vapaaopiston ja Wärtsilän Teknillisen Oppilaitoksen johtokuntien sekä varsinaisiksi jäseniksi että henkilökohtaisiksi varajäseniksi ja kunnallislain 92 §:ssä tarkoitetuiksi tilintarkastajiksi ja henkilökohtaisiksi varatilintarkastajiksi oli valittu vähintään yksi kumpaakin sukupuolta oleva henkilö, olisi naisten ja miesten välisestä tasa-arvosta annetun lain 4 §:n 2 momentin vastaisina kumottava. Poliisilain 7 a §:n 3 momentissa tarkoitettu poliisipiirin neuvottelukunta on naisten ja miesten välisestä tasa-arvosta annetun lain 4 §:n 2 momentin säännöksessä tarkoitettu valtion neuvottelukunta. Kaupunginvaltuuston päätös, jolla mainitun neuvottelukunnan varsinaisiksi jäseniksi oli valittu seitsemän miestä ja yksi nainen, ei ollut naisten ja miesten välisestä tasa-arvosta annetun lain 4 §:n 2 momentin vastainen.</p>
  </dcterms:abstract>
  <p>L naisten ja miesten välisestä tasa-arvosta 4 § 2 mom (6.5.88/406)</p>
  <p>KunL 92 §</p>
  <p>KunL 139 §</p>
  <p>KunVaaliL 4 §</p>
  <p>PoliisiL 7 a § 3 mom</p>
</finlex:document>
