<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19900126">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199000301</dcterms:identifier>
  <finlex:ecliIdentifier>ECLI:FI:KHO:1990:A2</finlex:ecliIdentifier>
  <dcterms:title>26.1.1990/301 KHO:1990-A-2</dcterms:title>
  <dcterms:description>
    <p>
      <span>Pankkitarkastus</span>
      <span>Arvopaperimarkkinalain noudattamisen valvonta</span>
      <span>Pankki arvopaperinvälittäjänä</span>
      <span>Pankkitarkastusvirasto</span>
      <span>Tietojensaantioikeus</span>
      <span>Valtuudet</span>
      <span>Liikepankki</span>
    </p>
  </dcterms:description>
  <finlex:registerNumber>3828/1/89</finlex:registerNumber>
  <dcterms:issued>1990-01-26</dcterms:issued>
  <finlex:fileCopyNumber>301</finlex:fileCopyNumber>
  <sysluok>
    <snro>1.06.02.06.01</snro>
  </sysluok>
  <dcterms:abstract>
    <p>Arvopaperimarkkinalain 7 luvun 1 §:n 1 momentin mukaan tämän lain ja sen nojalla annettujen säännösten ja viranomaisten niiden nojalla antamien määräysten sekä arvopapereilla käytävää julkista kauppaa koskevien ohjesääntöjen, sääntöjen, ohjeiden ja sopimusehtojen noudattamista valvoo pankkitarkastusvirasto. Pankkitarkastuslain 9 §:n 2 momentin mukaan pankkitarkastusvirastolla on oikeus vaatia valvonnassaan olevalta yhteisöltä tehtäviensä suorittamiseksi tarpeelliset tiedot yhteisön, laitoksen ja toimipaikan asemasta, hoidosta ja toiminnasta.</p>
    <p>Asiassa saadun selvityksen mukaan pankkitarkastusvirasto on suorittaessaan sille kuuluvaa arvopaperimarkkinalain 7 luvun 1 §:n 1 momentissa säädettyä valvontaa havainnut Helsingin arvopaperipörssin päivän kaupoista osakkeittain tulostamasta osakeprotokollasta, että liikepankki oli tehnyt 5.9.1989 Helsingin arvopaperipörssissä useita kauppoja Oy X Ab:n osakkeilla ja oli ollut 6.9.1989 ostavana välittäjänä saman yhtiön osakkeita koskeneissa kaupoissa. Pankkitarkastusvirasto oli 6.9.1989 todennut, että ajanjaksona 1.8.-6.9.1989 yhtiön osakkeita oli kaikkiaan vaihdettu määrä, joka vastasi yhtiön äänimäärästä 17 prosenttia. Pankkitarkastusvirasto oli 7.9.1989 pyytänyt pankkitarkastuslain 9 §:n 2 momentin nojalla liikepankkia arvopaperinvälittäjänä antamaan virastolle selvityksen mainitun yhtiön sidottuja I-sarjan osakkeita koskevien, 5.9.1989 tehtyjen kauppojen numero 316, 318 ja 469 osapuolista. Pankin kieltäydyttyä antamasta pyydettyjä tietoja asiassa oli saadun selvityksen mukaan käyty neuvotteluja pankin ja pankkitarkastusviraston edustajien välillä. Pankkitarkastusvirasto oli antanut valituksenalaisen päätöksensä näiden neuvottelujen jälkeen ja yksilöinyt sen koskemaan tiettyjen, edellä jo mainittujen 5.9.1989 tehtyjen kauppojen osapuolia sekä 6.9.1989 tehtyjen kauppojen ostajia. Kun otettiin huomioon pyydettyjen tietojen yksilöinti ja rajaaminen tiettyihin kauppoihin sekä mainitun yhtiön osakkeilla tuolloin tehdyistä kaupoista ja vallinneista olosuhteista saatu selvitys, KHO katsoi näiden tietojen olleen pankkitarkastuslain 9 §:n 2 momentissa edellytetyllä tavalla tarpeellisia pankkitarkastusvirastolle arvopaperimarkkinalain 7 luvun 1 §:n 1 momentin mukaan kuuluvan valvontatehtävän suorittamiseksi. Arvopaperimarkkinalain 7 luvun 3 §:n säännös vaitiolovelvollisuudesta ei ollut esteenä mainittujen tietojen antamiselle, kun otettiin huomioon saman pykälän säännös siitä, että tällaisen tiedon saa ilmaista, mikäli se on asianmukaisessa järjestyksessä säädetty ilmaistavaksi, ja pankkitarkastuslain 9 §:n 2 momentin säännös pankkitarkastusviraston tietojensaantioikeudesta. Lisäksi oli otettava huomioon, että arvopaperimarkkinalain 7 luvun 3 §:n säännös koskee myös pankkitarkastusviraston virkamiehiä, ja 17 §:n säännös pankkitarkastusviraston virkamiehen salassapitovelvollisuudesta. Näillä perusteilla KHO katsoi, ottaen huomioon edellä mainittujen lainkohtien lisäksi pankkitarkastuslain 1 §:n ja liikepankkilain 21 §:n sekä hallintomenettelylain 23 ja 24 §:n, että pankkitarkastusvirastolla oli ollut mainituissa olosuhteissa oikeus saada liikepankilta päätöksessä tarkoitetut tiedot. Tämän vuoksi ei ollut syytä muuttaa pankkitarkastusviraston päätöksen lopputulosta. Pankin oli viipymättä toimitettava vaaditut tiedot pankkitarkastusvirastolle.</p>
  </dcterms:abstract>
  <p>ArvopaperimarkkinaL 7 luku 1 § 1 mom ja 3 §</p>
  <p>PankkitarkastusL 1 §</p>
  <p>PankkitarkastusL 9 § 2 mom</p>
  <p>PankkitarkastusL 17 §</p>
  <p>LiikepankkiL 21 §</p>
</finlex:document>
