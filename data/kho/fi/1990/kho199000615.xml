<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19900221">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199000615</dcterms:identifier>
  <finlex:ecliIdentifier>ECLI:FI:KHO:1990:A84</finlex:ecliIdentifier>
  <dcterms:title>21.2.1990/615 KHO:1990-A-84</dcterms:title>
  <dcterms:description>
    <p>
      <span>Ahvenanmaan maakuntahallituksen toimivalta</span>
      <span>Vesistön säännöstely</span>
      <span>Veden johtaminen kalankasvatuslaitosta varten</span>
      <span>Jäteveden johtaminen</span>
    </p>
  </dcterms:description>
  <finlex:registerNumber>2687/1/87</finlex:registerNumber>
  <dcterms:issued>1990-02-21</dcterms:issued>
  <finlex:fileCopyNumber>615</finlex:fileCopyNumber>
  <sysluok>
    <snro>1.01.01.07.05</snro>
    <snro>1.06.04.07</snro>
    <snro>1.06.04.08.01</snro>
  </sysluok>
  <dcterms:abstract>
    <p>Yhtiö pyysi Ahvenanmaan maakuntahallitukselta lupaa johtaa järvestä vettä kalankasvatuslaitosta varten, padota järven laskuoja ja siten säännöstellä järven veden korkeutta sekä johtaa kalankasvatuslaitoksen jätevedet mainittuun laskuojaan. Maakuntahallitus käsitteli jätevesien johtamista koskevan kysymyksen vesiensuojeluasetuksen mukaisena ilmoitusasiana. Tältä osalta maakuntahallitus 13.3.1987 hakijalle antamassaan lausunnossa katsoi, että hankkeesta ei aiheutunut vesilain 1 luvun 19 §:ssä tarkoitettua vesistön pilaantumista eikä yhtiön siten tarvinnut pyytää vesilain 10 luvun 24 §:ssä tarkoitettua lupaa vesioikeudelta, mikäli yhtiö noudatti maakuntahallituksen lausunnossa ilmoitettuja ohjeita ja ryhtyi siinä mainittuihin toimenpiteisiin. Muilta osin maakuntahallitus, samalla kun se muun muassa hylkäsi maakuntahallituksen toimivaltaa koskevan väitteen, myönsi 17.3.1987 antamallaan päätöksellä yhtiölle luvan järven säännöstelyyn ja veden johtamiseen kalankasvatuslaitosta varten. Korvausvaatimukset, sikäli kuin ne perustuivat järven säännöstelystä ja veden johtamisesta järvestä aiheutuviin vahinkoihin ja haittoihin, maakuntahallitus hylkäsi aiheettomina.</p>
    <p>KHO J:n ja hänen asiakumppaniensa valituksesta katsoi, että yhtiön tarkoituksena oli saada, kun otettiin huomioon vesilain 2 luvun 1 §, 8 luvun 1 ja 6 §:t, 9 luvun 2 § ja 10 luvun 24 §, sanotun lain mukainen lupa vesistön säännöstelyyn ja veden johtamiseen vesistöstä sekä jäteveden johtamiseen vesistöön. Hakemus oli siis myös jäteveden johtamista koskevalta osalta käsiteltävä lupa-asiana eikä ennakkoilmoitusta ja sen johdosta annettavaa lausuntoa koskevana asiana. Asiassa oli vesilain 16 luvun 21 §:n mukaisesti myös tuoltakin osin tutkittava, aiheutuiko yrityksestä sanotussa laissa tarkoitettua vahinkoa, haittaa tai muuta edunmenetystä ja mihin määrään korvausta oli suoritettava. Ottaen huomioon vesilain 14 luvun 1 §:n 1 momentin ja 7 §:n 2 momentin, vesilain soveltamisesta Ahvenanmaan maakunnassa annetun maakuntalain 1 ja 2 §:t sekä Ahvenanmaan itsehallintolain 19, 21 ja 22 §:t, KHO katsoi, että yhtiön hakemuksen käsittely, huomioon ottaen siihen myös sisältyvän lainkäytön, ei kuulunut maakuntahallitukselle vaan vesioikeudelle. Tämän vuoksi ja kun maakuntahallituksen 13.3.1987 antama lausunto ei sisältänyt muutoksenhausta hallintoasioissa annetun lain 3 §:ssä tarkoitettua valituskelpoista ratkaisua, KHO poisti sanottuun lausuntoon liitetyn valitusosoituksen ja jätti J:n ja hänen asiakumppaniensa sitä koskevan valituksen tutkimatta sekä kumosi ja poisti maakuntahallituksen 17.3.1987 antaman päätöksen ja siirsi yhtiön hakemuksen Länsi-Suomen vesioikeudelle siellä säädetyssä järjestyksessä käsiteltäväksi.</p>
  </dcterms:abstract>
  <p>VesiL 2 luku 1 §</p>
  <p>VesiL 8 luku 1 §</p>
  <p>VesiL 6</p>
  <p>VesiL 9 luku 2 §</p>
  <p>VesiL 10 luku 24 §</p>
  <p>VesiL 14 luku 1 1 mom</p>
  <p>VesiL 7 luku 2 §</p>
  <p>VesiL 16 luku 21 §</p>
  <p>Vesilain soveltamisesta Ahvenanmaan maakunnassa annetun maakuntalain 1 § ja 2 §</p>
  <p>Ahvenanmaan itsehallintoL 19 §</p>
  <p>Ahvenanmaan itsehallintoL 21 §</p>
  <p>Ahvenanmaan itsehallintoL 22 §</p>
</finlex:document>
