<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19901231">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199004755</dcterms:identifier>
  <finlex:ecliIdentifier>ECLI:FI:KHO:1990:B570</finlex:ecliIdentifier>
  <dcterms:title>31.12.1990/4755 KHO:1990-B-570</dcterms:title>
  <dcterms:description>
    <p>
      <span>Ennakkoperintä</span>
      <span>Asian selvittäminen</span>
      <span>Arviomaksuunpano</span>
      <span>Veronlisäys</span>
    </p>
  </dcterms:description>
  <finlex:registerNumber>3381/3/89</finlex:registerNumber>
  <dcterms:issued>1990-12-31</dcterms:issued>
  <finlex:fileCopyNumber>4755</finlex:fileCopyNumber>
  <sysluok>
    <snro>2.15.03.01.05.03</snro>
  </sysluok>
  <dcterms:abstract>
    <p>A:n kaupunki oli vuosia 1982-1987 koskeneessa ennakontarkastuksessa todettu toimittaneen ennakonpidätyksiä maksamistaan palkoista liian pienenä eräissä erityistilanteissa, mm. maksaessaan palkkaa palkanmaksukaudesta poikkeavilta ajanjaksoilta ja maksaessaan lomakorvauksia. Virheiden määrän selvittämiseksi tarkastajat käyttäen otantamenetelmää tarkastivat sattumanvaraisesti yhteensä 1559 työntekijän palkkalaskelmat vuodelta 1987. Määrä vastasi 7,5 prosenttia A:n palkansaajien lukumäärästä vuonna 1987. Todetut keskimääräiset virheet suhteutettiin palkansaajien mainittuun kokonaismäärään ja näin saatiin arvioitu alipidätysten määrä vuonna 1987. Niiden määrä vuosina 1982-1986 laskettiin oikaisemalla vuoden 1987 alipidätyksen määrää otantavuoden ja laskettavana olevan vuoden ilmoitetun palkansaajamäärän suhteella ja TEL-indeksin muutoksella. Ennakkotarkastuksen yhteydessä A:ta kehoitettiin selvittämään alipidätysten tarkat määrät palkansaajittain. A ei esittänyt pyydettyjä tietoja. Lääninveroviraston toimitettua laiminlyödyille ennakonpidätyksille veronkorotuksineen laskettujen veronlisäysten maksuunpanot ennakontarkastajien esityksen mukaisesti A valituksessaan vaati maksuunpanoja kumottavaksi, koska kysymyksessä olevat laiminlyöntitapaukset olivat tulkinnanvaraisia, A:n palkkakirjanpidossa ei ollut puutteita ja A oli antanut tarkastajille kaikki ne tiedot, mitkä käytännössä oli ollut mahdollista antaa. Otantamenettely oli johtanut virheellisiin tuloksiin eikä arvioon perustuvalla maksuunpanolle ollut edellytyksiä. A:n valitus hylättiin lääninoikeudessa. Perusteluna lausuttiin mm., että A:lla oli hallussaan ennakonpidätyksessä tapahtuneiden virheiden tarkkojen määrien selvittämiseksi tarvittavat tiedot. Koska A sille varatusta tilaisuudesta huolimatta ei ollut esittänyt virheiden tarkan määrän selvittämiseksi tarpeellisia tietoja, lääninveroviraston oli ollut toimitettava maksuunpano arvioimalla. A ei ollut osoittanut näitä määriä virheellisiksi. Korkein hallinto-oikeus katsoi, ettei ollut syytä muuttaa maksuunpanoja muutoin kuin, että veronkorotus alennettiin 1 prosenttiin. Palkanmaksuvuodet 1982-1986. Eri mieltä olleet jäsenet olisivat kumonneet maksuunpanot.</p>
    <p>Äänestys 3-2.</p>
  </dcterms:abstract>
  <p>EnnakkoperintäL 24 §</p>
  <p>EnnakkoperintäL 25 b §</p>
  <p>Vrt. D:4608/3/89, jossa kysymys saman työnantajan palkanmaksuvuodesta 1987. Valitus hylättiin yksimielisesti.</p>
</finlex:document>
