<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19901015">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199003450</dcterms:identifier>
  <finlex:ecliIdentifier>ECLI:FI:KHO:1990:B504</finlex:ecliIdentifier>
  <dcterms:title>15.10.1990/3450 KHO:1990-B-504</dcterms:title>
  <dcterms:description>
    <p>
      <span>Elinkeinotulon verotus</span>
      <span>Henkilökohtaisen tulon verotus</span>
      <span>Elinkeinon käsite</span>
      <span>Osakesäästäminen</span>
      <span>Sijoitustoiminta</span>
      <span>Yritysmuoto</span>
      <span>Yksityisen henkilön harjoittama arvopaperikauppa</span>
      <span>Velkojen korkojen vähentäminen</span>
      <span>Elinkeinotoimintaan liittyvien velkojen korot</span>
    </p>
  </dcterms:description>
  <finlex:registerNumber>1751/3/90</finlex:registerNumber>
  <dcterms:issued>1990-10-15</dcterms:issued>
  <finlex:fileCopyNumber>3450</finlex:fileCopyNumber>
  <sysluok>
    <snro>2.04.01.01.02</snro>
    <snro>2.08.01.01.03.01</snro>
  </sysluok>
  <dcterms:abstract>
    <p>Yksityisellä toiminimellä rakennustoimintaa harjoittanut rakennusmestari vähensi rakennusalan toimintaa v. 1988 lopussa, minkä jälkeen aloitettiin aktiivinen arvopaperikauppa. Rakennusmestarin vaimo A, joka oli koulutukseltaan merkonomi, ryhtyi päätoimisesti käymään kauppaa pörssiosakkeilla sekä meklari- ja OTC-listalla noteerattavien yhtiöiden osakkeilla. A:n harjoittama arvopaperikauppa oli tilikaudella 1.1.-31.12.1989 käsittänyt arvopapereiden myyntitapahtumia 98 kappaletta myyntien yhteismäärän ollessa 2.919.000 markkaa sekä ostotapahtumia 71 kappaletta ostojen yhteismäärän ollessa 2.278.000 markkaa. Arvopaperisalkkuun oli kuulunut lähes 50 eri yhtiön osakkeita. Tilinpäätösajankohtana arvopaperisalkkuun oli kuulunut 8 eri yhtiön osakkeita, joiden käypä arvo oli 950.000 markkaa ja arvopaperikauppaan liittyvien velkojen määrä 1.592.000 markkaa. Ostot ja myynnit oli hoidettu pankkien notaariaattiosastojen välityksellä. Arvopaperisalkku oli vaihtunut vuoden aikana noin 4,5 kertaa. A oli hankkinut tietokonejärjestelmän pörssin reaaliaikaisen seurannan mahdollistavine ohjelmineen. Toimintaa oli harjoitettu kotona olevista yrityksen toimintaan varatuista tiloista käsin. KHO katsoi, että A ei ollut hankkinut arvopapereita pysyvään omistukseen sijoitustarkoituksessa vaan hän harjoitti aktiivisesti arvopaperikauppaa. Kun otettiin huomioon arvopaperikaupan laajuus ja arvopaperisalkun vaihtuvuus, osakkeisiin sidottu oma ja vieras pääoma sekä laiteinvestoinnit, A:n harjoittamaa arvopaperikauppaa oli pidettävä elinkeinotulon verottamisesta annetussa laissa tarkoitettuna toimintana. Sillä seikalla, että arvopaperikauppaa harjoitti yksityinen henkilö tai toiminimi, ei ollut asian arvostelussa merkitystä. A sai verotuksessaan vähentää velkojen korot elinkeinotoimintaan liittyvinä korkoina. Vähemmistöön kuuluvat 2 jäsentä katsoivat, ettei toimintaa voitu pitää elinkeinotoimintana, mutta kylläkin ansiotoimintana. Vähemmistöön jäänyt 1 jäsen katsoi, ettei yksityisen henkilön harjoittama osakekauppa ollut elinkeinotoimintaa.</p>
    <p>Äänestys 4-2-1.</p>
    <p>Verovuosi_1989</p>
  </dcterms:abstract>
  <p>ElinkVL 1 §</p>
  <p>TVL 87 § 1 mom</p>
</finlex:document>
