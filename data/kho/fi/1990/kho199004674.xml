<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19901228">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199004674</dcterms:identifier>
  <finlex:ecliIdentifier>ECLI:FI:KHO:1990:B519</finlex:ecliIdentifier>
  <dcterms:title>28.12.1990/4674 KHO:1990-B-519</dcterms:title>
  <dcterms:description>
    <p>
      <span>Elinkeinotulon verotus</span>
      <span>Konserniavustus</span>
      <span>Konsernisuhde</span>
      <span>Emoyhtiö</span>
      <span>Tytäryhtiö</span>
      <span>Omistus</span>
    </p>
  </dcterms:description>
  <finlex:registerNumber>2343/3/90</finlex:registerNumber>
  <dcterms:issued>1990-12-28</dcterms:issued>
  <finlex:fileCopyNumber>4674</finlex:fileCopyNumber>
  <sysluok>
    <snro>2.04.05.01.28</snro>
  </sysluok>
  <dcterms:abstract>
    <p>Emoyhtiö E Oy oli yhdessä tytäryhtiönsä A Oy:n kanssa omistanut ennen 27.12.1989 tapahtunutta B Oy:n osakepääoman korotusta viimeksi mainitun yhtiön osakkeita vähemmän kuin konserniavustuksesta verotuksessa annetun lain 3 §:n 1 momentissa edellytetään. Osakeannissa E Oy ja A Oy olivat yhdessä merkinneet B Oy:n osakkeita niin paljon, että yhtiöiden osuus oli noussut yli edellä mainitussa lainkohdassa säädetyn yhdeksän kymmenesosan.</p>
    <p>Konserniavustuksesta verotuksessa annetun lain 7 §:n 1 kohdan mukaan edellytyksenä avustuksen käsittelemiselle konserniavustuksena on lisäksi, että 3 §:ssä tarkoitettu konsernisuhde antajan ja saajan kesken on kestänyt koko verovuoden. Kaikkien yhtiöiden tilikausi oli kalenterivuosi. Kun otettiin huomioon osakeyhtiölain 4 luvun 9 §:n 2 ja 3 momentin säännökset ja se, ettei osakepääoman korotusta ollut merkitty kaupparekisteriin ennen 1.1.1990, konserniavustuksesta verotuksessa annetun lain 3 §:n 1 momentissa tarkoitettu konsernisuhde emoyhteisön E ja tytäryhteisön B välillä ei näin ollen ollut kestänyt koko verovuotta 1990. KHO ottaen huomioon myös viimeksi mainitun lain 3 §:n 2 momentin kumosi keskusverolautakunnan päätöksen ja ennakkotiedon sekä uutena ennakkotietona lausui, että jos E Oy antoi verovuoden 1990 aikana konserniavustuksen B Oy:lle, E Oy ei saanut verotuksessaan lukea avustusta kuluksi konserniavustuksesta verotuksessa annetun lain perusteella.</p>
    <p>Samoin D:2720/3/90</p>
    <p>Äänestys 3-2.</p>
    <p>Ennakkotieto verovuodelle 1990.</p>
  </dcterms:abstract>
  <p>L konserniavustuksesta verotuksessa 3 §</p>
  <p>L konserniavustuksesta verotuksessa 4 §</p>
  <p>L konserniavustuksesta verotuksessa 7 §</p>
  <p>OsakeyhtiöL 4 luku 9 § 2 mom</p>
  <p>OsakeyhtiöL 9 § 3 mom</p>
</finlex:document>
