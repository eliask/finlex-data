<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19900625">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199002158</dcterms:identifier>
  <finlex:ecliIdentifier>ECLI:FI:KHO:1990:A105</finlex:ecliIdentifier>
  <dcterms:title>25.6.1990/2158 KHO:1990-A-105</dcterms:title>
  <dcterms:description>
    <p>
      <span>Teletoiminta</span>
      <span>Erillisverkko</span>
      <span>Kunta</span>
      <span>Tietojenkäsittely</span>
      <span>Ministeriön norminantovalta</span>
    </p>
  </dcterms:description>
  <finlex:registerNumber>3868/7/89</finlex:registerNumber>
  <dcterms:issued>1990-06-25</dcterms:issued>
  <finlex:fileCopyNumber>2158</finlex:fileCopyNumber>
  <sysluok>
    <snro>1.06.06.10.04</snro>
  </sysluok>
  <dcterms:abstract>
    <p>Kaupunki pyysi liikenneministeriöltä lupaa teletoiminnan harjoittamiseen kaupungin oman tietojenkäsittelyn tarvitseman tietoliikenteen erillisverkossa kaupungin alueella ja ilmoitti, että kaupungin tietojenkäsittelytoiminnan tietoliikenneperustaksi oli valittu Ethernet-lähiverkkoratkaisu, joka kattoi uuden kaupungintalon, jossa on noin 760 metriä paksua Ethernet-kaapelointia ja noin 170 metriä ohutta Ethernetiä sekä valmius noin 320 atk-pisteelle. Lisäksi Ethernet-lähiverkko oli tarkoitus rakentaa myös kaupungin uuteen terveyskeskukseen ja vanhalle kaupungintalolle ja energialaitoksella oli lähiverkkovalmius. Lähiverkkojen yhdistämiseksi ja eri toimipisteisiin sijoitettavien osasto- ja työasematietokoneiden yhteydeksi keskustietokoneisiin tarvittiin alkuvaiheessa valokaapeliyhteydet kaupungintalon ja terveyskeskuksen sekä kaupungintalon, vanhan kaupungintalon ja energialaitoksen välillä. Kustannussyistä sekä laajan lähiverkon hallittavuusnäkökohdat huomioon ottaen oli perusteltua, että valokaapeliyhteydet ovat kaupungin omistuksessa.</p>
    <p>Posti- ja telelaitos katsoi lausunnossaan, että hakemuksessa tarkoitettu toiminta on teletoimintalain 5 §:n mukaista teletoimintaa erillisverkossa. Erillisverkkolupia voidaan sinänsä myöntää, jos verkot on tarkoitettu käyttäjän omiin erityistarpeisiin ja myös muutoin lain 5 § huomioon ottaen rajoitettuna. Kaupungin hakemuksessa tarkoitettu verkko näytti periaatteessa tällaiselta. Ennen luvan myöntämistä oli kuitenkin tarvetta selvittää kunnallisiin erillisverkkoihin liittyviä kysymyksiä, jotta lain 5 §:n soveltamiselle voitaisiin luoda myös muihin vastaaviin tapauksiin sovellettavissa olevat periaatteet. Hakemuksessa tarkoitetun tyyppisille ja erityisesti sitä laajemmille erillisverkoille ei tullut myöntää lupia ennen kuin tällaisten verkkojen tarve ja niiden vaikutukset yleiseen teletoimintaan on riittävästi selvitetty. Liikenneministeriö hylkäsi kaupungin hakemuksen teletoimintalain 5 §:n nojalla tekemällään päätöksellä, koska hakemuksessa tarkoitetun hankkeen toteuttamiseksi tarpeelliset teleyhteydet ovat saatavissa myös yleistä teletoimintaa teletoimintalain 9 §:n 2 momentin nojalla alueella harjoittavalta posti- ja telelaitokselta ja koska hakemuksen mukaista teletoimintaa on pidettävä sellaisena, että sen, samoin kuin muiden liikennemäärältään suurten ja suurehkojen telepalveluiden käyttäjien vastaavan kaltaisen teletoiminnan siirtymisellä lähinnä kustannussyistä erillisverkkoihin on haitallista vaikutusta yleisen teletoiminnan harjoittajien kyvylle vastata yleisestä teletoiminnasta ja erityisesti sen peruspalveluista, ja kun asiassa ei ollut ilmennyt mitään muutakaan erityistä syytä luvan myöntämiselle.</p>
    <p>KHO lausui, että teletoimintalain 1 §:n mukaan laki ei koske muun ohessa merkitykseltään vähäistä teletoimintaa sen mukaan kuin asetuksella säädetään. Teletoiminta-asetuksen 1 §:n mukaan teletoimintalain 1 §:n 3 momentin 4 kohdassa tarkoitettua merkitykseltään vähäistä teletoimintaa on paitsi sähkölaitoksen käytön ja valvonnan edellyttämä teletoiminta ja kunnallistekniikan käytön ja valvonnan sekä liikenteen ohjauksen edellyttämä teletoiminta, myös muu yleisen teleliikenteen kannalta merkitykseltään vähäinen sekä laadultaan ja laajuudeltaan edellisiin verrattava teletoiminta sen mukaan kuin liikenneministeriö määrää. Teletoimintalaissa on säädetty asetuksella säädettäväksi, mitä tarkoitetaan laissa vähäisellä teletoiminnalla. Asetuksessa ei kuitenkaan ole tarkemmin määritelty, millaista teletoimintaa on pidettävä yleisen teleliikenteen kannalta merkitykseltään vähäisenä. Liikenneministeriö ei ole antanut asetuksen 1 §:n 3 kohdassa tarkoitettuja määräyksiä. Asetuksella ei ole sitä paitsi voitu perustaa ministeriölle kysymyksessä olevaa norminantovaltaa, koska lain mukaan asianomaiset tarkemmat säännökset tulee antaa asetuksella. Kaupungin hakemuksessa tarkoitettua teletoimintaa ei asiakirjojen mukaan ollut pidettävä teletoimintalain 1 §:n 3 momentin 4 kohdassa tarkoitettua merkitykseltään vähäistä teletoimintaa laajempana. Näin ollen teletoimintalaki ei koske sanottua toimintaa eikä kaupunki tarvitse hakemaansa lupaa sitä varten. Kun liikenneministeriön päätös siten loukkasi kaupungin oikeutta, KHO ottaen huomioon muutoksenhausta hallintoasioissa annetun lain 4 §:n 1 momentin, kumosi ministeriön päätöksen ja hylkäsi kaupungin hakemuksen.</p>
  </dcterms:abstract>
  <p>TeletoimintaL 1 § 3 mom 4 kohta</p>
  <p>TeletoimintaA 1 §</p>
</finlex:document>
