<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19900716">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199002309</dcterms:identifier>
  <finlex:ecliIdentifier>ECLI:FI:KHO:1990:A121</finlex:ecliIdentifier>
  <dcterms:title>16.7.1990/2309 KHO:1990-A-121</dcterms:title>
  <dcterms:description>
    <p>
      <span>Vammaispalvelu</span>
      <span>Auton hankkimiskustannukset</span>
      <span>Toteuttamissuunnitelma</span>
      <span>Taloudellinen tukitoimi</span>
    </p>
  </dcterms:description>
  <finlex:registerNumber>538/5/89</finlex:registerNumber>
  <dcterms:issued>1990-07-16</dcterms:issued>
  <finlex:fileCopyNumber>2309</finlex:fileCopyNumber>
  <sysluok>
    <snro>1.07.04.07.05</snro>
  </sysluok>
  <dcterms:abstract>
    <p>A oli hakenut vammaispalvelulain ja -asetuksen mukaista korvausta vuonna 1988 hankkimansa uuden automaattivaihteisen ja käsihallintalaitteilla varustetun auton hankintakustannuksiin. Asianomainen viranhaltija oli myöntänyt A:lle korvauksen automaattivaihteiston ja käsihallintalaitteiden hankintakustannusten osalta, mutta hylännyt A:n hakemuksen muulta osalta, koska korvauksen suorittaminen kaupungin vuoden 1988 sosiaalihuollon toteuttamissuunnitelman ja sen määrärahojen puitteissa ei ollut mahdollista. Sosiaalilautakunta oli 14.9.1988 tekemällään päätöksellä pysyttänyt viranhaltijan päätöksen. Lääninoikeus oli A:n valituksesta lausunut, että sosiaalilautakunta oli velvollinen korvaamaan vammaiselle henkilölle tämän sairauden edellyttämän tarpeen mukaisen ja samalla kohtuullisen hintaisen auton hankkimiskustannuksia. Asiakirjoista saatavan selvityksen mukaan A oli niin vaikeasti halvaantunut, että hän tarvitsi autoa päivittäisessä liikkumisessaan ja vapaa-ajan toiminnoissa. Näin ollen edellytykset auton hankintakustannusten korvaamiselle olivat olemassa. Kaupungin talousarviossa kysymyksessä olevaan tarkoitukseen varattujen määrärahojen riittämättömyydellä ei ollut asiassa oikeudellista merkitystä. Sosiaalilautakunnan ei siten olisi tullut mainitsemillaan perusteilla hylätä hakemusta valituksenalaiselta osalta. Sen vuoksi ja ottaen huomioon vammaisuuden perusteella järjestettävistä palveluista ja tukitoimista annetun lain 2 §:n ja 9 §:n 1 momentin ja vastaavan asetuksen 17 ja 21 §:n sekä sosiaalihallituksen ohjekirjeen nro 2/1987 lääninoikeus oli kumonnut lautakunnan päätöksen valituksenalaiselta osalta ja palauttanut asian lautakunnalle uudelleen käsiteltäväksi. Korkein hallinto-oikeus myönsi sosiaalilautakunnalle valitusluvan. Vammaisuuden perusteella myönnettävistä palveluista ja tukitoimista annetun lain 3 §:n mukaan kunnan on huolehdittava siitä, että vammaisille tarkoitetut palvelut ja tukitoimet järjestetään sisällöltään ja laajuudeltaan sellaisina kuin kunnassa esiintyvä tarve edellyttää. Lain 5, 8 ja 9 §:n 2 momenteista ilmenee, että kunnalla on erityinen velvollisuus järjestää vammaiselle henkilölle mainituissa 8 ja 9 §:n 2 momenteissa tarkoitetut palvelut ja tukitoimet riippumatta sosiaali- ja terveydenhuollon suunnittelusta ja valtionosuudesta annetussa laissa tarkoitetun toteuttamissuunnitelman mukaisesta sosiaalihuollosta. Nyt kysymyksessä oleva auton hankintakustannusten korvaamista koskeva tukitoimi, kun otettiin huomioon vammaisuuden perusteella myönnettävistä palveluista ja tukitoimista annetun 5 ja 9 §:n 1 momentit sekä vastaavan asetuksen 17 §, oli sen sijaan sellainen, jonka kunta järjestää sanotunlaisen toteuttamisuunnitelman mukaisen sosiaalihuollon puitteissa. Asiakirjoista saatavan selvityksen mukaan sosiaalilautakunnan asianomainen viranhaltija, ratkaistessaan A:n hakemuksen korvauksen saamisesta auton hankkimisesta vuonna 1988 aiheutuneisiin kustannuksiin, oli tehnyt päätöksensä kaupungin vuoden 1988 sosiaalihuollon toteuttamisuunnitelman mukaisen sosiaalihuollon ja sen mukaisten määrärahojen puitteissa. Auton hankintakustannusten korvaaminen muulta kuin automaattivaihteiston ja käsihallintalaitteiden hankintakustannusten osalta ei ollut ollut mahdollista sanotun toteuttamisuunnitelman ja sen mukaisten määrärahojen puitteissa. Viranhaltija oli siten voinut hylätä A:n hakemuksen kysymyksessä olevalta osalta. Sosiaalilautakunnan päätös, jolla viranhaltijan päätös oli pysytetty, ei niin ollen ollut virheellinen. Tämän vuoksi korkein hallinto-oikeus kumosi lääninoikeuden päätöksen ja hylkäsi A:n sosiaalilautakunnan päätöksestä lääninoikeudelle tekemän valituksen. Sosiaalilautakunnan päätös, jolla viranhaltijan päätös oli pysytetty, jäi siis voimaan.</p>
  </dcterms:abstract>
  <p>VammaispalveluL 3 §</p>
  <p>VammaispalveluL 5 §</p>
  <p>VammaispalveluL 8 §</p>
  <p>VammaispalveluL 9 §</p>
  <p>VammaispalveluA 17 §</p>
  <p>VammaispalveluA 21 §</p>
</finlex:document>
