<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19901128">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199004218</dcterms:identifier>
  <finlex:ecliIdentifier>ECLI:FI:KHO:1990:T4218</finlex:ecliIdentifier>
  <dcterms:title>28.11.1990/4218</dcterms:title>
  <dcterms:description>
    <p>
      <span>Hallintoprosessi</span>
      <span>Hallintoriita-asia</span>
      <span>Hakemus</span>
      <span>Liikaa suoritetun määrän palauttaminen</span>
      <span>Verolle suoritetun lykkäyskoron palauttaminen</span>
    </p>
  </dcterms:description>
  <finlex:registerNumber>4643/3/89</finlex:registerNumber>
  <dcterms:issued>1990-11-28</dcterms:issued>
  <finlex:fileCopyNumber>4218</finlex:fileCopyNumber>
  <sysluok>
    <snro>1.09.04.01.06</snro>
    <snro>1.09.09.02.01</snro>
  </sysluok>
  <dcterms:abstract>
    <p>Yhtiölle oli valtioneuvoston oikeudesta myöntää lykkäystä veron maksamiseen eräissä tapauksissa annetun lain 349/78 nojalla myönnetty lykkäystä jälkiverojen maksamiseen. Lykkäysehtojen mukaan lykätyille erille perittiin suorituksen yhteydessä 12 prosentin vuotuinen korko. Yhtiö oli lyhentänyt lykkäyspäätöksen mukaisissa erissä verovelkaansa ja suorittanut samassa yhteydessä korkoa. Yhtiö vapautettiin sittemmin valtiovarainministeriön päätöksellä suorittamasta eräitä myöhemmin erääntyviä eriä ja lykkäyskorkoa, joka erääntyi maksettavaksi päätöksen antamisen jälkeen. Yhtiö katsoi, että se oli lyhennysten yhteydessä suorittanut liikaa korkoa ja hakemuksessaan lääninverovirastolle pyysi liikaa suoritettuja määriä palautettavaksi. Lääninverovirasto hylkäsi hakemuksen ja verohallitus, jonne yhtiö päätökseen liitetyn valitusosoituksen mukaisesti valitti, hylkäsi valituksen. KHO lausui, että yhtiö oli suorittanut kulloisenkin verovelan lyhennyksen ja sille korkoa, eikä korkoa ollut maksuunpantu yhtiölle. Kysymyksessä olevalla perusteella tehdyn hakemuksen käsittelystä ei ollut tarkempia säännöksiä. Lääninveroviraston ei voitu katsoa yhtiötä sitovasti ratkaisseen, oliko valtio velvollinen suorittamaan yhtiölle kysymyksessä olevan määrän, vaan vaatimus siitä voitiin erikseen käsitellä hallintoriitaasiana lääninoikeuslain 3 §:ssä säädetyssä järjestyksessä läänioikeudessa. Lääninveroviraston ei näin ollen olisi tullut osoittaa yhtiötä hakemaan muutosta päätökseensä eikä verohallituksen tutkia yhtiön valitusta. KHO kumosi ja poisti verohallituksen päätöksen ja siirsi asian lääninoikeudelle käsiteltäväksi hallintoriita-asioista säädetyssä järjestyksessä.</p>
    <p>Äänestys 4-1.</p>
  </dcterms:abstract>
</finlex:document>
