<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19900606">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199001963</dcterms:identifier>
  <finlex:ecliIdentifier>ECLI:FI:KHO:1990:A79</finlex:ecliIdentifier>
  <dcterms:title>6.6.1990/1963a KHO:1990-A-79</dcterms:title>
  <dcterms:description>
    <p>
      <span>Rakennusasia</span>
      <span>RakennusL 124 a §:n toimenpidelupa</span>
      <span>Täytäntöönpanon kieltäminen</span>
    </p>
  </dcterms:description>
  <finlex:registerNumber>2024/4/90</finlex:registerNumber>
  <dcterms:issued>1990-06-06</dcterms:issued>
  <finlex:fileCopyNumber>1963a</finlex:fileCopyNumber>
  <sysluok>
    <snro>1.04.05.07.03</snro>
    <snro>1.04.05.08.04</snro>
    <snro>1.04.05.08.06</snro>
  </sysluok>
  <dcterms:abstract>
    <p>Hangon kaupunginhallitus myönsi Hangon kaupungille rakennuslain 124 a §:n mukaisen luvan kaivuu- ja louhintatöihin junalauttalaiturin rakentamiseksi Hangon Tulliniemelle sekä antoi luvan ryhtyä toimenpiteisiin ennen kuin lupapäätös oli saanut lainvoiman. Päätöksestä valitettiin muun ohella sillä perusteella, että toimenpiteiden kohteena olevalla alueella oli voimassa maaherran luonnonsuojelulain nojalla 15.2.1933 tekemä päätös, jolla oli perustettu alueelle linnustonsuojelualue. Lääninhallitus viitaten siihen, että alue oli voimassa olevassa asemakaavassa osoitettu satamatoimintoja varten, katsoi, ettei ollut ilmennyt riittäviä syitä täytäntöönpanon kieltämiseen, ja hylkäsi valitukset. KHO totesi päätöksessään, että kaivuu- ja louhintatöiden kohteena oleva alue sijaitsi sekä asemakaavan mukaisella satama-alueella että edellä mainitulla linnustonsuojelualueella. Lääninhallituksen käsiteltävänä oli luonnonsuojelua mainitulla suojelualueella koskeva Hangon kaupungin hakemus. Alue oli ainakin pääosin luonnontilassa. Näissä oloissa KHO muuttaen lääninhallituksen päätöstä kumosi kaupunginhallituksen päätöksen siltä osin kuin kaupunginhallitus oli antanut luvan töiden aloittamiseen ennen kuin lupapäätös oli saanut lainvoiman sekä määräsi, että jo aloitetut työt oli keskeytettävä. KHO:n käsiteltävänä oli myös hakemus, että ylimääräisestä muutoksenhausta hallintoasioissa annetun lain nojalla purettaisiin asemakaavan vahvistamista koskeva päätös sikäli kuin se oli ristiriidassa suojelupäätöksen kanssa.</p>
  </dcterms:abstract>
  <p>RakennusL 124 a § 5 mom</p>
  <p>Maa-ainesL 21 §</p>
</finlex:document>
