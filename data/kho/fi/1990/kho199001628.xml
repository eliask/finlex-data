<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19900511">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199001628</dcterms:identifier>
  <finlex:ecliIdentifier>ECLI:FI:KHO:1990:A89</finlex:ecliIdentifier>
  <dcterms:title>11.5.1990/1628 KHO:1990-A-89</dcterms:title>
  <dcterms:description>
    <p>
      <span>Kilpailunrajoitus</span>
      <span>Rekisteröinti</span>
      <span>Elinkeinonharjoittajain yhteenliittymä</span>
      <span>Työelämä</span>
    </p>
  </dcterms:description>
  <finlex:registerNumber>602/1/89</finlex:registerNumber>
  <dcterms:issued>1990-05-11</dcterms:issued>
  <finlex:fileCopyNumber>1628</finlex:fileCopyNumber>
  <sysluok>
    <snro>1.06.02.04.04</snro>
  </sysluok>
  <dcterms:abstract>
    <p>Suomen Lääkäriliitto r.y:n jäseneksi voitiin kutsua jokainen Suomessa laillistettu lääkäri tai muu henkilö, joka oli saanut luvan lääkärintoimen harjoittamiseen Suomessa. Liitossa oli 24.2.1988 kaikkiaan 13.419 jäsentä. Liiton sääntöjen 3 §:n mukaan liiton jäsen oli erottamisen uhalla velvollinen noudattamaan liiton sääntöjä ja niihin perustuvia ohje- ja johtosääntöjä sekä liiton elinten päätöksiä. Kilpailuvirasto oli katsonut päätöksessään, että liiton jäsenilleen laatimat palkkiosuositukset olivat rekisteröitäviä kilpailunrajoituksia ja päätti kilpailunrajoituksista 29.7.1988 annetun lain (709/88) 12 §:n nojalla merkitä palkkiosuosituksia koskevan selostuksen kilpailuvirastossa kilpailunrajoituksista pidettävään rekisteriin sekä määrätä asiassa virastolle kertyneen aineiston julkiseksi. KHO lausui päätöksessään, että lääkärin toiminta tapahtuu luovuttamalla ammattimaisesti vastinetta vastaan palveluksia ja että lääkärit näin ollen lukuun ottamatta työ- tai virkasuhteessa toimivia lääkäreitä ovat kilpailunrajoituksista annetun lain 3 §:n 1 momentissa tarkoitettuja elinkeinonharjoittajia. Suomen Lääkäriliitto r.y. valvoo sääntöjensä mukaan lääkärien yhteiskunnallisia ja taloudellisia etuja, edustaa lääkärikuntaa suhteessa muihin ammatillisiin yhteenliittymiin sekä valvoo lääkärikunnan etuja ja pyrkii edistämään lääkärikunnan yhteisiä pyrkimyksiä. Liiton jäsen on erottamisen uhalla velvollinen noudattamaan liiton sääntöjä ja niihin perustuvia ohjeja johtosääntöjä sekä liiton elinten päätöksiä. Ottaen myös huomioon lääkärien yleinen kuuluminen liittoon Suomen Lääkäriliitto r.y. on lääkäreiden yhteisenä järjestönä sanotun lain 3 §:n 2 momentissa tarkoitettu elinkeinonharjoittajien yhteenliittymä.</p>
    <p>Koska kilpailuviraston päätöksessä mainituista kilpailunrajoituksina rekisteröitäväksi määrätyistä palkkiosuosituksista osa kuitenkin koski sisällöltään työmarkkinoita, korkein hallintooikeus, ottaen huomioon kilpailunrajoituksista annetun lain 2 §:n 1 momentin sekä 3, 6 ja 12 §:n, kumosi kilpailuviraston päätöksen näitä palkkiosuosituksia koskevalta osalta, mutta jätti päätöksen muutoin lopputulokseltaan pysyväksi.</p>
    <p>siitä kysymyksestä, onko Suomen Lääkäriliitto r.y. edellä mainitun lain 3 §:n 2 momentissa tarkoitettu yhteenliittymä. Lisäksi äänestys rekisteröitävissä olevista palkkiosuosituksista.</p>
    <p>Äänestys 4-1</p>
  </dcterms:abstract>
</finlex:document>
