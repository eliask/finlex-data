<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19901105">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199003791</dcterms:identifier>
  <finlex:ecliIdentifier>ECLI:FI:KHO:1990:A15</finlex:ecliIdentifier>
  <dcterms:title>5.11.1990/3791 KHO:1990-A-15</dcterms:title>
  <dcterms:description>
    <p>
      <span>Ylimääräinen muutoksenhaku</span>
      <span>Kantelu</span>
      <span>Menettelyvirhe</span>
      <span>Valtion virkamies</span>
      <span>Irtisanominen</span>
      <span>Virantoimituksesta pidättäminen</span>
      <span>Yleinen etu</span>
      <span>Kuuleminen</span>
      <span>Tiedottaminen pääluottamusmiehen tai luottamusmiehen kuulemismahdollisuudesta</span>
      <span>Pääluottamusmies</span>
      <span>Luottamusmies</span>
    </p>
  </dcterms:description>
  <finlex:registerNumber>1776/6/90</finlex:registerNumber>
  <dcterms:issued>1990-11-05</dcterms:issued>
  <finlex:fileCopyNumber>3791</finlex:fileCopyNumber>
  <sysluok>
    <snro>1.01.03.01.01.06</snro>
    <snro>1.09.12.02.01</snro>
  </sysluok>
  <dcterms:abstract>
    <p>Valtioneuvosto oli irtisanonut virkamiehen työsuojelupiirin piiripäällikön virasta valtion virkamieslain 46 §:n 1 momentin ja 2 momentin 2 ja 3 kohtien nojalla kuuden kuukauden kuluttua päätöksen tiedoksiannosta lukien kykenemättömyyden asianmukaisesti suorittaa virkatehtäviään sekä jatkuvan virkavelvollisuuksien vastaisen toiminnan ja jatkuvan virkavelvollisuuksien laiminlyömisen vuoksi, ja työministeriö oli samana päivänä tehdyllä päätöksellä pidättänyt hänet virantoimituksesta välittömästi irtisanomisen jälkeen valtion virkamieslain 65 §:n 2 momentin 4 kohdan ja 66 §:n 1 momentin nojalla, koska irtisanomiseen johtaneet syyt osoittivat, että yleinen etu vaatii virantoimituksen päättämistä välittömästi irtisanomisen jälkeen. Virkamiehen valitusajan päättymisen jälkeen korkeimmalle hallinto-oikeudelle tekemät valitukset jätettiin tutkimatta, kun ylimääräisestä muutoksenhausta hallintoasioissa annetun lain (HPurkuL) 4 §:ssä tarkoitettuja edellytyksiä menetetyn määräajan palauttamiselle ei ollut, mutta korkein hallinto-oikeus tutki virkamiehen asiassa hallintokanteluksi otsikoiman kirjoituksen HPurkuL 2 §:ssä tarkoitettuna kanteluna.</p>
    <p>Kantelussaan virkamies lausui, että hänelle ei ollut ilmoitettu ennen irtisanomista, eikä virantoimituksesta pidättämistä koskevaa päätöstä valtion virkamiesasetuksen 34 §:n edellyttämällä tavalla mahdollisuudesta pyytää pääluottamusmiehensä tai luottamusmiehensä kuulemista asiassa. Hänelle ei myöskään ennen virantoimituksesta pidättämistä koskevaa päätöstä ollut varattu tilaisuutta tulla kuulluksi asiassa valtion virkamieslain edellyttämällä tavalla.</p>
    <p>Asiakirjoista saadun selvityksen perusteella korkein hallintooikeus katsoi, että asian laadun vuoksi päätös virkamiehen pidättämisestä virantoimituksesta oli ollut saatettava voimaan välittömästi hänen tultuaan irtisanotuksi virastaan. Kun päätös virantoimituksesta pidättämisestä valtion virkamieslain 66 §:n 2 momentin mukaan oli näin ollen voitu tehdä asianosaista kuulematta, ei asian käsittelyssä ollut tapahtunut sellaista HPurkuL 2 §:n 1 momentin 1 kohdassa tarkoitettua kuulemisvirhettä, jonka vuoksi päätös olisi voitu poistaa.</p>
    <p>Korkein hallinto-oikeus viitaten HPurkuL 2 §:n 1 momentin 2 kohdan säännökseen katsoi ettei ilmoittamatta jättäminen virkamiehelle tämän mahdollisuudesta pyytää pääluottamusmiestä tai luottamusmiestä kuultavaksi valtion virkamiesasetuksen 34 §:ssä tarkoitetulla tavalla ollut sellainen menettelyvirhe joka olisi olennaisesti vaikuttanut päätöksiin. Tämän vuoksi päätöksiä ei ollut aihetta poistaa tuosta syystä.</p>
  </dcterms:abstract>
  <p>VirkamL 46 §</p>
  <p>VirkamL 65 §</p>
  <p>VirkamL 66 §</p>
  <p>VirkamA 34 §</p>
  <p>HPurkuL 2 §</p>
</finlex:document>
