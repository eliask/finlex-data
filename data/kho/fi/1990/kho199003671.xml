<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19901026">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199003671</dcterms:identifier>
  <finlex:ecliIdentifier>ECLI:FI:KHO:1990:A71</finlex:ecliIdentifier>
  <dcterms:title>26.10.1990/3671 KHO:1990-A-71</dcterms:title>
  <dcterms:description>
    <p>
      <span>Lohkominen</span>
      <span>Rantakaavan yhteiskäyttöalue</span>
      <span>Uusi raja</span>
      <span>Tiealue</span>
      <span>Maatalousalue</span>
      <span>Erityiset syyt</span>
      <span>Maanmittauskonttori</span>
      <span>Maanmittaushallitus</span>
    </p>
  </dcterms:description>
  <finlex:registerNumber>4939/5/89</finlex:registerNumber>
  <dcterms:issued>1990-10-26</dcterms:issued>
  <finlex:fileCopyNumber>3671</finlex:fileCopyNumber>
  <sysluok>
    <snro>1.04.04.07.01</snro>
    <snro>1.06.03.03.03</snro>
  </sysluok>
  <dcterms:abstract>
    <p>Maanmittauskonttorilta haettiin kaavoitusalueiden jakolain 21 a §:ssä tarkoitettua lupaa saada lohkoa määräala rantakaavaalueella siten, että rantakaavan mukaiselle yhteiskäyttöalueelle syntyi uusi kiinteistönraja. Lohottava määräala oli kooltaan 1430 neliömetriä, ja siihen sisältyi edellä mainitun yhteiskäyttöalueen lisäksi rantakaavassa maatalousalueeksi (M) osoitettua aluetta. Hakemusta perusteltiin sillä, että hakijan rantakaava-alueella omistamalle tilalle voitiin näin järjestää tarkoituksenmukaisempi kulkuyhteys, koska rantakaavassa tiealueeksi osoitettu alue oli maastollisesti vaikeakulkuista.</p>
    <p>Maanmittauskonttori hylkäsi hakemuksen. Maanmittaushallitus hylkäsi maanmittauskonttorin päätöksestä tehdyn valituksen.</p>
    <p>Kun otettiin huomioon rantakaavan tiealuevarauksen laajuus, kulkuyhteys hakijan omistamalle tilalle, joka oli rantakaavassa osoitettu rakennuspaikaksi, voitiin maaston korkeuseroista huolimatta järjestää kaavan mukaisen yhteiskäyttöalueen sisällä. Kun lisäksi otettiin huomioon, että lohottava määräala ulottui rannassa vesijättöalueen rajaan ja jakoi rantakaavan mukaisen M-alueen maatalouskäyttöä vaikeuttaviin pieniin palstoihin, hakijan ei katsottu esittäneen kaavoitusalueiden jakolain 21 a §:n 2 momentin mukaisia erityisiä syitä. Korkein hallinto-oikeus pysytti, ottaen myös huomioon kaavoitusalueiden jakolain 17 §:n ja rakennuslain yhteiskäyttöalueiden muodostamista rantakaava-alueelle koskevat säännökset, maanmittaushallituksen päätöksen lopputuloksen.</p>
    <p>Ottaen muun ohessa huomioon, että mainittua määräalaa ei ollut hakemuksen mukaan tarkoitus käyttää rantakaavan suunnitteluratkaisun vastaisesti rakennuspaikkana tai rakennuspaikan osana, eri mieltä ollut jäsen katsoi, että hakija oli esittänyt kaavoitusalueiden jakolain 21 a §:n 2 momentissa tarkoitettuja erityisiä syitä.</p>
    <p>Äänestys 4-1.</p>
  </dcterms:abstract>
  <p>KaavJL 21 a § 1 mom</p>
  <p>KaavJL 21 a § 2 mom</p>
  <p>KaavJL 17 §</p>
</finlex:document>
