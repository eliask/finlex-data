<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19900125">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199000285</dcterms:identifier>
  <finlex:ecliIdentifier>ECLI:FI:KHO:1990:A31</finlex:ecliIdentifier>
  <dcterms:title>25.1.1990/285 KHO:1990-A-31</dcterms:title>
  <dcterms:description>
    <p>
      <span>Kunnallisasia</span>
      <span>Tasa-arvo</span>
      <span>Naisia</span>
      <span>Miehiä</span>
      <span>Kunnan</span>
      <span>Kuntainliiton toimielimet</span>
      <span>Liittovaltuusto</span>
      <span>Suunnittelutoimikunta</span>
      <span>Maatalouspiiri</span>
      <span>Jäsenet  (Varajäsenet)</span>
    </p>
  </dcterms:description>
  <finlex:registerNumber>2210/1/89</finlex:registerNumber>
  <dcterms:issued>1990-01-25</dcterms:issued>
  <finlex:fileCopyNumber>285</finlex:fileCopyNumber>
  <sysluok>
    <snro>1.02.05</snro>
    <snro>1.02.05.04</snro>
    <snro>1.02.09.03.02</snro>
  </sysluok>
  <dcterms:abstract>
    <p>Naisten ja miesten välisestä tasa-arvosta annetun lain 4 §:n 2 momentin mukaan, sellaisena kuin se on muutettuna 6.5.1988 annetulla lailla (406/88), valtion komiteoissa, neuvottelukunnissa ja muissa vastaavissa toimielimissä sekä kunnallisissa toimielimissä lukuun ottamatta kunnanvaltuustoa tulee, jollei erityisistä syistä muuta johdu, olla sekä naisia että miehiä. Maatilalain 8 §:n 1 momentin mukaan piirihallinnon tehtäviä hoitavat maatalouspiirien maataloustoimistot ja paikallishallinnon tehtäviä kunnalliset maatalouslautakunnat. Lain 9 §:n 1 momentin mukaan maataloustoimiston yhteydessä on maan käytön suunnittelua varten suunnittelutoimikunta, jonka puheenjohtajana on maataloustoimiston maanmittausinsinööri ja muina jäseninä maatilahallituksen määräämät maataloustoimiston agronomi ja metsänhoitaja sekä kolme asianomaisen kunnan kunnallisvaltuuston valitsemaa henkilöä. Suunnittelutoimikunta kuuluu siten valtion hallinto-organisaatioon eikä ole naisten ja miesten välisestä tasa-arvosta annetun lain 4 §:n 2 momentissa tarkoitettu kunnallinen toimielin. Suunnittelutoimikunta laatii maatilalain 18 §:n mukaan lain tarkoituksiin käytettävän omaisuuden käyttösuunnitelmat sanotussa säännöksessä tarkoitetuissa tapauksissa, suorittaa lain 36 §:n mukaan maatilajärjestelyt sekä hoitaa lain 101 §:n mukaan ne tehtävät, jotka aikaisemmin lainsäädännön mukaan kuuluivat maankäyttötoimikunnalle. Tähän nähden ja ottaen huomioon komiteoista annetun valtioneuvoston päätöksen 1 §:n säännökset KHO katsoi, ettei suunnittelutoimikunta ollut myöskään naisten ja miesten välisestä tasa-arvosta annetun lain 4 §:n 2 momentissa tarkoitettu valtion komitea, neuvottelukunta tai muu vastaava toimielin. Suunnittelutoimikunnan jäsenten vaaliin ei näin ollen ollut sovellettava sanottua säännöstä. Ammattikoulun kuntainliiton liittovaltuusto, johon kuntainliiton perussäännön mukaan seitsemän jäsenkunnan valtuustot valitsivat yhteensä 28 jäsentä ja näistä O:n kaupunki neljä jäsentä, oli naisten ja miesten välisestä tasa-arvosta annetun lain 4 §:n 2 momentin (406/88) tarkoittamana kunnallinen toimielin. Kaupunginvaltuuston päätös, jolla liittovaltuuston jäseniksi oli valittu neljä miestä, oli mainitun 4 §:n 2 momentin vastainen, koska asiakirjoista saadun selvityksen mukaan ei ollut olemassa sellaisia erityisiä syitä, joiden johdosta liittovaltuustoon olisi tullut valita jäseneksi vain samaa sukupuolta olevia henkilöitä.</p>
    <p>Äänestys 4-1.</p>
  </dcterms:abstract>
  <p>KunL 7 § 1 mom ja 2 mom</p>
  <p>KunL 122 §</p>
  <p>KunL 139 § 2 mom</p>
  <p>MaatilaL 8 §</p>
  <p>MaatilaL 9 §</p>
  <p>L naisten ja miesten välisestä tasa-arvosta 4 § 2 mom (6.5.88/406)</p>
</finlex:document>
