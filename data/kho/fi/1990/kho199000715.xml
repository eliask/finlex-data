<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19900228">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199000715</dcterms:identifier>
  <finlex:ecliIdentifier>ECLI:FI:KHO:1990:B540</finlex:ecliIdentifier>
  <dcterms:title>28.2.1990/715 KHO:1990-B-540</dcterms:title>
  <dcterms:description>
    <p>
      <span>Henkilökohtaisen tulon verotus</span>
      <span>Kokonaistulosta tehtävät vähennykset</span>
      <span>Velkojen korkojen vähentäminen</span>
      <span>Ansiotoiminta</span>
      <span>Sijoitus</span>
      <span>Vaihtovelkakirjalaina</span>
      <span>Taloudellinen osallistuminen yrityksessä</span>
      <span>Yritysjohdon palkitsemisjärjestelmä</span>
    </p>
  </dcterms:description>
  <finlex:registerNumber>3087/3/89</finlex:registerNumber>
  <dcterms:issued>1990-02-28</dcterms:issued>
  <finlex:fileCopyNumber>715</finlex:fileCopyNumber>
  <sysluok>
    <snro>2.08.01.01.03.03</snro>
  </sysluok>
  <dcterms:abstract>
    <p>A Oy:llä oli tarkoituksenaan vaihtovelkakirjalainan ottamisella luoda järjestelmä, jolla 45 konsernin ylimpään johtoon jo kuuluvaa henkilöä saatiin pitkäaikaisesti sitoutumaan konsernin toimintaan ja tavoitteisiin. Yhtiö suuntasi enintään 77 miljoonan markan suuruisen vaihtovelkakirjalainan tytäryhtiölleen, joka luovutti vaihtovelkakirjat konsernin johdon edustajille. Vaihtovelkakirjalaina oikeutti vaihdettaessa 885.000 uuteen osakkeeseen eli noin 1,36 prosentin osuuteen yhtiön osakkeista ja noin 0,2 prosentin osuuteen kaikista äänistä. Mikäli vaihtovelkakirjalainan merkitsijä vaihtoi oman osuutensa lainasta, 3-5 miljoonaa markkaa, osakkeisiin, ei kysymyksessä olevalla osakemäärällä ollut vaikutusta merkitsijän asemaan yhtiössä. Lainan määrällä oli vain vähäinen taloudellinen merkitys yhtiölle. KHO katsoi, että lainajärjestelyn ehdot huomioon ottaen asiassa oli ensisijaisesti kysymys yhtiön intressissä luodusta järjestelmästä, jolla konsernin ylimmälle johdolle järjestettiin mahdollisuus saada sijoitusten kautta heidän palvelusuhteeseensa liittyvä taloudellinen etu. Näin ollen ja siitä huolimatta, että velkakirjalainan merkitseminen hakemuksen mukaan oli merkitsijälle pakollista, vaihtovelkakirjalainan rahoittamiseksi otetun velan ei katsottu liittyvän merkitsijän ansiotoimintaan siten kuin tulo- ja varallisuusverolain 87 §:n 1 momentissa tarkoitettiin. KHO kumosi keskusverolautakunnan päätöksen ja lausui uutena ennakkotietona, että vaihtovelkakirjalainan merkitsijä sai vähentää verotuksessaan vaihtovelkakirjojen hankintaa varten ottamistaan lainoista maksamiaan korkoja tulo- ja varallisuusverolain 89 §:n mukaisesti 90 prosenttia muiden kuin ansiotoimintaan liittyvien velkojensa korkojen omavastuuosuuden ylittävästä määrästä kuitenkin enintään 10.000 markkaa.</p>
    <p>Samoin D:1323/3/90</p>
    <p>Äänestys 6-1.</p>
    <p>Verovuosi_1989 Ennakkotieto.</p>
  </dcterms:abstract>
  <p>TVL 87 § 1 mom</p>
  <p>TVL 89 §</p>
  <p>Vrt. KHO:1985-II-592 ja KHO:1986-II-556</p>
</finlex:document>
