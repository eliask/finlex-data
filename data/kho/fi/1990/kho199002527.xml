<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19900810">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199002527</dcterms:identifier>
  <finlex:ecliIdentifier>ECLI:FI:KHO:1990:B564</finlex:ecliIdentifier>
  <dcterms:title>10.8.1990/2527 KHO:1990-B-564</dcterms:title>
  <dcterms:description>
    <p>
      <span>Sivuperintö</span>
      <span>Vaatimukset valituskirjassa</span>
      <span>Valitusperuste</span>
      <span>Muutoksenhaku</span>
    </p>
  </dcterms:description>
  <finlex:registerNumber>2322/3/89</finlex:registerNumber>
  <dcterms:issued>1990-08-10</dcterms:issued>
  <finlex:fileCopyNumber>2527</finlex:fileCopyNumber>
  <sysluok>
    <snro>1.09.05.06.01</snro>
    <snro>1.09.05.06.01.01</snro>
    <snro>1.09.05.06.01.02</snro>
    <snro>2.03.03.11</snro>
  </sysluok>
  <dcterms:abstract>
    <p>A oli saanut äitinsä veljen jälkeen toimitetussa osituksessa ja perinnönjaossa omaisuutta yhteensä 600.555 markan arvosta. Toimitetussa perintö- ja lahjaverotuksessa A:n oli katsottu saaneen puolet omaisuudesta perintönä äitinsä veljeltä ja toisen puoliosuuden lahjana perinnönjättäjän leskeltä. Kunnanasiamies oli valituksessaan vaatinut, että A:n verovuonna 1984 kunnallisverotuksessa verotettavaan tuloon lisätään 580.554 markkaa sillä perusteella, että A oli saanut omaisuutta sivuperintönä 300.277 markan arvosta ja sivulahjana 300.277 markan arvosta. Lääninoikeus oli A:n perintö- ja lahjaverotuksestaan tekemän valituksen johdosta katsonut, että A oli saanut koko omaisuuden perintönä äitinsä veljeltä eikä osaksikaan lahjana perinnönjättäjän leskeltä. A:n annettua kunnanasiamiehen kunnallisverotusta koskevaan valitukseen vastineen kunnanasiamies oli vastaselityksessään todennut, että kun omaisuus oli langennut muulta kuin ylenevää tai alenevaa polvea olevalta sukulaiselta, se oli kunnallisverotuksessa verotettavaa tuloa siitä riippumatta, onko saanto perintö vai lahja. Kunnanasiamies oli uudistanut valituksensa. Lääninoikeus oli lisännyt A:n kunnallisverotuksessa verotettavaan tuloon sivuperintönä saadut 580.554 markkaa. Kun vaatimuksen markkamäärä oli pysynyt samana ja kyse oli samasta varallisuuserästä, joka oli siirtynyt A:lle, ei kunnallisverotuksessa ollut merkitystä sillä, että saannon siviilioikeudellinen peruste oli muuttunut. Tämän vuoksi KHO katsoi, ettei ollut syytä muuttaa lääninoikeuden päätöksen lopputulosta. Verovuosi_1984</p>
  </dcterms:abstract>
  <p>TVL 22 § 1 mom 1 kohta</p>
</finlex:document>
