<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19901107">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199003831</dcterms:identifier>
  <finlex:ecliIdentifier>ECLI:FI:KHO:1990:A65</finlex:ecliIdentifier>
  <dcterms:title>7.11.1990/3831 KHO:1990-A-65</dcterms:title>
  <dcterms:description>
    <p>
      <span>Rantakaava</span>
      <span>Vahvistamatta jättäminen</span>
      <span>Pohjavesi</span>
    </p>
  </dcterms:description>
  <finlex:registerNumber>3393/2/89</finlex:registerNumber>
  <dcterms:issued>1990-11-07</dcterms:issued>
  <finlex:fileCopyNumber>3831</finlex:fileCopyNumber>
  <sysluok>
    <snro>1.04.04.01.05.07</snro>
  </sysluok>
  <dcterms:abstract>
    <p>Lääninhallitus oli jättänyt rantakaavan osittain vahvistamatta sillä perusteella, että vahvistamatta jätetyt korttelit sijaitsivat pohjaveden suojelun kannalta kriittisellä alueella, jolle rakentamista ei tullut sallia. Valitus KHO:ssa koski kahta näistä kortteleista. Alueella oli tehty pohjavesiselvityksiä, joissa rantakaavaalueelta ja sen välittömästä läheisyydestä oli tutkittu neljä pohjavedenottamon paikkaa. Valituksessa tarkoitetuista lääninhallituksen vahvistamatta jättämistä kortteleista toinen sijaitsi vedenottamopaikan vieressä. KHO katsoi rakennuslain 123 a §:n 3 momentin nojalla, että rantakaava oli laadittava niin, ettei rantakaavalla suunniteltu rakentaminen ja muu maankäyttö vaarantanut pohjaveden laatua vesilain 1 luvun 22 §:ssä tarkoitetulla tavalla.</p>
    <p>Rantakaavassa oli annettu seuraavat määräykset jätevesien johtamisesta:</p>
    <p>- WC-jätevedet johdetaan umpinaisiin vesitiiviisiin säiliöihin, jotka tyhjennetään vesi- ja ympäristöviranomaisten ohjeiden mukaisesti. Vaihtoehtoisesti voidaan käyttää kompostoivia kuivakäymälöitä. - pesujätevedet johdetaan rakennuspaikoilla sijaitseviin vesija ympäristöviranomaisten hyväksymiin maahanimeytyskaivoihin tai -kenttiin</p>
    <p>- Rantakaava-alueella ei saa johtaa mitään lika- tai pesuvesiä vesistöön eikä harjoittaa vesistöä tai pohjavesiä saastuttavaa tai ravinnepitoisuutta lisäävää toimintaa.</p>
    <p>Näillä kaavamääräyksillä oli, kun otettiin huomioon, mitä vesilaissa on säädetty pohjaveden ottamon perustamisesta ja suoja-alueen määräämisestä sille, kauempana tutkitusta vedenottamon paikasta sijainneen korttelin osalta huolehdittu rakennuslain edellyttämällä tavalla jätevesien johtamisesta. Tämän vuoksi KHO kumosi lääninhallituksen päätöksen toisen vahvistamatta jätetyn korttelin osalta. Kun otettiin huomioon toisen vahvistamatta jätetyn korttelin sijainti tutkittuun pohjavedenottamon paikkaan nähden, rantakaavan määräykset jätevesien johtamisesta eivät riittävästi turvanneet pohjaveden puhtauden säilymistä. Tämän vuoksi KHO jätti lääninhallituksen päätöksen lopputuloksen tämän korttelin osalta pysyväksi.</p>
  </dcterms:abstract>
  <p>RakennusL 123 a § 3 mom</p>
  <p>VesiL 1 luku 22 §</p>
</finlex:document>
