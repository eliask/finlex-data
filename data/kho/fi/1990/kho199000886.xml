<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19900309">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199000886</dcterms:identifier>
  <finlex:ecliIdentifier>ECLI:FI:KHO:1990:A4</finlex:ecliIdentifier>
  <dcterms:title>9.3.1990/886 KHO:1990-A-4</dcterms:title>
  <dcterms:description>
    <p>
      <span>Tietosuoja-asia</span>
      <span>Luottotietotoiminta</span>
      <span>Lausuntomuotoinen</span>
      <span>Henkilöluottotieto</span>
      <span>Yksityinen luonnollinen henkilö</span>
      <span>Poikkeuslupa</span>
      <span>Painava syy</span>
      <span>Rekisteröity</span>
      <span>Rekisteröintiperuste</span>
      <span>Rekisteröidyn yksityisyyden vaarantuminen</span>
      <span>Rekisteröidyn etujen ja oikeuksien vaarantuminen</span>
    </p>
  </dcterms:description>
  <finlex:registerNumber>1174/1/89</finlex:registerNumber>
  <dcterms:issued>1990-03-09</dcterms:issued>
  <finlex:fileCopyNumber>886</finlex:fileCopyNumber>
  <sysluok>
    <snro>1.01.02.07.03</snro>
  </sysluok>
  <dcterms:abstract>
    <p>Pääasiassa lausuntomuotoisia arvioita yritysten ja elinkeinonharjoittajien luottokelpoisuudesta antaneet, luottotietotoimintaa elinkeinona harjoittaneet yhdistykset olivat pyytäneet lupaa saada toistaiseksi kerätä, tallettaa sekä edelleen luovuttaa luottotietotoiminnassa muun ohella rekisteröidyn omaisuustiedot rasituksineen, puolison vastaavat omaisuustiedot sekä maksuhäiriöt, tiedot rekisteröidyn ansiotuloista, rekisteröidyn talousrikoksia koskevat tiedot, tiedon rekisteröidyn työpaikasta, rekisteröidyn puolison henkilötiedot, tiedot rekisteröidyn rahalaitosyhteyksistä, tietoja rekisteröidyn saamista luotoista ja rekisteröityä koskevista vekseliprotestoinneista ja asianomaisen joutumisesta holhoukseen. Tietosuojalautakunta käsitteli hakemuksen siltä osin, kuin hakemuksessa tarkoitetut tiedot koskivat luonnollista yksityistä henkilöä tai hänen perhettään. Edellä mainittuja koskevina hakemuksessa tarkoitetut tiedot olivat henkilörekisterilain 2 §:n 1 kohdassa tarkoitettuja henkilötietoja. Henkilöluottotiedolla tarkoitetaan henkilörekisterilain 2 §:n 6 kohdassa henkilön taloudellisen aseman, sitoumusten hoitokyvyn tai luotettavuuden arvioimisessa käytettäväksi tarkoitettuja henkilötietoja. Luottotietotoiminnalla tarkoitetaan saman pykälän 7 kohdassa elinkeinona harjoitettavaa henkilöluottotietojen keräämistä ja tallettamista edelleen luovutusta varten. Luottotietotoimintaan käytettävistä henkilörekistereistä sekä niihin talletettavista tiedoista säädetään henkilörekisterilain 5 §:n 4 momentin nojalla henkilörekisteriasetuksen 5 §:ssä. Rekisteröidyksi luottotietorekisteriin voi tulla vain henkilö, jolla on asetuksen 5 §:ssä mainittuja maksuhäiriötietoja tai joka on ulosmittauksessa todettu varattomaksi. Tietosuojalautakunta katsoi, että muiden kuin henkilörekisteriasetuksen 5 §:ssä mainittujen tietojen tallettamiseen luottotietorekisteriin ja luottotietorekisteristä luovuttamiseen tarvittiin tietosuojalautakunnan myöntämä henkilörekisterilain 37 §:ssä tarkoitettu poikkeuslupa. Poikkeusluvan myöntämisen edellytyksenä on mainitun lain 37 §:n 1 momentin mukaan, että luvan myöntämiseen on painava syy. Lisäksi edellytetään, että rekisteröidyn yksityisyyden sekä hänen etujensa ja oikeuksiensa vaarantuminen voidaan estää. Tietosuojalautakunta myönsi poikkeusluvan kerätä, tallettaa ja edelleen luovuttaa protestoidun vekselin hyväksyjän osalta asetuksen 5 §:n 1 momentissa mainitut tiedot ja tiedon vekseliprotestin toimittamisen päivämäärästä ja saamisen suuruudesta sekä niin ikään asetuksen 5 §:n 1 momentissa mainitut tiedot henkilöstä, joka oli lainvoimaisella tuomiolla julistettu holhottavaksi, ja tiedon holhouspäätöksen päivämäärästä. Muiden vekselivelallisten ja hakemuksessa tarkoitettujen tietojen osalta lautakunta katsoi, että poikkeusluvan myöntämiseen ei ollut lain 37 §:ssä tarkoitettuja oikeudellisia edellytyksiä, ja hylkäsi hakemuksen. KHO hylkäsi tietosuojalautakunnan päätöksestä tehdyn valituksen. Päätöksellä ei ratkaistu henkilötietojen keräämistä ja tallettamista niiden käyttämiseksi luottotietolausunnon laatimista varten sekä luovuttamista vain tällaisen lausunnon muodossa.</p>
    <p>Samoin D:1273/1/89</p>
  </dcterms:abstract>
  <p>HenkilörekisteriL 2 § 1 mom, 6 ja 7 kohdat</p>
  <p>HenkilörekisteriL 5 § 2 mom ja 4 mom</p>
  <p>HenkilörekisteriL 6 §</p>
  <p>HenkilörekisteriL 9 §</p>
  <p>HenkilörekisteriL 37 §</p>
  <p>HenkilörekisteriA 5 §</p>
  <p>AL 2 luku 34 §</p>
  <p>AL 5 luku 52 §</p>
  <kirjav>Wallin-Nurmi: Tietosuojalainsäädäntö (1988)</kirjav>
</finlex:document>
