<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19900206">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199000426</dcterms:identifier>
  <finlex:ecliIdentifier>ECLI:FI:KHO:1990:A13</finlex:ecliIdentifier>
  <dcterms:title>6.2.1990/426 KHO:1990-A-13</dcterms:title>
  <dcterms:description>
    <p>
      <span>Kurinpito</span>
      <span>Virantoimituksesta erottaminen</span>
      <span>Kurinpitomenettelyn vireillepano</span>
      <span>Vanhentuminen</span>
      <span>Syyte tuomioistuimessa</span>
    </p>
  </dcterms:description>
  <finlex:registerNumber>2868/1/89</finlex:registerNumber>
  <dcterms:issued>1990-02-06</dcterms:issued>
  <finlex:fileCopyNumber>426</finlex:fileCopyNumber>
  <sysluok>
    <snro>1.01.03.01.01.06</snro>
  </sysluok>
  <dcterms:abstract>
    <p>Kihlakunnanoikeus oli tuominnut 12.5.1988 katsastusteknikkona toimivan K:n rattijuopumuksesta sakkorangaistukseen, koska hän oli 18.4.1988 aamulla saapunut kuljettamallaan henkilöautolla kotoaan poliisiasemalle tarkoituksenaan lähteä suorittamaan liikennevalvontaa ja hänen verensä alkoholipitoisuus oli ollut ajon aikana vähintään 0,5 promillea. Hovioikeus oli 25.4.1989 hylännyt näyttämättömänä syytteen rattijuopumuksesta ja vapauttanut K:n rangaistuksesta. Autorekisterikeskus oli 28.4.1989 päättänyt ryhtyä kurinpitomenettelyyn K:ta vastaan. Hänelle oli annettu 12.5.1989 tiedoksi kurinpitorangaistusta koskeva vaatimus ja asiassa kertynyt aineisto. Autorekisterikeskuksen virkamieslautakunta oli erottanut K:n virantoimituksesta yhden kuukauden ajaksi, koska hän oli ollut 18.4.1988 virantoimituksessa liikenteenvalvontatehtävissä alkoholin vaikutuksen alaisena siten, että hänen verensä alkoholipitoisuus oli ollut ainakin 0,44 promillea. Syytteen nostaminen tuomioistuimessa esti asian käsittelyn samanaikaisesti kurinpitomenettelyssä. Kurinpitomenettely oli siis voitu panna vireille vasta hovioikeuden päätöksen antamisen jälkeen. Oikeus kurinpitomenettelyn vireille panemiseen ei ollut rauennut, kun vireillepano oli valtion virkamieslain 61 §:n 4 momentin mukaisesti tapahtunut säädetyssä kolmen kuukauden määräajassa. Hovioikeuden päätös ei muodostanut valtion virkamieslain 61 §:n 2 momentissa tarkoitettua estettä edellä mainitun kurinpitorangaistuksen määräämiselle. Perusteet kurinpitorangaistukseen määräämiselle olivat muutoinkin olemassa. KHO pysytti virkamieslautakunnan päätöksen.</p>
  </dcterms:abstract>
  <p>Valtion virkamiesL 57 §</p>
  <p>Valtion virkamiesL 60 §</p>
  <p>Valtion virkamiesL 61 §</p>
</finlex:document>
