<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200902246</dcterms:identifier>
  <finlex:ecliIdentifier>ECLI:FI:KHO:2009:T2246</finlex:ecliIdentifier>
  <dcterms:title>16.9.2009/2246</dcterms:title>
  <dcterms:description>
    <p>
      <span>Ympäristölupa</span>
      <span>Vesistön pilaantuminen</span>
      <span>Korvaus</span>
      <span>Korvaus kalastuksen tuoton alenemisesta</span>
      <span>Kertakaikkinen korvaus</span>
      <span>Omistajanvaihdos</span>
      <span>Vesialue</span>
      <span>Kiinteä omaisuus</span>
      <span>Eräpäivä</span>
      <span>Lunastussaanto</span>
      <span>Jäähdytysvesi</span>
      <span>Lämpöpäästö</span>
    </p>
  </dcterms:description>
  <finlex:registerNumber>3025/1/08</finlex:registerNumber>
  <dcterms:issued>2009-09-16</dcterms:issued>
  <finlex:fileCopyNumber>2246</finlex:fileCopyNumber>
  <dcterms:abstract>
    <p>Ympäristölupavirasto oli myöntäessään ympäristöluvan ydinvoimalaitokselle ja sen laajennukselle päätöksessään määrännyt, että laitoksen jäähdytysvesien lämpöpäästöstä vesistössä aiheutuvat, ympäristönsuojelulain 67 §:n nojalla eräiden vesialueiden omistajille määrätyt kertakaikkiset korvaukset oli maksettava viimeistään 31.12.2006. Hallinto-oikeus ei näiltä osin päätöksellään 28.8.2008 muuttanut korvausten maksamisen eräpäivää.</p>
    <p>Luvansaaja oli valituksessaan korkeimmalle hallinto-oikeudelle ilmoittanut, että se oli 5.10.2007 päättyneessä maanmittaustoimituksessa lunastanut osia kysymyksessä olevista vesialueista. Lunastustoimitus oli tehtyjen valitusten jälkeen rekisteröity 8.5.2009.</p>
    <p>Kun ympäristölupaviraston päätöksessä määrätyt korvaukset oli tullut maksaa jo ennen kuin yhtiö oli lunastanut eräitä korvausmääräyksessä tarkoitettujen alueiden osia, korvausten alentamiseen ei yhtiön valituksesta lunastustoimitukseen liittyvistä syistä näiltä osin ollut perusteita. Hallinto-oikeus oli osittain muuttanut mainittuja korvauksia koskevaa lupamääräystä siten, että erään yhteisen vesialueen osakaskunnalle oli määrätty lisäkorvaus, joka on tullut maksaa kuukauden kuluessa hallinto-oikeuden päätöksen antamisesta. Kyseisen korvauserän eräpäivä oli siten 28.9.2008. Lunastustoimitus oli rekisteröity 8.5.2009. Korvaukset oli tullut maksaa taholle, joka eräpäivänä oli omistanut kyseisen vesialueen. Koska kyseisen vesialueen pinta-ala ei vesialueen lunastuksen johdosta vielä eräpäivänä ollut supistunut siten, että sillä olisi ollut vaikutus luvansaajan maksettavaksi määrättyyn korvaukseen, perusteita hallinto-oikeuden päätöksen lopputuloksen muuttamiseen ei tältäkään osalta ollut.</p>
    <p>Ympäristönsuojelulaki 67 § ja 74 § 3 momentti<br/> Vesilaki 11 luku 14-14 c §<br/> Lunastuslaki 53-55 §</p>
  </dcterms:abstract>
</finlex:document>
