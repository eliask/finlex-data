<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200901930</dcterms:identifier>
  <finlex:ecliIdentifier>ECLI:FI:KHO:2009:T1930</finlex:ecliIdentifier>
  <dcterms:title>13.8.2009/1930</dcterms:title>
  <dcterms:description>
    <p>
      <span>Varainsiirtovero</span>
      <span>Kiinteistön omistusoikeuden luovutus</span>
      <span>Vaihto</span>
      <span>Vanhentuminen</span>
    </p>
  </dcterms:description>
  <finlex:registerNumber>1313/2/08</finlex:registerNumber>
  <dcterms:issued>2009-08-13</dcterms:issued>
  <finlex:fileCopyNumber>1930</finlex:fileCopyNumber>
  <dcterms:abstract>
    <p>A oli 1.12.2000 päivätyllä jakokirjalla suoritetussa vaihdossa saanut kokonaan omistukseensa A:n aikaisemmin veljensä kanssa puoleksi omistamat kiinteistön ja määräalan. A:lle oli 28.2.2001 myönnetty lainhuuto tilaan ja määräalaan ja vielä selvennyslainhuuto 2.1.2002 sanotusta määräalasta muodostettuun tilaan. Lainhuudon myöntämisen yhteydessä käräjäoikeus ei asiakirjojen mukaan ollut edellyttänyt A:n suorittavan kysymyksessä olevan saannon perusteella varainsiirtoveroa eikä antanut täydennyskehotusta. A:n käytyä oma-aloitteisesti vuonna 2005 selvittämässä asiaa verovirasto oli tehnyt laskelman A:n vaihdossa saamien tilaosuuksien arvoista ja toimittanut A:lle esitäytetyn pankkisiirtolomakkeen, jolla A saattoi maksaa 29.8.2005 erääntyvän varainsiirtoveron. A oli 29.8.2005 maksanut varainsiirtoveron.</p>
    <p>Korkein hallinto-oikeus katsoi, kuten hallinto-oikeuskin, että veroviraston tekemässä laskelmassa tilaosuuksien arvoista ja pankkisiirtokuitin esitäyttämisessä ei ollut kysymys varainsiirtoverolain 33 §:n 1 momentissa tarkoitetusta varainsiirtoveron maksuunpanosta. Korkein hallinto-oikeus totesi, että varainsiirtoverolain 33 §:n 2 momentin mukaan varainsiirtoveron maksuunpano voidaan toimittaa kahden vuoden kuluessa sen vuoden päättymisestä, jona lainhuutoa on haettu. Esillä olevassa asiassa laissa säädetyssä ajassa haetut lainhuudot oli myönnetty ilman selvitystä varainsiirtoveron suorittamisesta. Varainsiirtoveroa ei ollut myöskään maksuunpantu varainsiirtoverolain 33 §:n 2 momentissa säädetyssä ajassa eli vuoden 2003 loppuun mennessä. Vaikka varainsiirtoverolaissa ei ole säädetty abstraktisen varainsiirtoverovelan vanhenemisesta nimenomaisesti, sanotun lain 33 §:n 2 momentti sisältää erityisen vanhenemissäännöksen muun muassa lainhuudatettavan kiinteistönsaannon perusteella suoritettavan varainsiirtoveron osalta. Näin ollen A:n maksaessa 29.8.2005 varainsiirtoveron, se on ollut vanhentunut ja siten erehdyksessä suoritettu. A:lla oli oikeus saada takaisin 29.8.2005 suorittamansa varainsiirtovero laillisine korkoineen.</p>
    <p>Varainsiirtoverolaki 1 §, 4 § 1, 2 ja 3 momentti, 5 § 1 momentti 1 kohta, 6 § 1 momentti, 7 §, 27 § 1 momentti, 29 § 1 momentti sekä 33 § 1 ja 2 momentti</p>
  </dcterms:abstract>
</finlex:document>
