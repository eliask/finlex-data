<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200901984</dcterms:identifier>
  <finlex:ecliIdentifier>ECLI:FI:KHO:2009:T1984</finlex:ecliIdentifier>
  <dcterms:title>20.8.2009/1984</dcterms:title>
  <dcterms:description>
    <p>
      <span>Ravitsemisliikkeen aukioloajan pidennys</span>
      <span>Kohtuuton haitta asuinympäristölle</span>
      <span>Vakava häiriö yleiselle järjestykselle ja turvallisuudelle</span>
      <span>Poliisilaitoksen toimivalta</span>
      <span>Aukioloajan pidentämisen tarpeellisuus</span>
    </p>
  </dcterms:description>
  <finlex:registerNumber>1503/2/08</finlex:registerNumber>
  <dcterms:issued>2009-08-20</dcterms:issued>
  <finlex:fileCopyNumber>1984</finlex:fileCopyNumber>
  <dcterms:abstract>
    <p>Kaupungin keskustassa sijaitseva ravitsemisliike, jossa ei tarjoiltu alkoholijuomaa, oli tehnyt ilmoituksen liikkeen aukipitämisestä kello kahden ja viiden välisenä aikana. Kysymyksessä olevan ravitsemisliikkeen aukiolosta ei ollut ilmoitettu aiheutuneen häiriötä. Poliisilaitos oli kieltänyt aukioloajan pidentämisen muun ohella sillä perusteella, että ravintoloista poistuvan yleisön jäädessä julkisille paikoille myöhempään, väkivalta- ja häiriökäyttäytyminen tuli kokemusperäisesti lisääntymään. Väkivallan teot olivat kaupungin keskustassa lisääntyneet. Poliisilaitos oli lisäksi perustellut päätöstään sillä, että lain mukaan aukioloajan pidentämisen tuli olla tarpeen matkailuliikenteen takia, työmatkalla ja työssä olevia varten tai muusta perustellusta syystä. Puheena olleen ravitsemisliikkeen aukioloajan pidentäminen ravintoloista poistuvan yleisön yöruokailun turvaamiseksi ei poliisilaitoksen mukaan täyttänyt lain vaatimuksia. Työssä olevia varten kaupungissa oli jo kaksi yritystoiminnan laadun ja sijainnin puolesta matkailu- ja rahtiliikennettä ympärivuorokautisesti palvelevaa ravitsemisliikettä, joten kaupungin keskustassa ei ollut tarvetta tällaiselle toiminnalle. Hallinto-oikeus hylkäsi ravitsemisliikeyhtiön poliisilaitoksen päätöksestä tekemän valituksen ja pysytti poliisilaitoksen kieltopäätöksen.</p>
    <p>Korkein hallinto-oikeus katsoi, ettei poliisilaitos voinut kaupungin keskustan järjestystilannetta koskevilla yleisluonteisilla perusteilla kieltää aukioloajan pidennystä. Poliisilaitoksen toimivaltaan ei myöskään kuulunut harkita ravitsemisliikkeen aukioloajan pidentämisen tarpeellisuutta. Hallinto-oikeuden ja poliisilaitoksen päätökset kumottiin.</p>
    <p>Laki majoitus- ja ravitsemistoiminnasta 4 § 1, 2 ja 4 momentti</p>
  </dcterms:abstract>
</finlex:document>
