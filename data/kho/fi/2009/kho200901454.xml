<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200901454</dcterms:identifier>
  <finlex:ecliIdentifier>ECLI:FI:KHO:2009:T1454</finlex:ecliIdentifier>
  <dcterms:title>8.6.2009/1454</dcterms:title>
  <dcterms:description>
    <p>
      <span>Kunnallisasia</span>
      <span>Viranhaltija</span>
      <span>Virkasuhteen irtisanominen</span>
      <span>Tuotannolliset syyt</span>
      <span>Virheellinen muutoksenhakuosoitus</span>
      <span>Oikaisuvaatimusajan alkaminen</span>
      <span>Irtisanomisaika</span>
      <span>Valituksen tutkiminen</span>
    </p>
  </dcterms:description>
  <finlex:registerNumber>2333/1/08</finlex:registerNumber>
  <dcterms:issued>2009-06-08</dcterms:issued>
  <finlex:fileCopyNumber>1454</finlex:fileCopyNumber>
  <dcterms:abstract>
    <p>Viranhaltija A oli koulutuskuntayhtymän yhtymähallituksen päätöksellä 20.6.2006 irtisanottu lehtorin virasta tuotannollisista syistä opetustuntien vähyyden vuoksi siten, että viimeinen työpäivä oli 31.12.2006. Saadun selvityksen mukaan irtisanomispäätökseen liitetty muutoksenhakuohje oli ollut virheellinen ja puutteellinen. Muutoksenhakuohjeesta ei muun muassa ollut lainkaan ilmennyt, että oikaisuvaatimusaika asiassa oli alkanut vasta irtisanomisajan päättymisestä. Tämän vuoksi A oli alun perin tehnyt irtisanomispäätöksestä oikaisuvaatimuksen ennen kuin irtisanomisaika oli kulunut umpeen. Hallinto-oikeus oli eräiden käsittelyvaiheiden jälkeen päätöksellään 30.11.2006 jättänyt A:n oikaisuvaatimukseen annetusta päätöksestä tekemän valituksen myöhästyneenä tutkimatta.</p>
    <p>A oli 15.1.2007 tehnyt irtisanomispäätöksestä yhtymähallitukselle uuden oikaisuvaatimuksen, jonka oli todettu saapuneen kunnallisesta viranhaltijasta annetun lain 50 §:n mukaisen oikaisuvaatimusajan puitteissa. Yhtymähallitus oli ottanut oikaisuvaatimuksen käsiteltäväkseen todeten sen aikaisemman oikaisuvaatimuksen täydennykseksi ja hylännyt oikaisuvaatimuksen. Hallinto-oikeus jätti tutkimatta A:n valituksen yhtymähallituksen 15.1.2007 tekemästä päätöksestä, koska se katsoi, että A:n irtisanomista koskeva asia oli jo ratkaistu hallinto-oikeuden aikaisemalla, lainvoimaiseksi tulleella päätöksellä.</p>
    <p>Korkein hallinto-oikeus lausui päätöksessään, että koska irtisanomispäätökseen liitetty muutoksenhakuohje oli ollut edellä todetulla tavalla virheellinen ja puutteellinen ja A sen johdosta oli alun perin tehnyt oikaisuvaatimuksensa tietämättä edellä todetusta oikaisuvaatimusajan alkamisajankohdasta, hallinto-oikeuden ei olisi tullut näissä oloissa jättää A:n valitusta tutkimatta. Tämän vuoksi valituksenalainen hallinto-oikeuden päätös kumottiin ja asia viivytyksen välttämiseksi otettiin sitä hallinto-oikeudelle palauttamatta korkeimmassa hallinto-oikeudessa välittömästi tutkittavaksi.</p>
    <p>Hallintolaki 46 § 1 ja 2 momentti sekä 47 § 1 momentti<br/> Kunnallisesta viranhaltijasta annettu laki 50 §</p>
  </dcterms:abstract>
</finlex:document>
