<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200901929</dcterms:identifier>
  <finlex:ecliIdentifier>ECLI:FI:KHO:2009:T1929</finlex:ecliIdentifier>
  <dcterms:title>13.8.2009/1929</dcterms:title>
  <dcterms:description>
    <p>
      <span>Arvonlisävero</span>
      <span>Verollinen myynti</span>
      <span>Veron peruste</span>
      <span>Matkatoimistopalvelu</span>
      <span>Matkanjohtaja-opaspalvelut</span>
    </p>
  </dcterms:description>
  <finlex:registerNumber>1492/2/08 ja 3092/2/08</finlex:registerNumber>
  <dcterms:issued>2009-08-13</dcterms:issued>
  <finlex:fileCopyNumber>1929</finlex:fileCopyNumber>
  <dcterms:abstract>
    <p>Yhtiö tarjosi asiakkailleen valmismatkoja kokonaishintaan siten, että hintaan sisältyi kolmansilta hankittuja palveluja ja itse suoritettuja matkanjohtaja-opaspalveluja. Kokonaishintaan sisältyivät kaikki yhtiön kustannukset ja myös alennukset, kuten lentoyhtiöiltä ja majoitusliikkeiltä saadut vapaapaikat, sekä kate. Kun kokonaishinnasta erotettiin itse suoritettujen matkanjohtaja-opaspalvelujen osa muusta, korkein hallinto-oikeus katsoi, että matkanjohtaja-opaspalvelun veron perustetta laskettaessa tuli ottaa huomioon matkanjohtaja-opaspalveluihin kohdistunut osuus alennuksista. Alennukset tuli siten kohdistaa ensin kokonaishintaan ja sitten osuutena kokonaishinnasta erotettuun matkanjohtaja-opaspalveluihin.</p>
    <p>Kun matkanjohtaja-opaspalvelun osa kokonaishinnasta erotetaan, on Euroopan yhteisöjen tuomioistuimen oikeuskäytännön mukaan käytännössä kaksi erilaista tapaa tehdä erottelu, joista toinen perustuu markkina-arvoon ja toinen todellisiin kustannuksiin. Korkein hallinto-oikeus katsoi, että kummankaan vaihtoehdon mukaan laskettu veron peruste ei saa olla enemmän kuin mitä asiakkailta tosiasiallisesti palvelusta peritään. Koska viimeksi mainittu seikka jäi asiassa sovelletussa kustannuksiin perustuvassa veron perusteen laskennassa epäselväksi, korkein hallinto-oikeus kumosi hallinto-oikeuden ja Konserniverokeskuksen päätökset ja palautti asian Konserniverokeskukselle uudelleen käsiteltäväksi. Jälkiverotus tilikausilta 1.1.-31.12.2001, 1.1.-31.12.2002 ja 1.1.-31.12.2003</p>
    <p>Arvonlisäverolaki 1 §, 71 § 9 kohta, 73 § 1 momentti ja 80 §<br/> Kuudes arvonlisävero direktiivi (77/388/ETY) 26 artikla<br/> Euroopan yhteisöjen tuomioistuimen tuomiot asioissa C-308/96 ja C-94/97, Madgett ja Baldwin sekä C-291/03, My Travel</p>
  </dcterms:abstract>
</finlex:document>
