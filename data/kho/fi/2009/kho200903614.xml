<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200903614</dcterms:identifier>
  <finlex:ecliIdentifier>ECLI:FI:KHO:2009:T3614</finlex:ecliIdentifier>
  <dcterms:title>18.12.2009/3614</dcterms:title>
  <dcterms:description>
    <p>
      <span>Maa-aineslupa</span>
      <span>Ottamisrajoitus</span>
      <span>Oikeusvaikutteinen yleiskaava</span>
      <span>Kaavan toteuttaminen</span>
      <span>Alueen käytön vaikeutuminen</span>
      <span>Teollinen toiminta</span>
      <span>Pohjavesien suojelu</span>
    </p>
  </dcterms:description>
  <finlex:registerNumber>1679/1/09</finlex:registerNumber>
  <dcterms:issued>2009-12-18</dcterms:issued>
  <finlex:fileCopyNumber>3614</finlex:fileCopyNumber>
  <dcterms:abstract>
    <p>Hallinto-oikeus oli maa-aineslain 3 §:n 2 momentin nojalla kumonnut teknisen lautakunnan lupajaoksen päätöksen, jolla yhtiölle oli myönnetty 10 vuotta voimassa oleva maa-aineslupa. Ottamisalueella oli voimassa oikeusvaikutteinen yleiskaava ja samalla se sijaitsi yhdyskuntien vedenhankintaan soveltuvalla (II luokan) pohjavesialueella.</p>
    <p>Kaavamääräyksen (TY-res) mukaan alue oli varattu reserviluontoiseksi teollisuusalueeksi, jolla ympäristö asettaa toiminnan laadulle erityisiä vaatimuksia.</p>
    <p>Maa-ainesten otto ennen kaavan toteuttamista ei lähtökohtaisesti vaikeuta alueen käyttämistä kaavassa osoitettuun teollisuuskäyttöön, jos alueen käyttöönotto muutoinkin edellyttäisi maa-alueen tasoittamista. Kysymyksessä olevassa tapauksessa reservialueeksi osoitettujen alueiden toteutus ajoittui ensisijaisesti vuoden 2020 jälkeiseen aikaan. Kaavassa osoitetun reservialueen toteuttamisen aikataulu ei siten myöskään asettanut estettä maa-ainesluvan myöntämiselle. Maa-ainesten otto kuitenkin vaikeutti ympäristöhäiriöttömän teollisuuden perustamista alueelle. Maa-ainesten ottamisen myötä maannoskerros poistuisi ja pohjaveden pinnan yläpuolella oleva suojakerros ohentuisi, jolloin pohjaveden suojaamistoimenpiteet vaikeutuisivat kaavaa toteuttaessa. Lautakunnan lupajaoksen päätös oli tullut kumota maa-aineslain 3 §:n 2 momentin vastaisena. Asiassa ei ollut tässä tilanteessa tarpeen lausua saman pykälän 1 momentin 4 kohdassa säädetystä pohjavettä koskevasta luvan esteestä.</p>
    <p>Maa-aineslaki 3 § 2 momentti</p>
  </dcterms:abstract>
</finlex:document>
