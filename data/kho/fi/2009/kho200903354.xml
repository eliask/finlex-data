<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200903354</dcterms:identifier>
  <finlex:ecliIdentifier>ECLI:FI:KHO:2009:T3354</finlex:ecliIdentifier>
  <dcterms:title>26.11.2009/3354</dcterms:title>
  <dcterms:description>
    <p>
      <span>Tulliasia</span>
      <span>Valmistevero</span>
      <span>Tullivelan lakkaaminen</span>
      <span>Virhemaksu</span>
      <span>Savukkeet</span>
    </p>
  </dcterms:description>
  <finlex:registerNumber>1182/2/07</finlex:registerNumber>
  <dcterms:issued>2009-11-26</dcterms:issued>
  <finlex:fileCopyNumber>3354</finlex:fileCopyNumber>
  <dcterms:abstract>
    <p>Henkilö A:n hallusta oli kotietsinnän yhteydessä löytynyt yhteensä 136 kartonkia yhteisön tullialueen ulkopuolella valmistettuja savukkeita, joista ei ollut maksettu maahantuontiveroja. Katsottiin, että savukkeet oli hankittu myyntiä varten. Tullipiiri määräsi tullivelalliseksi katsotun A:n maksamaan savukkeista maahantuontiverot. Tullivalvontaan jääneet savukkeet hävitettiin tullivalvonnassa, minkä johdosta tullivelka lakkasi tullikoodeksin 233 artiklan ensimmäisen alakohdan d alakohdan nojalla. Tullivelan lakattua tullipiiri määräsi A:n maksettavaksi tullilain 32 §:n mukaisen 2 500 euron suuruisen virhemaksun. Hallinto-oikeus hylkäsi A:n tullipiirin virhemaksun määräämistä koskevasta päätöksestä tekemän valituksen ja pysytti tullipiirin päätöksen.</p>
    <p>Virhemaksu voidaan tullilain 32 §:n nojalla määrätä muun ohella sille, joka on maahantuonnin yhteydessä laiminlyönyt ilmoittamisvelvollisuuden. A:n ei ollut osoitettu itse tuoneen edellä mainittuja savukkeita tai osallistuneen niiden tuontiin tai vastanneen niiden kuljetuksesta. A:n ei siten ollut osoitettu laiminlyöneen maahantuontiin liittyvää esittämis- tai ilmoittamisvelvollisuutta tai muutakaan tullilain 32 §:ssä tarkoitettua velvollisuutta sillä tavoin, että hänelle olisi tullut määrätä viimeksi mainitussa lainkohdassa tarkoitettu virhemaksu. Korkein hallinto-oikeus kumosi hallinto-oikeuden ja tullipiirin päätökset ja poisti virhemaksun. Äänestys 3-2.</p>
    <p>Tullilaki 32 §<br/> Tullikoodeksi 233 artikla ensimmäinen alakohta d</p>
  </dcterms:abstract>
</finlex:document>
