<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200902602</dcterms:identifier>
  <finlex:ecliIdentifier>ECLI:FI:KHO:2009:T2602</finlex:ecliIdentifier>
  <dcterms:title>23.10.2009/2602</dcterms:title>
  <dcterms:description>
    <p>
      <span>Henkilökohtaisen tulon verotus</span>
      <span>Jälkiverotus</span>
      <span>Veronoikaisu verovelvollisen vahingoksi</span>
      <span>Tallennusvirhe</span>
      <span>Kirjoitusvirheen korjaaminen</span>
    </p>
  </dcterms:description>
  <finlex:registerNumber>1759/2/08</finlex:registerNumber>
  <dcterms:issued>2009-10-23</dcterms:issued>
  <finlex:fileCopyNumber>2602</finlex:fileCopyNumber>
  <dcterms:abstract>
    <p>Veroviraston 8.2.2005 verovuodelta 2001 tekemän jälkiverotuspäätöksen mukaan A:n verotettaviin tuloihin oli lisätty auton käyttöetu 49 200 markkaa. Koska auton käyttöetu oli tallennusvirheen vuoksi jäänyt jälkiverotusta toimitettaessa tallentamatta A:n verotettaviin tuloihin, verovirasto oli 4.1.2006 tekemällään päätöksellä lisännyt mainitun edun A:n verotettaviin palkkatuloihin verovuodelta 2001.</p>
    <p>Verotusmenettelystä annetussa laissa ei ole nimenomaista säännöstä jälkiverotuksessa tapahtuneen laskuvirheen tai muun siihen verrattavan erehdyksen oikaisemisesta tai korjaamisesta verovelvollisen vahingoksi. Näin ollen jälkiverotuksessa tapahtuneen ilmeisen kirjoitus- tai laskuvirheen tai muun siihen verrattavan virheen korjaamiseen oli sovellettava hallintolain yleisiä säännöksiä hallintopäätöksessä olevan virheen korjaamisesta.</p>
    <p>Virhe oli ilmeinen ja se oli korjattu verotusmenettelystä annetun lain 57 §:ssä jälkiverotuksen toimittamiselle säädetyssä viiden vuoden määräajassa, minkä vuoksi ja muutoinkaan virheen korjaaminen ei johtanut verovelvolliselle kohtuuttomaan lopputulokseen. Tämän vuoksi korkein hallinto-oikeus hallintolain 51 ja 52 §:n nojalla katsoi, että verovirasto oli voinut 4.1.2006 tekemällään päätöksellä korjata 8.2.2005 tekemässään jälkiverotuspäätöksessä olleen virheen lisäämällä mainitun edun A:n verotettaviin palkkatuloihin verovuodelta 2001. Jälkiverotus verovuodelta 2001.</p>
    <p>Äänestys 3-2. Vähemmistö katsoi, että myös nyt esillä olevassa tapauksessa oli sovellettava verotusmenettelystä annetun lain 56 §:n veronoikaisua koskevia säännöksiä ja että verovirasto näin ollen ei enää vuonna 2006 voinut oikaista verovuotta 2001 koskevaa aikaisempaa virheellistä jälkiverotuspäätöstään.</p>
    <p>Laki verotusmenettelystä 56 § (1558/1995 ja 477/1998) ja 57 § (1558/1995)<br/> Hallintolaki 51 ja 52 §</p>
  </dcterms:abstract>
</finlex:document>
