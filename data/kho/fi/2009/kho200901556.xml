<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200901556</dcterms:identifier>
  <finlex:ecliIdentifier>ECLI:FI:KHO:2009:T1556</finlex:ecliIdentifier>
  <dcterms:title>16.6.2009/1556</dcterms:title>
  <dcterms:description>
    <p>
      <span>Arvonlisävero</span>
      <span>Verollinen myynti</span>
      <span>Poikkeukset myynnin verollisuudesta</span>
      <span>Vakuutuspalvelu</span>
      <span>Vahingoittuneiden ajoneuvojen kauppa</span>
      <span>Vähennysoikeus</span>
    </p>
  </dcterms:description>
  <finlex:registerNumber>3068/2/08</finlex:registerNumber>
  <dcterms:issued>2009-06-16</dcterms:issued>
  <finlex:fileCopyNumber>1556</finlex:fileCopyNumber>
  <dcterms:abstract>
    <p>Vakuutusyhtiö korvasi liikenteessä vaurioituneen vakuutetun ajoneuvon korjauskulut. Kaikissa tapauksissa välitön korjaus ei kuitenkaan ollut vaurioiden suuruuden vuoksi mahdollista tai taloudellisesti järkevää. Tällöin vahingon kärsineelle maksettiin vakuutusehtojen mukaan määriteltävä vakuutuskorvaus rahasuorituksena. Tämän lisäksi yhtiö useissa tapauksissa osti vaurioituneen ajoneuvon sen hetkisestä arvostaan. Mahdollista myös oli, että ajoneuvo jäi vahingon kärsijälle ja yhtiö maksoi hänelle ainoastaan edellä sanotun vakuutuskorvauksen, joka oli määrältään ajoneuvon arvo välittömästi ennen vahinkoa vähennettynä sen arvolla vahingon jälkeen.</p>
    <p>Vahingon satuttua hinausyritys kuljetti vaurioituneen ajoneuvon vakuutusyhtiön osoittamaan korjaamoon tai muuhun vastaavaan paikkaan vahinkotarkastusta varten. Vahinkotarkastuksen perusteella vakuutusyhtiö päätti, korjataanko ajoneuvo vai käytetäänkö lunastusmenettelyä. Siinä tapauksessa, että vaihtoehdoksi valittiin lunastus, ajoneuvo kuljetettiin vahinkotarkastuksen jälkeen varastoitavaksi joko purkamista ja osien tai vaihtoehtoisesti romun kokonaisena edelleen myyntiä varten. Vakuutusyhtiön maksettavaksi tuli myös muita arvonlisäverollisia kustannuksia.</p>
    <p>Kun vahingon sattuessa vakuutettu ajoneuvo hinattiin vahinkopaikalta korjaamoon tai muuhun paikkaan vahingontarkastusta varten, hinauspalvelu liittyi vakuutustoimintaan. Yhtiöllä ei näin ollen ollut oikeutta vähentää hinauspalvelun ostohintaan sisältyviä arvonlisäveroja vahingoittuneiden ajoneuvojen myyntitoimintaa varten hankittuina palveluina. Muut ajoneuvon hinauskulut sekä varastointi- ja muut kustannukset sekä ajoneuvon osien hankintakulut, jotka kohdistuivat aikaan ennen kuin yhtiö oli päättänyt lunastaa vahingoittuneen ajoneuvon ja vakuutuksenottaja oli päättänyt myydä sen yhtiölle, voivat kohdistua joko ajoneuvoon, jonka yhtiö myöhemmin lunasti, tai ajoneuvoon, jota yhtiö ei myöhemmin lunastanut. Yhtiöllä oli oikeus vähentää näihin ostoihin sisältyvät arvonlisäverot jo ennen ajoneuvon lunastuspäätöstä, jos ostot kohdistuivat ajoneuvoon, jonka yhtiö myöhemmin lunasti ja myi edelleen joko kokonaisena tai osina. Yhtiöllä ei ollut oikeutta vähentää tällaisiin ostoihin sisältyviä arvonlisäveroja miltään osin, jos ostot kohdistuivat ajoneuvoon, jota yhtiö ei lunastanut.</p>
    <p>Arvonlisäverolaki 44 §, 102 §</p>
  </dcterms:abstract>
</finlex:document>
