<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200902244</dcterms:identifier>
  <finlex:ecliIdentifier>ECLI:FI:KHO:2009:T2244</finlex:ecliIdentifier>
  <dcterms:title>15.9.2009/2244</dcterms:title>
  <dcterms:description>
    <p>
      <span>Tavaramerkki</span>
      <span>Lainvastaisuus</span>
      <span>Harhaanjohtavuus</span>
      <span>Elintarvikelainsäädäntö</span>
      <span>Tavaramerkkidirektiivi</span>
    </p>
  </dcterms:description>
  <finlex:registerNumber>855/2/08</finlex:registerNumber>
  <dcterms:issued>2009-09-15</dcterms:issued>
  <finlex:fileCopyNumber>2244</finlex:fileCopyNumber>
  <dcterms:abstract>
    <p>Tavaramerkki RYPSIJUUSTO RYPSOST (kuvio) oli rekisteröity juuston kaltaisille valmisteille luokassa 29. Tavaramerkki oli väitteentekijän mukaan harhaanjohtava, koska elintarvikelainsäädännön perusteella juuston kaltaisesta tuotteesta ei saa käyttää nimitystä juusto. Korkein hallinto-oikeus kumosi Patentti- ja rekisterihallituksen ja sen valituslautakunnan päätökset, joilla rekisteröinti oli pysytetty väitteestä huolimatta voimassa, ja palautti asian Patentti- ja rekisterihallitukselle rekisteröinnin kumoamista varten. Päätöksen perustelujen mukaan elintarvikkeita koskevia säännöksiä ei tosin sinänsä voitu soveltaa arvioitaessa tavaramerkin rekisteröinnin esteenä olevaa lainvastaisuutta. Mainittujen säännösten valossa oli kuitenkin ilmeistä, että tavaramerkin sanat RYPSIJUUSTO ja RYPSOST olivat ristiriidassa rekisteröinnin tavaraluettelon kanssa, koska rypsistä tehtyä juustonkaltaista tuotetta ei saisi laillisesti markkinoida juustona. Koska tavaramerkkiä ei voitaisi käyttää tavaraluettelon mukaisia tuotteiden tavaramerkkinä ja koska tavaramerkkilain 14 §:n 1 momentin 2 kohdan säännöksen soveltaminen ei edellytä käytännössä toteutunutta harhaanjohtamista, vaan sitä, että tavaramerkki on omiaan johtamaan yleisöä harhaan, tavaramerkin rekisteröinnille oli olemassa este.</p>
    <p>Tavaramerkkilaki 14 § 1 momentti 1 ja 2 kohta sekä 21 § 1 momentti<br/> Tavaramerkkidirektiivi 89/104/ETY 3 artikla 1 kohta g alakohta</p>
  </dcterms:abstract>
</finlex:document>
