<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200903406</dcterms:identifier>
  <finlex:ecliIdentifier>ECLI:FI:KHO:2009:T3406</finlex:ecliIdentifier>
  <dcterms:title>30.11.2009/3406</dcterms:title>
  <dcterms:description>
    <p>
      <span>Kunnallisasia</span>
      <span>Viranhaltija</span>
      <span>Irtisanominen</span>
      <span>Tuotannolliset syyt</span>
      <span>Viranhoitoon liittyvät syyt</span>
      <span>Näyttövelvollisuus</span>
      <span>Työnantaja</span>
    </p>
  </dcterms:description>
  <finlex:registerNumber>2333/1/08</finlex:registerNumber>
  <dcterms:issued>2009-11-30</dcterms:issued>
  <finlex:fileCopyNumber>3406</finlex:fileCopyNumber>
  <dcterms:abstract>
    <p>Kuntayhtymän oppilaitoksen lehtori A oli irtisanottu virastaan perusteena opetustuntien vähentymisen aiheuttamat tuotannolliset syyt.</p>
    <p>Korkein hallinto-oikeus, joka toimitti asiassa suullisen käsittelyn, katsoi jääneen selvittämättä, ettei A:lle olisi voitu osoittaa opetusvelvollisuuden edellyttämä tuntimäärä jakamalla asianomaisen alan opettajien tuntimäärä toisin. Samoin epäselväksi jäivät tapahtuneesta kahden kuntayhtymän yhdistymisestä ja siihen liittyen kahden oppilaitoksen yhdistämisestä johtuneet mahdollisuudet työllistää A. Toisaalta A:lle oli annettu varoitus juuri ennen irtisanomispäätöstä, ja irtisanomisaika päättyi päivää ennen kahden oppilaitoksen yhdistymistä. Kun otettiin huomioon A:n opetustyön hoidossa ilmenneisiin ongelmiin liittyvät arviot, jotka oli kirjattu varoitusta koskevaan päätökseen, sekä selvitys A:n saamasta negatiivisesta jaksopalautteesta ja sen merkityksestä seuraavien jaksojen kurssien jakoon, ei ollut uskottavaa, etteivät A:n toimintaan opettajan virassa liittyneet syyt olisi keskeisesti vaikuttaneet opetustuntien siirtämiseen muille opettajille ja siten A:n opetustuntien vähentymiseen.</p>
    <p>Työnantajalla oli velvollisuus näyttää toteen, että irtisanomisen syynä käytetyt perusteet olivat olleet olemassa. Kuntayhtymä ei ollut osoittanut, että A:n irtisanomisessa olisi ollut kysymys viranhaltijan tehtävien vähentymisestä kunnallisesta viranhaltijasta annetun lain 37 §:n 1 momentissa tarkoitetulla tavalla olennaisesti ja pysyvästi lainkohdassa tarkoitetuista tuotannollisista syistä. Irtisanomispäätös kumottiin lainvastaisena.</p>
    <p>Laki kunnallisesta viranhaltijasta 37 § 1 momentti</p>
    <p>Ks. myös samassa asiassa annettu KHO 8.6.2009 T 1454.</p>
  </dcterms:abstract>
</finlex:document>
