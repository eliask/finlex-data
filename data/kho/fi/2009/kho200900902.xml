<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>200900902</dcterms:identifier>
  <finlex:ecliIdentifier>ECLI:FI:KHO:2009:T902</finlex:ecliIdentifier>
  <dcterms:title>9.4.2009/902</dcterms:title>
  <dcterms:description>
    <p>
      <span>Ajokielto</span>
      <span>Ajokortti</span>
      <span>Ajotaito</span>
      <span>Ajokokemus</span>
      <span>Kuljettajantutkinto</span>
      <span>Lain tulkinta</span>
      <span>Epäselvä säännös</span>
    </p>
  </dcterms:description>
  <finlex:registerNumber>2957/2/07</finlex:registerNumber>
  <dcterms:issued>2009-04-09</dcterms:issued>
  <finlex:fileCopyNumber>902</finlex:fileCopyNumber>
  <dcterms:abstract>
    <p>Tieliikennelain 74 §:n (676/1990) mukaan poliisi voi määrätä kuljettajan uuteen kuljettajantutkintoon, jos hän moottorikäyttöistä ajoneuvoa kuljettaessaan on toistuvasti syyllistynyt tieliikennelain tai sen nojalla annettujen säännösten ja määräysten rikkomiseen ja tämän vuoksi tai muutoin on todennäköistä syytä epäillä, ettei hän ole säilyttänyt ajotaitoaan.</p>
    <p>Tieliikennelain (267/1981) alkuperäisessä muodossa vastaavasta asiasta säädettiin lain 73 §:ssä seuraavasti:</p>
    <p><em>Uuteen kuljettajantutkintoon määrääminen</em>. Poliisi voi määrätä ajokortin haltijan esittämään todistuksen uudesta hyväksytystä kuljettajantutkinnosta:<br/>1) jos hän on moottorikäyttöistä ajoneuvoa kuljettaessaan toistuvasti syyllistynyt tämän lain tai sen nojalla annettujen säännösten ja määräysten rikkomiseen ja tämä osoittaa, ettei hän ole säilyttänyt ajotaitoaan; tai<br/>2) jos muutoin on todennäköistä syytä epäillä, ettei hän ole säilyttänyt ajotaitoaan.</p>
    <p>Kun otettiin huomioon, ettei tieliikennelain 74 §:ää (676/1990) koskevista lain esitöistä ilmene, että lainkohdan sanamuodon muuttamisella olisi tarkoitettu muuttaa säännöksen sisältöä, oli tieliikennelain voimassa olevaa 74 §:ää sen sanamuodosta huolimatta tulkittava samoin kuin aikaisempaa säännöstä, jonka selvän sanamuodon perusteella säännöksessä mainitut 1) ja 2) -kohdat olivat sovellettavissa toisistaan riippumatta. Näin ollen poliisi voi myös voimassa olevan 74 §:n mukaan määrätä ajokortin haltijan esittämään todistuksen uudesta hyväksytystä kuljettajantutkinnosta, vaikka ajokortin haltija ei ole toistuvasti syyllistynyt tieliikennelain tai sen nojalla annettujen säännösten ja määräysten rikkomiseen.</p>
    <p>Poliisilaitos oli tieliikennelain 74 §:n perusteella määrännyt A:n uuteen B-luokan kuljettajantutkintoon 30.9.2007 mennessä, koska A oli ollut ajo-oikeutensa menettäneenä 22.2.2005 - 3.5.2007 välisen ajan. Poliisilaitoksen päätöksen perustelujen mukaan näin pitkään poissa olleen ajo-oikeuden vuoksi on todennäköistä syytä epäillä, ettei hän ole säilyttänyt ajotaitoaan.</p>
    <p>Poliisilaitoksen päätös uuteen kuljettajantutkintoon määräämisestä ei ollut perustunut A:n  liikennekäyttäytymiseen tai muuhunkaan vastaavaan syyhyn. Kun otettiin huomioon A:n aikaisempi yli 20 vuotta kestänyt ajokokemus kuorma-auton ja yhdistelmäajoneuvon kuljettajana ja muu asiakirjoissa oleva selvitys, ei pelkästään sitä seikkaa, että A oli ollut ilman ajo-oikeutta yli kaksi vuotta, ollut katsottava tieliikennelain 74 §:ssä tarkoitetuksi todennäköiseksi syyksi epäillä, ettei A ollut säilyttänyt ajotaitoaan.</p>
    <p>Tieliikennelaki 74 §</p>
  </dcterms:abstract>
  <finlex:content id="r200900902.kho">
    <div>
</div>
  </finlex:content>
</finlex:document>
