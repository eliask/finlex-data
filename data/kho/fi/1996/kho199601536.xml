<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19960522">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199601536</dcterms:identifier>
  <finlex:ecliIdentifier>ECLI:FI:KHO:1996:A11</finlex:ecliIdentifier>
  <dcterms:title>22.5.1996/1536 KHO:1996-A-11</dcterms:title>
  <dcterms:description>
    <p>
      <span>Rakennusasia</span>
      <span>Rakennusjärjestyksen soveltaminen</span>
      <span>Paikalliset olot</span>
      <span>Saaristo</span>
      <span>Venevajan rakentaminen</span>
    </p>
  </dcterms:description>
  <finlex:registerNumber>5519/2/93</finlex:registerNumber>
  <dcterms:issued>1996-05-22</dcterms:issued>
  <finlex:fileCopyNumber>1536</finlex:fileCopyNumber>
  <sysluok>
    <snro>1.04.04.02.03</snro>
  </sysluok>
  <dcterms:abstract>
    <p>Houtskärin kunnan rakennusjärjestyksen 10 §:n 4 momentissa oli määrätty, että venevajan rakentaminen voitiin sallia vain, jos se oli perusteltua elinkeinon tai ammatin harjoittamiseksi tai kiinteän asutuksen vuoksi. Rakennuslautakunta oli hylännyt venevajan rakentamista vapaa-ajan kiinteistölle koskeneen hakemuksen rakennusjärjestyksen 10 §:n 4 momentin nojalla. Lääninoikeus oli kumonnut rakennuslautakunnan päätöksen ja palauttanut asian rakennuslautakunnalle viitaten hallitusmuodon 5 §:ään ja 92 §:n 2 momenttiin ja rakennuslain 11 §:ään, koska säännös, joka sitoi oikeuden rakentaa venevaja elinkeinon tai ammatin harjoittamiseen tai kiinteään asutukseen eikä sallinut venevajan rakentamista vapaa-ajan asunnon yhteyteen oli vastoin rakennuslakia.</p>
    <p>KHO kumosi kunnanhallituksen valituksesta lääninoikeuden päätöksen ja saattoi rakennuslautakunnan päätöksen voimaan. Venevajojen rakentamista oli rajoitettu rakennuslain 11 §:n 2 momentin nojalla paikallisista oloista johtuen sopivan ja hyödyllisen rakentamisen edistämiseksi sekä kaavoituksen toteuttamisen helpottamiseksi. Venevajojen rakentamisen rajoittaminen oli ollut perusteltua, kun otettiin huomioon aran saaristomaiseman ja -ympäristön suojaamisen rantaan rakentamiselta asettamat erityisvaatimukset. Se, että venevajan rakentaminen tietyissä erityistapauksissa kohtuussyistä voitiin sallia, ei loukannut tasapuolisen kohtelun vaatimusta. Venevajan rakentaminen vapaa-ajan kiinteistölle ei tässä tapauksessa ollut perusteltua elinkeinon tai ammatin harjoittamiseksi tai kiinteän asutuksen vuoksi. Rakennusjärjestyksen 10 §:n 4 momentin mukaan rakennuslupaa ei voitu myöntää.</p>
  </dcterms:abstract>
  <p>RakennusL 11 § 2 mom</p>
</finlex:document>
