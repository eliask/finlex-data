<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19960306">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199600636</dcterms:identifier>
  <finlex:ecliIdentifier>ECLI:FI:KHO:1996:B540</finlex:ecliIdentifier>
  <dcterms:title>6.3.1996/636 KHO:1996-B-540</dcterms:title>
  <dcterms:description>
    <p>
      <span>Päätöksen valituskelpoisuus</span>
      <span>Asian palauttaminen</span>
      <span>Oikeudenkäyntiväite</span>
    </p>
  </dcterms:description>
  <finlex:registerNumber>3378/3/95</finlex:registerNumber>
  <dcterms:issued>1996-03-06</dcterms:issued>
  <finlex:fileCopyNumber>636</finlex:fileCopyNumber>
  <sysluok>
    <snro>1.09.05.01</snro>
    <snro>1.09.05.04.02</snro>
    <snro>1.09.08.04</snro>
  </sysluok>
  <dcterms:abstract>
    <p>Valtion- ja kunnanasiamies oli lääninoikeudessa vaatinut, että verovelvollisen verotus kumotaan ja asia palautetaan verolautakunnalle uudelleen käsiteltäväksi sen selvittämiseksi, oliko verovelvollisen verovuonna luovuttamien osakkeiden myyntiin sovellettava verotuslain 56 ja 57 §:n säännöksiä. Verovelvollinen oli valitukseen antamassaan vastineessa vaatinut, että valitus jätetään tutkimatta, koska valituksessa ei ollut esitetty mitään muutosvaatimusta eikä riittävää selvitystä vaatimuksen perusteesta.</p>
    <p>Lääninoikeus hylkäsi verovelvollisen väitteen asian jättämisestä tutkimatta, kumosi toimitetun verotuksen ja verotukseen liittyviä asiakysymyksiä ratkaisematta palautti asian verotoimistolle uudelleen käsiteltäväksi. Lääninoikeuden päätökseen liitetyn valitusosoituksen mukaan päätökseen sai verovelvollisen asian tutkimatta jättämistä koskeneen väitteen osalta hakea muutosta valittamalla, jos korkein hallinto-oikeus myöntää valitusluvan, mutta muutoin päätökseen ei saanut hakea muutosta.</p>
    <p>Korkein hallinto-oikeus totesi, ettei lääninoikeuden päätöksestä, jolla verotus on kumottu ja asia verotukseen liittyviä asiakysymyksiä ratkaisematta palautettu verotoimistolle, saa muutoksenhausta hallintoasioissa annetun lain 3 §:n 1 momentin mukaan valittaa. Tähän nähden lääninoikeuden päätökseen sisältyvästä lausunnosta, jolla oikeudenkäyntiväite on hylätty, ei saa, kun otetaan huomioon myös oikeudenkäymiskaaren 16 luvun 3 §:n 1 momentin säännös, hakea erikseen muutosta. Tämän vuoksi KHO poisti väiteratkaisun osalta annetun valitusosoituksen ja jätti verovelvollisen valituslupahakemuksen tutkimatta. Verovuosi 1991.</p>
    <p>Äänestys 4+1.</p>
  </dcterms:abstract>
  <p>HValL 3 § 1 mom</p>
  <p>HValL 9 a §</p>
  <p>OK 16 luku 3 § 1 mom</p>
</finlex:document>
