<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19961217">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199603872</dcterms:identifier>
  <finlex:ecliIdentifier>ECLI:FI:KHO:1996:T3872</finlex:ecliIdentifier>
  <dcterms:title>17.12.1996/3872</dcterms:title>
  <dcterms:description>
    <p>
      <span>Kotikunta</span>
      <span>Yksityinen hoitokoti</span>
      <span>Hoito tai huolto</span>
      <span>Sosiaali- ja terveydenhuolto</span>
      <span>Toimintayksikkö</span>
      <span>Vastaavat olosuhteet</span>
      <span>Tosiasiallinen asuminen</span>
    </p>
  </dcterms:description>
  <finlex:registerNumber>805/5/96</finlex:registerNumber>
  <dcterms:issued>1996-12-17</dcterms:issued>
  <finlex:fileCopyNumber>3872</finlex:fileCopyNumber>
  <sysluok>
    <snro>1.04.01.05</snro>
  </sysluok>
  <dcterms:abstract>
    <p>A oli avoliitossa eläen asunut X:n kaupungissa useita vuosia ennen vammautumistaan. Sairaalahoidon jälkeen A oli siirtynyt X:ssä sijaitsevaan yksityiseen hoitokotiin. Hoitokotiin muuton jälkeen A ei ollut tarvinnut varsinaista lääkärin- tai sairaalahoitoa, vaan hänen tilansa oli ollut vakaa ja parantunut koko ajan. Ilman apua hän ei kuitenkaan tullut toimeen. A:n avopuolison kuoltua heidän X:ssä ollut yhteinen omaisuutensa oli jaettu ja asuntona käytetty huoneisto myyty. A:lla ei ollut X:ssä läheisiä omaisia, jotka huolehtisivat hänestä, eikä hänellä ollut X:ään muitakaan siteitä, joiden perusteella A:lla olisi X:ään kiinteä yhteys. Hänen ei voitu katsoa siirtyneen X:ssä olevasta hoitokodista Y:hyn kotikuntalain 3 §:n 2 kohdassa tarkoitetun hoidon saamiseksi, vaan kysymys oli asuinpaikkana olevan hoitokodin vaihtamisesta. Y:n kaupungissa sijaitsevassa hoitokodissa annettiin samanlaista palvelua kuin X:ssä olevassa hoitokodissa. Kysymys oli valvotuissa olosuhteissa tapahtuvasta täysihoidosta, johon liittyi hoidokkien turvallisuudesta huolehtiminen ja terveydentilan tarkkaileminen. A:n terveydentilassa ei ollut tapahtunut sellaista muutosta tai kehitystä, joka olisi ollut vaikuttamassa muuttoon. Muuttoon olivat vaikuttaneet muut syyt eli tarve asua Y:ssä asuvien lasten läheisyydessä. A:n asuminen X:n asemesta Y:ssä ei edellä selostetuissa oloissa johtunut pääasiassa hoidosta tai huollosta sosiaali- ja terveydenhuollon toimintayksikössä tai muutoin vastaavissa olosuhteissa. A:n kotikunta oli niin ollen Y eli se kunta, jossa hän tosiasiallisesti asui.</p>
  </dcterms:abstract>
  <p>KotikuntaL 3 § 2 kohta</p>
</finlex:document>
