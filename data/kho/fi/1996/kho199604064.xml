<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199604064</dcterms:identifier>
  <finlex:ecliIdentifier>ECLI:FI:KHO:1996:A31</finlex:ecliIdentifier>
  <dcterms:title>31.12.1996/4064 KHO:1996-A-31</dcterms:title>
  <dcterms:description>
    <p>
      <span>Ammattimainen moottoriajoneuvoliikenne</span>
      <span>Linjaliikenne</span>
      <span>Julkisen palvelun velvoitteen lakkauttaminen</span>
      <span>Linjaliikenneluvan peruuntuminen</span>
    </p>
  </dcterms:description>
  <finlex:registerNumber>3531/7/95</finlex:registerNumber>
  <dcterms:issued>1996-12-31</dcterms:issued>
  <finlex:fileCopyNumber>4064</finlex:fileCopyNumber>
  <sysluok>
    <snro>1.06.06.04.02</snro>
  </sysluok>
  <dcterms:abstract>
    <p>Lääninhallitus oli hyväksyessään linjaliikenteen harjoittajan tekemät, Euroopan yhteisöjen neuvoston asetuksen julkisten palvelujen käsitteeseen rautatie-, maantie- ja sisävesiliikenteessä olennaisesti kuuluvia velvoitteita koskevista jäsenvaltioiden toimenpiteistä (1191/69, muutettu 1893/91, jäljempänä palveluvelvoiteasetus) mukaiset liikennöintivelvoitteen lakkauttamista koskevat hakemukset samalla ilmoittanut, että linjaliikenteen harjoittajan linjaliikenneluvat, joihin mainitut liikennöintivelvoitteet perustuivat, peruuntuivat.</p>
    <p>Linjaliikenteen harjoittaja, joka oli sittemmin tehnyt lääninhallituksen kanssa ostosopimukset liikennelupien tarkoittamasta liikenteestä, katsoi valituksessaan, etteivät ostosopimusta pitempään voimassa olevat linjaliikenneluvat voineet peruuntua liikennöintivelvoitteiden lakkauttamisen seurauksena.</p>
    <p>Korkein hallinto-oikeus hylkäsi valituksen. Julkisen palvelun velvoite oli palveluvelvoiteasetuksen 2 artiklassa määritelty velvoitteeksi, jota kyseinen kuljetusyritys ei omien taloudellisten etujensa kannalta katsoen ottaisi kantaakseen tai ei ottaisi kantaakseen samassa määrin tai samoilla ehdoilla. Tämä määritelmä huomioon ottaen julkisen palvelun velvoitteen lakkauttamista koskevan hakemuksen oli katsottava sisältävän ilmoituksen siitä, että hakemuksen tehnyt kuljetusyritys ei halunnut kysymyksessä olevaa liikennettä harjoittaa luvassa edellytetyssä muodossa. Henkilöliikennelain 13 §:n 1 momentin mukaan liikenneluvan haltija on velvollinen harjoittamaan liikennettä luvan mukaisesti. Jos liikennettä ei harjoiteta luvan mukaisesti, voi lupaviranomainen lain 20 §:n 1 momentin mukaan peruuttaa luvan.</p>
    <p>Lääninhallituksen oli tullut, lakkautettuaan hakemusten perusteella linjaliikennelupien mukaisen liikenteen kokonaisuudessaan palveluvelvoiteasetuksessa tarkoitettuina liikennöintivelvoitteina, peruuttaa myös mainitut linjaliikenneluvat kokonaan. Myös D:3702/7/95</p>
  </dcterms:abstract>
</finlex:document>
