<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19960524">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199601626</dcterms:identifier>
  <finlex:ecliIdentifier>ECLI:FI:KHO:1996:B574</finlex:ecliIdentifier>
  <dcterms:title>24.5.1996/1626 KHO:1996-B-574</dcterms:title>
  <dcterms:description>
    <p>
      <span>Arvonlisävero</span>
      <span>Sosiaalihuolto</span>
      <span>Toimeentulotuki</span>
      <span>Palautettava vero</span>
      <span>Kunta</span>
      <span>Maksusitoumus</span>
    </p>
  </dcterms:description>
  <finlex:registerNumber>1224/6/95</finlex:registerNumber>
  <dcterms:issued>1996-05-24</dcterms:issued>
  <finlex:fileCopyNumber>1626</finlex:fileCopyNumber>
  <sysluok>
    <snro>2.20.05.03</snro>
    <snro>2.20.12.03</snro>
  </sysluok>
  <dcterms:abstract>
    <p>Kaupunki harjoitti verotonta sosiaalihuoltotoimintaa muun muassa toimeentulotukea antamalla. Toimeentulotukea annettiin tuen saajille paitsi rahana myös tavaroina ja palveluina. Tavarat ja palvelut annettiin tuen saajille joko kaupungin itsensä tuottamina tai siten, että ne hankittiin maksusitoumusmenettelyä käyttäen. Kaupungin sosiaalivirasto oli tehnyt hankintasopimukset tärkeimmistä maksusitoumusmenettelyä käyttäen annettavista tavaroista ja palveluista niiden toimittajien kanssa. Sosiaalivirasto oli hankinnoissaan velvollinen käyttämään niitä liikkeitä, joiden kanssa se oli tehnyt hankintasopimukset. Myös etuuden saajat olivat velvollisia käyttämään maksusitoumuksessa mainittua liikettä ja noudattamaan muita siinä mainittuja ehtoja. Hankintasopimuksissa oli määritelty toimeentulotukena annettavien tavaroiden ja palvelujen hankintahinnat ja muut hankintaehdot, joita tavaran tai palvelun toimittaja myyjänä ja sosiaalivirasto ostajana olivat sitoutuneet noudattamaan.</p>
    <p>Toimeentulotuen antaminen perustui sosiaaliviraston viranhaltijan tekemään toimeentulotukipäätökseen ja hänellä oli oikeus myös maksusitoumuksen antamiseen. Maksusitoumuksella sosiaalivirasto sitoutui kustantamaan sitoumuksessa mainitun asiakkaan etuuden sitoumuksessa mainituilla ehdoilla. Maksusitoumus osoitettiin tavaran tai palvelun myyjälle ja se annettiin joko etuuden saajalle tai lähetettiin suoraan myyjälle. Etuuden saaja kävi noutamassa etuuden myyjältä ja kuittasi maksusitoumukseen vastaanottaneensa sen. Myyjä osoitti ja lähetti laskun sosiaalivirastolle, joka laskua ja maksusitoumusta vastaan maksoi tavaran tai palvelun suoraan sen myyjälle.</p>
    <p>Kaupungin harjoittama sosiaalihuoltotoiminta ja siihen kuuluva toimeentulotuen antaminen olivat sellaista kuntien palautusjärjestelmän piiriin kuuluvaa verotonta toimintaa, jota varten tapahtuviin tavara- ja palveluhankintoihin sisältyvä arvonlisävero kaupungilla oli oikeus saada takaisin arvonlisäverolain 130 §:n 1 momentissa tarkoitettuna palautuksena. Toimeentulotukena tuen saajille annettavat tavarat ja palvelut eivät tulleet kaupungin yksityiseen kulutukseen eivätkä vähennysrajoitusten alaiseen käyttöön, joten lain 130 §:n 2 momentissa tarkoitetut palautusoikeuden rajoitukset eivät koskeneet tällaisia hankintoja. Kun kaupunki maksusitoumusmenettelyä käyttäen hankki toimeentulotukena tuen saajille annettavat tavarat ja palvelut, kysymys oli niidenkin osalta kaupungin hankinnasta eikä tuen saajan hankinnasta. Kaupungilla oli siten oikeus saada palautuksena sekä tuen saajille itse antamiinsa että maksusitoumusmenettelyä käyttäen hankittuihin tavaroihin ja palveluihin sisältyvä arvonlisävero. 1995 (ArvonlisäveroL_ 1501/93,_377/94_ja_1486/94)</p>
    <p>Samoin D:1356/6/95</p>
    <p>Ennakkotieto ajalle 1.6.1994-31.12.</p>
  </dcterms:abstract>
  <p>ArvonlisäveroL 37 §</p>
  <p>ArvonlisäveroL 38 §</p>
  <p>ArvonlisäveroL 130 § 1 ja 2 mom</p>
  <p>ArvonlisäveroL 133 § 1 ja 3 mom</p>
  <p>SosiaalihuoltoL 710/82</p>
  <p>SosiaalihuoltoA 607/83</p>
  <p>VNp_toimeentulotuen_yleisistä_perusteista_988/93</p>
</finlex:document>
