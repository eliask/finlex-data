<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19961111">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199603509</dcterms:identifier>
  <finlex:ecliIdentifier>ECLI:FI:KHO:1996:T3509</finlex:ecliIdentifier>
  <dcterms:title>11.11.1996/3509</dcterms:title>
  <dcterms:description>
    <p>
      <span>Kilpailuasia</span>
      <span>Tarjouskartelli</span>
      <span>Seuraamusmaksun määrääminen</span>
      <span>Taksiautoilijat</span>
      <span>Koululaiskuljetukset</span>
    </p>
  </dcterms:description>
  <finlex:registerNumber>2611/1/95</finlex:registerNumber>
  <dcterms:issued>1996-11-11</dcterms:issued>
  <finlex:fileCopyNumber>3509</finlex:fileCopyNumber>
  <sysluok>
    <snro>1.06.02.04.02</snro>
    <snro>1.06.02.04.04</snro>
  </sysluok>
  <dcterms:abstract>
    <p>Kilpailuneuvosto oli, katsottuaan kilpailuviraston esityksestä selvitetyksi, että eräät taksiautoilijat olivat syyllistyneet kilpailunrajoituksista annetun lain (kilpailunrajoituslain) 5 §:n vastaiseen tarjouskartelliin ja määrättyään lain 8 §:n nojalla, ettei tarjouskartellia saanut uudistaa, jättänyt määräämättä lain 8 §:ssä tarkoitetun seuraamusmaksun mainituille taksiautoilijoille. Kilpailunrajoituslain 8 §:n 1 momentin mukaan elinkeinonharjoittajalle, joka rikkoo lain 4-7 §:n säännöksiä, määrätään seuraamusmaksu, jollei menettelyä ole pidettävä vähäisenä tai seuraamusmaksun määräämistä kilpailun turvaamisen kannalta muutoin pidetä perusteettomana. Kun otettiin huomioon, että kysymyksessä olevaan kilpailuneuvoston kielletyksi tarjouskartelliksi katsomaan menettelyyn oli osallistunut tarjouksen tehneistä yhdeksästä taksiautoilijasta kahdeksan autoilijaa, jotka kaikki olivat tehneet liikenneministeriön vahvistamia ylimpiä sallittuja reittitaksoja vastaavan tarjouksen, menettelyä ei voitu pitää vähäisenä. Lisäksi oli otettava huomioon, että taksiautoilijat olivat myös edellisenä vuonna tehneet keskenään samanlaiset tarjoukset, ja se seikka, että kunta oli lain mukaan velvollinen järjestämään koululaisten kuljetukset eikä kunta voinut vetäytyä kuljetuspalvelujen hankinnasta, vaikka se joutuisi maksamaan palveluista kilpailtua tasoa korkeamman hinnan. Tämän vuoksi seuraamusmaksun määräämättä jättämistä ei ollut pidettävä kilpailun turvaamisen kannalta perusteettomana.</p>
    <p>Kun edellytyksiä seuraamusmaksun määräämättä jättämiselle ei näin ollen ollut, korkein hallinto-oikeus kilpailuviraston valituksesta kumosi kilpailuneuvoston päätöksen siltä osin kuin seuraamusmaksu oli jätetty määräämättä ja määräsi taksiautoilijat kunkin erikseen maksamaan valtiolle kilpailunrajoituslain 8 §:n mukaisena seuraamusmaksuna kilpailuviraston vaatimuksen mukaisen, laissa säädetyn vähimmäismäärän 5.000 markkaa.</p>
  </dcterms:abstract>
  <p>KilpRajL 8 §</p>
</finlex:document>
