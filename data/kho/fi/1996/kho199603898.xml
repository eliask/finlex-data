<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19961219">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199603898</dcterms:identifier>
  <finlex:ecliIdentifier>ECLI:FI:KHO:1996:T3898</finlex:ecliIdentifier>
  <dcterms:title>19.12.1996/3898</dcterms:title>
  <dcterms:description>
    <p>
      <span>Ylimääräinen muutoksenhaku</span>
      <span>Kalastuskunnan säännöt</span>
      <span>Vesialueen omistusoikeus</span>
    </p>
  </dcterms:description>
  <finlex:registerNumber>346/5/96</finlex:registerNumber>
  <dcterms:issued>1996-12-19</dcterms:issued>
  <finlex:fileCopyNumber>3898</finlex:fileCopyNumber>
  <sysluok>
    <snro>1.09.12.03.02.01</snro>
  </sysluok>
  <dcterms:abstract>
    <p>Metsähallitus haki Lapin lääninhallituksen v. 1980 vahvistamien neljän eri Utsjoen kunnassa olevan kalastuskunnan sääntöjen purkamista sillä perusteella, että kalastuskunnat olivat sääntöjä laatiessaan sisällyttäneet vesialueisiinsa myös alueita, jotka kuuluivat valtiolle.</p>
    <p>KHO lausui päätöksessään, että kalastuslain (286/82) 129 §:n 4 momentin säännös huomioon ottaen Utsjoen kunnan alueella sovelletaan 28.9.1951 annettua kalastuslakia (503/51) siihen myöhemmin tehtyine muutoksineen. Viimeksi mainitun kalastuslain 56 §:n 1 momentin mukaan kalastuskunnan muodostavat yhteisen kalaveden osakkaat. Saman lainkohdan 3 momentin mukaan kalastuskunnan tehtävänä on järjestää alueellaan kalastuksen harjoittaminen ja kalaveden hoito siten, että kala- ja rapukannan säilyminen turvataan. Puheena olevan kalastuslain 56 §:n 4 momentin mukaan näitä tarkoituksia varten on kalastuskunnan hyväksyttävä säännöt, jotka on, ottaen myös huomioon vuoden 1951 kalastuslain 66 §:n, ollut alistettava lääninhallituksen, nyttemmin maaseutuelinkeinopiirin, vahvistettaviksi. Kalastuslain täytäntöönpanosta ja soveltamisesta annetun asetuksen (695/51) 16 §:n 1 momentin 1 kohdan mukaan kalastuskunnan säännöistä on käytävä sopivalla tavalla ilmi kalastuskunnan kalavesien sijoitus. Näillä sääntöjen määräyksillä ei kuitenkaan ole ollut merkitystä määrättäessä vesialueiden omistusrajoja eikä niillä voida perustaa kalastuskunnalle oikeutta tai määräysvaltaa muille omistajille kuuluviin kalavesiin. Kalastuskunnan sääntöjen tarkistamisesta on säädetty erikseen. Tähän nähden lääninhallituksen kalastuskunnan sääntöjen vahvistamista koskevien päätösten purkaminen Metsähallituksen hakemuksessa tarkoitetuilla perusteilla ei ollut valtion omistusoikeuden turvaamiseksi tarpeellista. Tämän vuoksi ja kun hakija ei ollut esittänyt muutakaan perustetta, jonka nojalla hakemukseen olisi suostuttava, hakemus hylättiin.</p>
  </dcterms:abstract>
  <p>HallintolainkäyttöL 63 §</p>
  <p>HallintolainkäyttöL 64 §</p>
</finlex:document>
