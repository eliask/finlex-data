<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19961231">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199604120</dcterms:identifier>
  <finlex:ecliIdentifier>ECLI:FI:KHO:1996:B504</finlex:ecliIdentifier>
  <dcterms:title>31.12.1996/4120 KHO:1996-B-504</dcterms:title>
  <dcterms:description>
    <p>
      <span>Elinkeinotulon verotus</span>
      <span>Vähennyskelpoinen meno</span>
      <span>Finite risk -vakuutus</span>
      <span>Vakuutusmaksu</span>
      <span>Vakuutusmaksukertymä</span>
      <span>Sijoitusluonteinen erä</span>
      <span>Captive-yhtiö</span>
    </p>
  </dcterms:description>
  <finlex:registerNumber>268/3/96</finlex:registerNumber>
  <dcterms:issued>1996-12-31</dcterms:issued>
  <finlex:fileCopyNumber>4120</finlex:fileCopyNumber>
  <sysluok>
    <snro>2.04.05.01.29</snro>
  </sysluok>
  <dcterms:abstract>
    <p>A Oy ja vakuutusosakeyhtiö tutkivat mahdollisuutta finite risk -vakuutusratkaisun tekemiseen yhtiöiden välillä muun ohessa ympäristövahinkojen varalta. Tällaisia riskejä oli vaikea vakuuttaa vakuutusyhtiöiden perinteisillä vakuutustuotteilla, koska oli vaikeaa arvioida vakuutettavan riskin toteutumisen todenäköisyyttä ja suuruutta. Suunniteltu vakuutusmäärä olisi enintään arvioidun maksimivahingon suuruinen. Vakuutusmaksusta, joka saattoi olla myös kertamaksullinen, etukäteen sovittu osa kohdistuisi riskiturvaan ja muu osa vakuutusyhtiön liikekulujen ja katteen vähentämisen jälkeen kartuttaisi vakuutusyhtiössä vakuutuksenottajan A Oy:n vakuutusmaksukertymää. Vahingon sattuessa vakuutusyhtiö olisi velvollinen suorittamaan korvauksen A Oy:lle sovittuun vakuutusmäärään saakka, vaikka vakuutusmaksukertymää ei olisikaan vielä karttunut. A Oy ei vapautuisi velvollisuudesta maksaa vakuutusmaksuja jäljellä olevalta sopimuskaudelta, vaikka vakuutusyhtiö olisi jo korvannut A Oy:lle koko vakuutusmäärän mukaisen määrän. Riskiturvan kattama osa korvattavasta vahingosta jäisi lopullisesti vakuutusyhtiön kannettavaksi. Mikäli sopimuskauden aikana ei sattuisi vahinkoja tai korvattujen vahinkojen määrä jäisi alle sovitun vakuutusmäärän, vakuutusyhtiö palauttaisi A Oy:lle vakuutusmaksut tuottoineen vähennettynä vakuutusyhtiön osuudella sekä korvattujen vahinkojen määrällä. Vakuutukseen saattoi liittyä myös bonus/malus-järjestelmä. Suunniteltu vakuutuskausi olisi 1.10.1995-30.9.2000 ja vakuutusmäärä 100 miljoonaa markkaa vahinkoa ja koko vakuutuskautta kohden. Vakuutusyhtiön riskillä oleva osuus eli riskiturva olisi 20 miljoonaa markkaa ja 80 miljoonaa markkaa olisi vakuutusmaksukertymää. A Oy:n omavastuu olisi 2 miljoonaa markkaa vahinkoa kohden. Vakuutusmaksut olisivat yhteensä koko vakuutuskaudelta noin 86 miljoonaa markkaa, josta riskiturvaan kohdistuva osuus olisi noin 6 prosenttia. Katsottiin korkeimmassa hallinto-oikeudessa esillä olevalta osalta, että A Oy ei saanut vähentää finite risk -vakuutuksesta maksamiaan vakuutusmaksuja siltä osin kuin vakuutusmaksu kerrytti yhtiön vakuutusmaksukertymää, koska näitä ei voitu pitää A Oy:n tulon hankkimiseen tai säilyttämiseen liittyvänä menona vaan lähinnä sijoitusluonteisena eränä. Verovuodet 1995-2000. Ennakkotieto.</p>
  </dcterms:abstract>
  <p>ElinkVL 7 §</p>
</finlex:document>
