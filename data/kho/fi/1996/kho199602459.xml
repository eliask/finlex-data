<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19960812">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199602459</dcterms:identifier>
  <finlex:ecliIdentifier>ECLI:FI:KHO:1996:T2459</finlex:ecliIdentifier>
  <dcterms:title>12.8.1996/2459</dcterms:title>
  <dcterms:description>
    <p>
      <span>Ympäristöluvan hakemiseen velvoittaminen</span>
      <span>Sijoitusluvan (THL 469/65, 26 §) tarve</span>
      <span>Säädösten (TSL 763/94) voimaantulo</span>
    </p>
  </dcterms:description>
  <finlex:registerNumber>3074/4/95</finlex:registerNumber>
  <dcterms:issued>1996-08-12</dcterms:issued>
  <finlex:fileCopyNumber>2459</finlex:fileCopyNumber>
  <sysluok>
    <snro>1.04.05.01.01</snro>
    <snro>1.01.02.01.01</snro>
  </sysluok>
  <dcterms:abstract>
    <p>Ympäristölautakunta oli 10.2.1994 velvoittanut kiinteistöllä rautatavarainkauppaa ja romukauppaa harjoittaneen yhtiön hakemaan toiminnalleen ympäristölupaa kuukauden kuluessa lautakunnan päätöksestä tiedon saatuaan. Lääninoikeus kumosi 7.7.1995 antamallaan päätöksellä yhtiön valituksesta lautakunnan päätöksen, koska yhtiön liiketoiminta oli alkanut ennen 1.9.1992 tapahtunutta ympäristölupamenettelylain voimaantuloa eikä liiketoiminnan myöskään ollut selvitetty mainitun ajankohdan jälkeen oleellisesti muuttuneen. Yhtiötä ei siten voitu velvoittaa hakemaan ympäristölupaa.</p>
    <p>Korkein hallinto-oikeus lausui ympäristön asukkaiden valitukseen antamassaan päätöksessä, että yhtiön kiinteistöllä harjoittamaa liiketoimintaa sinä ajankohtana, jolloin lautakunta päätti asettaa luvanhakuvelvoitteen, oli pidettävä terveydenhoitoasetuksen (55/67) 17 §:n säännösten mukaan sellaisena toimintana, jota varten tarvittiin terveydenhoitolain (469/65) 26 §:ssä tarkoitettu sijoituspaikan hyväksyminen. Kun tuota hyväksymistä ei ollut haettu ennen ympäristölupamenettelylain voimaantuloa 1.9.1992, yhtiö voitiin velvoittaa hakemaan tuon hyväksymisen sisältävää ympäristölupaa. Lääninoikeudella tässä suhteessa olleen virheellisen käsityksen johdosta korkein hallinto-oikeus kumosi lääninoikeuden päätöksen. Samalla korkein hallinto-oikeus saattoi voimaan lautakunnan 10.2.1994 tekemän päätöksen, koska myös 1.1.1995 voimaantulleiden terveydensuojelulain (763/94) 9 §:n ja terveydensuojeluasetuksen (1280/94) 1 §:n 1-12 kohtien mukaan toiminta oli sellaista, joka puheena olevien uusien säännösten mukaan edellytti sijoituslupaa ja jota varten yhtiö siis oli velvollinen hakemaan ympäristölupamenettelylain 3 §:n ja 2 §:n 2 momentin mukaisesti ympäristölupaa. (; äänestys koski kysymystä siitä, saatetaanko lautakunnan 10.2.1994 tekemä päätös voimaan vai ei. Vähemmistö olisi sijoituslupasäännösten muututtua asian muuttuneeseen tilaan nähden kumonnut myös lautakunnan päätöksen ja palauttanut asian lautakunnalle sen harkitsemiseksi, tarvitseeko yhtiö toimintaansa varten terveydensuojelulain 9 §:n mukaista lupaa ja voidaanko yhtiö velvoittaa hakemaan ympäristölupaa 1.1.1995 voimaan tulleiden uusien säännösten perusteella). Myös D:3131/4/95</p>
    <p>Äänestys 3-2</p>
  </dcterms:abstract>
  <p>YmpäristölupamenettelyL 2 § 2 mom</p>
  <p>YmpäristölupamenettelyL 3 §</p>
  <p>YmpäristölupamenettelyL 12 §</p>
  <p>TerveydenhoitoL 26 § (469/65) TerveydenhoitoA 17 § 1-44 kohdat (55/67) TerveydensuojeluL 9 § (763/94)</p>
  <p>TerveydensuojeluA 1 § 1-12 kohdat (1280/94)</p>
  <p>Vrt. Kuusiniemi; Ympäristölupa, 2. painos s. 321 s.</p>
</finlex:document>
