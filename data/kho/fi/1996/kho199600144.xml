<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19960112">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199600144</dcterms:identifier>
  <finlex:ecliIdentifier>ECLI:FI:KHO:1996:A27</finlex:ecliIdentifier>
  <dcterms:title>12.1.1996/144 KHO:1996-A-27</dcterms:title>
  <dcterms:description>
    <p>
      <span>Valitusoikeus</span>
      <span>Ympäristölupa-asia</span>
      <span>Ilmansuojeluilmoituksen tarkastamista koskeva ratkaisu</span>
    </p>
  </dcterms:description>
  <finlex:registerNumber>268/4/95</finlex:registerNumber>
  <dcterms:issued>1996-01-12</dcterms:issued>
  <finlex:fileCopyNumber>144</finlex:fileCopyNumber>
  <sysluok>
    <snro>1.09.05.05.01.04</snro>
    <snro>1.04.05.06.01</snro>
  </sysluok>
  <dcterms:abstract>
    <p>Lääninhallitus oli myöntänyt hakijana olleelle yhtiölle A ilmansuojeluilmoituksen tarkastamista koskevan ratkaisun sisältävän ympäristöluvan, jossa lääninhallitus oli, runsasrikkisen raskaan polttoöljyn käytön sallimista hakijayhtiön voimalaitoksessa ja vanhan arinakattilan käyttöä koskeneen hakemuksen enemmälti hyläten, lupaehtona määrännyt, että A- yhtiön voimalaitoksen kattiloissa käytettävän raskaan polttoöljyn rikkipitoisuus sai olla enintään 1,0 painoprosenttia. Samalla lääninhallitus oli antanut eräitä muita vanhaa arinakattilaa koskevia lupaehtoja.</p>
    <p>Lääninhallituksen päätöksestä valitti yhtiö B, jolla oli sellutehdas samalla kiinteistöllä kuin A- yhtiön voimalaitos. B-yhtiö vaati päätökseen sisältyneen raskaan polttoöljyn käyttöä koskeneen lupaehdon muuttamista siten, että voimalaitoksessa sallittaisiin käyttää runsasrikkistä raskasta polttoöljyä sekä että arinakattilaa koskeviin lupaehtoihin tehdään eräitä muutoksia. B- yhtiö perusteli asianosaisasemaansa sillä, että A- yhtiön ja B- yhtiön välisen sopimuksen perusteella B- yhtiön velvollisuutena oli toimittaa polttoaine A- yhtiön voimalaitosta varten ja että Byhtiön henkilökunta sopimuksen perusteella vastasi myös voimalaitoksen hoidosta ja toiminnasta. Näistä syistä lupapäätöksen sisällöllä oli B -yhtiölle ensisijainen merkitys. B- yhtiö lausui vielä A -yhtiön hakeneen ympäristölupaa siinä tarkoituksessa, että A- yhtiö voisi käyttää voimalaitoksensa arinakattilassa samanlaista runsasrikkistä raskasta polttoöljyä kuin samalla kiinteistöllä olevan B- yhtiön sellutehtaan kattiloissakin käytettiin. Mikäli niukkarikkisen raskaan polttoöljyn käyttöä koskeva velvoite jää voimaan, A- yhtiö joutuu hankkimaan voimalaitostaan varten uuden öljyjärjestelmän niukkarikkistä öljyä varten.</p>
    <p>Korkein hallinto-oikeus lausui B- yhtiön valitukseen, ettei mainittu yhtiö ollut voimalaitosta varten A- yhtiölle myönnetyn ympäristöluvan hakija. B- yhtiön valitusta ei ollut tehty sillä perusteella, että lupapäätöksen mukaisen toiminnan haitalliset ympäristövaikutukset saattavat koskea Byhtiön etua ja oikeutta. B- yhtiön sellutehtaan ja A- yhtiön voimalaitoksen sijainti samalla kiinteistöllä tai hoitovastuu taikka se, että B- yhtiö A- yhtiön kanssa tekemänsä sopimuksen perusteella toimittaa A- yhtiölle voimalaitoksen tarvitseman polttoöljyn, tai polttoöljyn varastointi B-yhtiön sellutehtaan öljysäiliöissä eivät myöskään ole sellaisia seikkoja, joiden perusteella valituksenalaisen päätöksen voitaisiin katsoa koskevan B-yhtiön etua tai oikeutta ympäristölupamenettelylain 14 §:ssä tarkoitetulla tavalla. Näistä syistä, ja kun asiassa ei ollut esitetty muutakaan sellaista perustetta, johon B- yhtiö voisi perustaa valitusoikeutensa, korkein hallinto-oikeus jätti B- yhtiön valituksen tutkimatta. valitusoikeudesta 4-1.</p>
    <p>Äänestys</p>
  </dcterms:abstract>
  <p>YmpäristölupamenettelyL 14 §</p>
</finlex:document>
