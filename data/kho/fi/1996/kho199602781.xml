<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19960910">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199602781</dcterms:identifier>
  <finlex:ecliIdentifier>ECLI:FI:KHO:1996:A20</finlex:ecliIdentifier>
  <dcterms:title>10.9.1996/2781 KHO:1996-A-20</dcterms:title>
  <dcterms:description>
    <p>
      <span>Ympäristölupa-asia</span>
      <span>Sijoitusluvan tarve</span>
      <span>Taloustarkoituksiin käytettävän veden saastumishaitta</span>
      <span>Kivenmurskaamo</span>
    </p>
  </dcterms:description>
  <finlex:registerNumber>1853/4/95</finlex:registerNumber>
  <dcterms:issued>1996-09-10</dcterms:issued>
  <finlex:fileCopyNumber>2781</finlex:fileCopyNumber>
  <sysluok>
    <snro>1.04.05.01.01</snro>
    <snro>1.04.05.03.03</snro>
  </sysluok>
  <dcterms:abstract>
    <p>Lääninoikeus oli valituksenalaisella päätöksellään katsonut, että siirrettävältä murskausasemalta, jota tultiin käyttämään vuosina 1994-1999 syksyisin noin yhden kuukauden ajan ja joka sijoitettiin lupahakemuksessa tarkoitetulle paikalle ainoastaan laitoksen toiminta-ajaksi eli siis noin yhdeksi kuukaudeksi, ei edellytetty terveydensuojelulain (763/94) 9 §:n mukaista sijoituslupaa. Lääninoikeus oli yhtiön valituksesta kumonnut ympäristölautakunnan päätöksen, jolla yhtiön tekemä lupahakemus murskaamon sijoittamiseksi tärkeälle pohjavesialueelle toiminnassa olevan pohjavedenottamon lähisuojavyöhykkeelle oli hylätty lupaedellytysten puuttuessa, ja hylännyt yhtiön ympäristölupahakemuksen, koska yhtiö ei ollut hakemansa luvan tarpeessa. Lääninoikeuden päätös perustui terveydensuojeluasetuksen (1280/94) 1 §:n 1 b kohtaan, jonka mukaan muun ohella tietylle alueelle yhtä vuotta pitemmäksi ajaksi sijoitettavalla siirrettävällä murskaamolla, jonka toiminta-aika vuodessa on yli kaksi kuukautta, on oltava sijoituslupa.</p>
    <p>Korkein hallinto-oikeus katsoi pohjavedenottamon omistajan (puolustusministeriö) ja alueellisen ympäristökeskuksen valituksista, että kysymyksessä ei tosin ollut sellainen murskaamo, joka toiminta-aikansa pituuden perusteella olisi vaatinut terveydensuojelulain mukaisen sijoitusluvan. Kun kuitenkin otettiin huomioon murskaamon sijainti toimivan pohjavedenottamon lähisuojavyöhykkeellä sekä murskaamosta ja muista siihen liittyvistä toiminnoista pohjavedenottamon veden käyttäjille aiheutuva terveyshaitan vaara, murskaamon toimintaa alueella oli toiminta-ajan lyhyydestä riippumatta pidettävä terveydensuojeluasetuksen 1 §:n 12 kohdassa tarkoitettuna muuna saman asetuksen 1 §:n 1-11 kohdissa tarkoitettuun toimintaan terveydellisiltä vaikutuksiltaan verrattavana toimintana. Murskaamoa varten tarvittiin siten terveydensuojeluasetuksen 1 §:n 12 kohdan perusteella terveydensuojelulain 9 §:n mukainen sijoituslupa. Koska lääninoikeudella oli ollut sijoitusluvan tarpeesta toinen käsitys ja kun lääninoikeus ei ollut ratkaissut kysymystä luvan myöntämisen edellytyksistä, lääninoikeuden päätös kumottiin ja asia palautettiin lääninoikeudelle uudelleen käsiteltäväksi.</p>
    <p>Samoin D:1854/4/95</p>
  </dcterms:abstract>
  <p>TerveydensuojeluL 9 § (753/74)</p>
  <p>TerveydensuojeluA 1 § 1 b kohta (1280/94)</p>
  <p>TerveydensuojeluA 1 § 12 kohta</p>
  <p>NaapuruussuhdeL 17 §</p>
  <p>YmpäristölupamenettelyL 2 § 2 mom</p>
  <p>YmpäristölupamenettelyL 3 §</p>
</finlex:document>
