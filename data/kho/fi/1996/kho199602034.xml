<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19960617">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199602034</dcterms:identifier>
  <finlex:ecliIdentifier>ECLI:FI:KHO:1996:B567</finlex:ecliIdentifier>
  <dcterms:title>17.6.1996/2034 KHO:1996-B-567</dcterms:title>
  <dcterms:description>
    <p>
      <span>Arvonlisävero</span>
      <span>Kiinteistöön kohdistuvan käyttöoikeuden luovuttaminen</span>
      <span>Pysäköintitoiminta</span>
      <span>Pysäköintipaikkojen luovuttaminen</span>
      <span>Maksullinen pysäköintialue</span>
      <span>Henkilökuntapysäköinti</span>
      <span>Kunta</span>
    </p>
  </dcterms:description>
  <finlex:registerNumber>2473/6/95</finlex:registerNumber>
  <dcterms:issued>1996-06-17</dcterms:issued>
  <finlex:fileCopyNumber>2034</finlex:fileCopyNumber>
  <sysluok>
    <snro>2.20.04.02.02</snro>
    <snro>2.20.05.01</snro>
  </sysluok>
  <dcterms:abstract>
    <p>Kaupunki harjoitti maksullisella pysäköintialueellaan pysäköintitoimintaa. Asiakaspysäköinnissä pysäköintipaikat luovutettiin kaupungin omistamalla ja hallitsemalla kiinteistöllä sijaitsevan rakennuksen asiakkaiden tilapäistä ja lyhytaikaista pysäköintiä varten. Pysäköinnistä perittävät maksut määräytyivät pysäköintiin käytettävän ajan perusteella ja ne rahastettiin pysäköintialueella sijaitsevilla maksuautomaateilla. Asiakas sai halutessaan myös koko pysäköintialueen käyttöönsä lyhytaikaista pysäköintiä varten. Tällöin asiakas maksoi koko pysäköintialueen vuokran yhtenä eränä. Henkilökuntapysäköinnissä pysäköintipaikat luovutettiin mainitulla kiinteistöllä sijaitsevan rakennuksen henkilökunnan työaikana tapahtuvaa pysäköintiä varten. Henkilökunnalle myytiin toistaiseksi voimassa olevia pysäköintitunnuksia, jotka uusittiin ja joiden hinta tarkistettiin vuosittain tammikuussa. Vuonna 1995 pysäköintitunnus maksoi 150 markkaa.</p>
    <p>Pysäköintialueella tapahtuva asiakaspysäköinti oli arvonlisäverolain 29 §:n 5 kohdassa tarkoitettua pysäköintitoiminnassa tapahtuvaa pysäköintipaikkojen luovuttamista. Samalla pysäköintialueella tapahtuvan henkilökuntapysäköinnin verollisuutta puolsivat sekä hallinnolliset että verotuksen neutraalisuuteen liittyvät syyt. Vaikka henkilökuntapysäköinnin järjestäjänä oli liiketoimintanaan pysäköintitoimintaa harjoittava verovelvollinen, henkilökuntapysäköinnin katsottiin kuitenkin liittyvän läheisemmin kaupungin omistaman ja hallitseman kiinteistön verottomaan käyttöön kaupungin liiketoimipaikkana ja henkilökunnan työpaikkana kuin kaupungin harjoittamaan verolliseen pysäköintitoimintaan. Tämän vuoksi ja eri tavoin järjestetyn henkilökuntapysäköinnin yhdenmukaisesta verokohtelusta johtuvista syistä henkilökuntapysäköintiä ei pidetty pysäköintitoiminnassa tapahtuvana pysäköintipaikkojen luovuttamisena eikä kaupungin ollut suoritettava arvonlisäveroa henkilökunnalta pysäköintitunnuksista perittävistä maksuista. Kaupungin valitus hyväksyttiin. (ArvonlisäveroL_1501/93) Ennakkotieto ajalle 1.6.1994-31.12.1995.</p>
  </dcterms:abstract>
  <p>ArvonlisäveroL 27 §</p>
  <p>ArvonlisäveroL 29 § 5 kohta</p>
</finlex:document>
