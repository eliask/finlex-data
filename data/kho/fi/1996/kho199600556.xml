<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19960228">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199600556</dcterms:identifier>
  <finlex:ecliIdentifier>ECLI:FI:KHO:1996:A12</finlex:ecliIdentifier>
  <dcterms:title>28.2.1996/556 KHO:1996-A-12</dcterms:title>
  <dcterms:description>
    <p>
      <span>Rakennusasia</span>
      <span>Asemakaavan vahvistaminen</span>
      <span>Asemakaavamääräykset</span>
      <span>Paikoitusalue</span>
      <span>Pysäköintipaikat</span>
    </p>
  </dcterms:description>
  <finlex:registerNumber>193/2/96</finlex:registerNumber>
  <dcterms:issued>1996-02-28</dcterms:issued>
  <finlex:fileCopyNumber>556</finlex:fileCopyNumber>
  <sysluok>
    <snro>1.04.04.01.03.04</snro>
  </sysluok>
  <dcterms:abstract>
    <p>Asemakaavassa oli osoitettu Helsinkiin Keski-Pasilaan uusi yleisten rakennusten korttelialue, joka käsitti kulttuurin ja urheilun tarpeisiin aiotun suurhallin rakentamiseen tarkoitetun tontin. Halliin oli suunniteltu 14.000 katsojapaikkaa, minkä lisäksi halliin oli mahdollista sijoittaa 2.000 lisäpaikkaa. Kaavamääräysten mukaan suurhallin tontille oli sijoitettava vähintään 1.500 autopaikkaa yleisön käyttöön sekä lisäksi huoltoliikenteen ja henkilökunnan pysäköintipaikat. Sen lisäksi sopimuksin oli osoitettava vähintään 1.500 autopaikkaa tontin ulkopuolelta enintään 1.000 metrin etäisyydeltä korttelialueesta. Tontin ulkopuolelta järjestettävien autopaikkojen osalta saatiin ottaa huomioon vuorottaiskäyttö. Lisäksi tonttia varten oli järjestettävä yhteensä vähintään 50 linja-autopaikkaa tilausbussiliikenteen käytöön. Näistä tontille oli sijoitettava vähintään 25 linja-autopaikkaa.</p>
    <p>Asemakaavaa koskevat säännökset pysäköinnin järjestämisestä eivät aseta estettä pysäköintipaikkojen järjestämiselle myös kaava-alueen ulkopuolelle. Asemakaavan lainmukaisuutta ratkaistaessa ei voida vahvistaa mahdollisia tontin ulkopuolista pysäköintiä koskevia sopimuksia. Asemakaava on kuitenkin laadittava niin, että mahdollisuudet kaavan toteuttamiseen on riittävästi selvitetty. Asiakirjoissa oli kaavaa hyväksyttäessä riittävästi selvitystä mahdollisuuksista tontin ulkopuolisen pysäköinnin järjestämiseen ja kysymyksessä olevan kaavamääräyksen toteuttamiskelpoisuudesta oli asian edetessä vielä saatu lisäselvitystä. Kun otettiin huomioon edellä mainitun selvityksen lisäksi myös asiakirjoissa oleva pysäköintipaikkojen tarvetta koskeva selvitys sekä suurhallin erityinen käyttötarkoitus suurtapahtumien järjestämiseen ja sen sijainti joukkoliikenteen saavutettavuuden kannalta hyvällä paikalla, voitiin kaavamääräysten mukaista pysäköintipaikkojen määrää pitää riittävänä, eikä 1.000 metrin enimmäisetäisyys näissä oloissa ollut liiallinen. Kaavamääräyksen lainmukaisuutta harkittaessa otettiin huomioon myös, että selvitys pysäköintipaikkojen kaavan mukaisesta toteutumisesta tuli esittää viimeistään rakennuslupavaiheessa. Kysymyksessä olevaa pysäköintiä koskevaa kaavamääräystä ei ollut pidettävä lainvastaisena.</p>
    <p>Samoin D:251/2/96 ja D:277/2/96</p>
  </dcterms:abstract>
  <p>RakennusL 34 §</p>
  <p>RakennusA 32 § 2 mom 17 kohta</p>
</finlex:document>
