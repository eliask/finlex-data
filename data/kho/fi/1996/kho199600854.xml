<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19960325">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199600854</dcterms:identifier>
  <finlex:ecliIdentifier>ECLI:FI:KHO:1996:A13</finlex:ecliIdentifier>
  <dcterms:title>25.3.1996/854 KHO:1996-A-13</dcterms:title>
  <dcterms:description>
    <p>
      <span>Asemakaavan vahvistaminen</span>
      <span>Paikoitusalue</span>
      <span>Rakennusasia</span>
      <span>Pysäköimispaikat</span>
    </p>
  </dcterms:description>
  <finlex:registerNumber>5272/2/94</finlex:registerNumber>
  <dcterms:issued>1996-03-25</dcterms:issued>
  <finlex:fileCopyNumber>854</finlex:fileCopyNumber>
  <sysluok>
    <snro>1.04.04.01.03.06</snro>
  </sysluok>
  <dcterms:abstract>
    <p>Korttelin 16 129 tontit 1, 2 ja 4 käsittävässä asemakaavan muutoksessa oli tarkoituksena kehittää ostoskeskusaluetta lisäämällä rakennusoikeutta, järjestämällä uudelleen autopaikoitusta sekä jäsentämällä alueen liikennettä ja ympäristöä. Vuonna 1987 vahvistetun asemakaavan mukainen liikerakennusten korttelialue (KL) 16 129 muutettiin liike- ja toimistorakennusten korttelialueeksi (K), jossa korttelin eteläosaan tontille 4 osoitettiin kerrosalaltaan 600 neliömetrin lisärakennusoikeus sekä tonttien 2 ja 4 alueille pysäköimispaikat (p), joista suurin osa oli sijoitettu valittajayhtiön tontille 2. Niinikään oli korttelin itäpuolella sijainnut yleinen pysäköintialue (LP) muodostettu osaksi liikerakennusten korttelia (KL) 16 100 käsittäen kerrosalaltaan 600 neliömetriä rakennusoikeutta sekä osaksi korttelikohtaiseksi pysäköimispaikaksi (p) ja yleiseksi pysäköintialueeksi (LP). Yleinen pysäköintialue (LP) oli pienennetty voimassa olleen asemakaavan mukaisesta 2579 neliömetristä 756 neliömetriin. Kun tontin 4 kaavamuutoksen mukaisen lisärakennusoikeuden toteuttaminen edellytti autopaikkojen sijoittamisen johdosta tonttijaon muuttamista tai autopaikkarasitteen perustamista viereisille tonteille, jota tontin 2 omistanut valittajayhtiö ilmoitti vastustavansa, kaavamuutoksessa ei ollut riittävästi selvitetty, millä tavoin lisärakennusoikeuden edellyttämä autopaikoitus järjestetään. Asiassa ei ollut myöskään selvitetty, millä tavoin voimassa olleessa asemakaavassa yleiseksi pysäköintialueeksi (LP) osoitettu alue voitiin korvata. Kaavamuutos ei täyttänyt rakennuslain 34 §:n ja rakennusasetuksen 32 §:n 2 momentin 17 kohdassa pysäköinnille asetettavia vaatimuksia. Sen vuoksi KHO kumosi ympäristöministeriön päätöksen, jolla valtuuston päätös oli vahvistettu.</p>
    <p>Äänestys 3-2.</p>
  </dcterms:abstract>
  <p>RakennusL 34 §</p>
  <p>RakennusA 32 § 2 mom 17 kohta</p>
</finlex:document>
