<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19960617">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199602033</dcterms:identifier>
  <finlex:ecliIdentifier>ECLI:FI:KHO:1996:B566</finlex:ecliIdentifier>
  <dcterms:title>17.6.1996/2033 KHO:1996-B-566</dcterms:title>
  <dcterms:description>
    <p>
      <span>Arvonlisävero</span>
      <span>Kiinteistöön kohdistuvan käyttöoikeuden luovuttaminen</span>
      <span>Pysäköintitoiminta</span>
      <span>Pysäköintipaikkojen luovuttaminen</span>
      <span>Maksullinen pysäköintilaitos</span>
      <span>Asukaspysäköinti</span>
      <span>Huolto- ja pysäköintiyhtiö</span>
      <span>Pysäköinnin järjestäminen kaavamääräyksin</span>
    </p>
  </dcterms:description>
  <finlex:registerNumber>2448/6/95</finlex:registerNumber>
  <dcterms:issued>1996-06-17</dcterms:issued>
  <finlex:fileCopyNumber>2033</finlex:fileCopyNumber>
  <sysluok>
    <snro>2.20.04.02.02</snro>
    <snro>2.20.05.01</snro>
  </sysluok>
  <dcterms:abstract>
    <p>Yhtiön toimialana oli muun ohella hallita pysäköintitiloja eräässä kaupungin korttelissa ja harjoittaa pysäköintilaitostoimintaa hallitsemissaan tiloissa sekä huolehtia osakkaittensa omistamien ja hallitsemien kiinteistöjen huolto-, valvonta- ja vartiointitehtävistä. Yhtiö oli perustettu mainitun korttelin asemakaavan ja tontinvuokrasopimusten ehtojen toteuttamiseksi. Yhtiön osakkaita olivat korttelin seitsemän taloyhtiötä, joiden kanssa yhtiö oli tehnyt sopimuksen muun muassa korttelin pysäköinnin järjestämisestä. Taloyhtiöillä oli käyttöoikeus asemakaavan mukaiseen autopaikkamäärään yhtiön omistamasta ja hallitsemasta pysäköintilaitoksesta. Käyttöoikeus ei oikeuttanut nimettyihin autopaikkoihin pysäköintilaitoksen tiloissa, vaan taloyhtiön asukkaan kanssa tekemässä autopaikan vuokrasopimuksessa tarkemmin määriteltyyn pysäköintiin kulloinkin vapaana oleville paikoille. Yhtiö oli luovuttanut taloyhtiöille oikeuden tehdä pitkäaikaisia autopaikan vuokrasopimuksia taloyhtiöiden osakkeenomistajien, asukkaiden ja työntekijöiden kanssa. Taloyhtiöt suorittivat yhtiölle käyttökulukorvauksen tekemistään vuokrasopimuksista. Taloyhtiöt vastaavasti perivät vuokrasopimuksiin perustuvat vuokramaksut autopaikan vuokralleottajilta. Yhtiö luovutti pysäköintilaitoksessa sijaitsevia pysäköintipaikkoja myös ulkopuolisille kerta- tai kuukausimaksua vastaan lyhyt- ja pitkäaikaista pysäköintiä varten.</p>
    <p>Pysäköintilaitoksessa tapahtuva asiakas- ja muu vastaava ulkopuolinen pysäköinti oli arvonlisäverolain 29 §:n 5 kohdassa tarkoitettua pysäköintitoiminnassa tapahtuvaa pysäköintipaikkojen luovuttamista. Samassa pysäköintilaitoksessa tapahtuvan asukaspysäköinnin verollisuutta puolsivat hallinnolliset syyt ja osaksi myös neutraalisuuteen liittyvät syyt. Vaikka asukaspysäköinnin järjestäjänä oli liiketoimintanaan pysäköintitoimintaa harjoittava huolto- ja pysäköintiyhtiö, asukaspysäköinnin katsottiin kuitenkin liittyvän sillä tavoin osana taloyhtiön hallitseman kiinteistön verottoman käyttöoikeuden luovutukseen asuin- tai liikehuoneistona, että sitä ei pidetty arvonlisäverolain 29 §:n 5 kohdassa tarkoitettuna pysäköintitoiminnassa tapahtuvana pysäköintipaikkojen luovuttamisena vaan lain 27 §:ssä tarkoitettuna kiinteistöön kohdistuvan käyttöoikeuden luovuttamisena, josta ei ollut suoritettava arvonlisäveroa. Yhtiön valitus hyväksyttiin. (ArvonlisäveroL_1501/93) Ennakkotieto ajalle 1.6.1994-31.12.1995.</p>
  </dcterms:abstract>
  <p>ArvonlisäveroL 27 §</p>
  <p>ArvonlisäveroL 29 § 5 kohta</p>
</finlex:document>
