<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19961213">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199603853</dcterms:identifier>
  <finlex:ecliIdentifier>ECLI:FI:KHO:1996:A30</finlex:ecliIdentifier>
  <dcterms:title>13.12.1996/3853 KHO:1996-A-30</dcterms:title>
  <dcterms:description>
    <p>
      <span>Ennakkoratkaisupyyntö</span>
      <span>Euroopan yhteisöjen tuomioistuimelle</span>
      <span>Palveluvelvoiteasetuksen soveltaminen</span>
      <span>Liikennöintivelvoitteen osittainen lakkauttaminen</span>
    </p>
  </dcterms:description>
  <finlex:registerNumber>660/7/95</finlex:registerNumber>
  <dcterms:issued>1996-12-13</dcterms:issued>
  <finlex:fileCopyNumber>3853</finlex:fileCopyNumber>
  <sysluok>
    <snro>1.06.06.04.02</snro>
  </sysluok>
  <dcterms:abstract>
    <p>Kuljetusyritykset olivat hakeneet palveluvelvoiteasetuksen 4 artiklan mukaisesti julkisen palvelun velvoitteen lakkauttamista niille myönnetyn linjaliikenneluvan mukaisen reitin osan osalta.</p>
    <p>KHO päätti pyytää Euroopan yhteisöjen tuomioistuimelta Euroopan yhteisön perustamissopimuksen 177 artiklan nojalla ennakkoratkaisun palveluvelvoiteasetuksen (julkisten palvelujen käsitteeseen rautatie-, maantie- ja sisävesiliikenteessä olennaisesti kuuluvia velvoitteita koskevista jäsenvaltioiden toimenpiteistä annettu Euroopan yhteisöjen neuvoston asetus (ETY) n:o 1191/69 ja sen muutos n:o 1893/91) tulkinnasta. KHO asetti yhteisön tuomioistuimen vastattavaksi seuraavat kysymykset:</p>
    <p>1. Onko palveluvelvoiteasetusta ja erityisesti sen 4 artiklaa suhteessa 1 artiklan 3 kohtaan tulkittava niin, että se oikeuttaa kuljetusyrityksen saamaan lakkautetuksi minkä tahansa suuruisen osan palveluvelvoitteestaan, esimerkiksi vain yhden liikennöintilinjan tietyn osan?</p>
    <p>2. Jos vastaus ensimmäiseen kysymykseen on kokonaan tai ehdollisesti myönteinen, jolloin korkein hallinto-oikeus mahdollisesti palauttaa asian lääninhallitukselle uudelleen käsiteltäväksi, on asian lopullista ratkaisemista varten kysyttävä, seuraako palveluvelvoiteasetuksessa kuljetusyritykselle annetusta oikeudesta saada palveluvelvoite osittain lakkautetuksi myös se, että viranomaisella kansallisen lainsäädännön mukaan oleva toimivalta peruuttaa liikennelupa liikenteen tarkoituksenmukaiseksi uudelleenjärjestämiseksi estyy tai supistuu niiltä osin kuin kysymys on osittaisesta lakkauttamisesta aiheutuvasta uudelleen järjestelyn tarpeesta.</p>
  </dcterms:abstract>
</finlex:document>
