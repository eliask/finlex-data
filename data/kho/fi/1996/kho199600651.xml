<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19960306">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199600651</dcterms:identifier>
  <finlex:ecliIdentifier>ECLI:FI:KHO:1996:A10</finlex:ecliIdentifier>
  <dcterms:title>6.3.1996/651 KHO:1996-A-10</dcterms:title>
  <dcterms:description>
    <p>
      <span>Kunnallisasia</span>
      <span>Esteellisyys</span>
      <span>Viranhaltijan irtisanominen</span>
      <span>Pääluottamusmies</span>
    </p>
  </dcterms:description>
  <finlex:registerNumber>2913/4/95</finlex:registerNumber>
  <dcterms:issued>1996-03-06</dcterms:issued>
  <finlex:fileCopyNumber>651</finlex:fileCopyNumber>
  <sysluok>
    <snro>1.02.04.01.01.03</snro>
    <snro>1.02.06.04</snro>
  </sysluok>
  <dcterms:abstract>
    <p>Kunnassa oli syksyn 1993 aikana taloudellisilla perusteilla lakkautettu eräitä päiväkotien virkoja ja irtisanottu lakkautettujen virkojen haltijat sekä lomautettu perhepäivähoitajia. Näitä toimenpiteitä valmisteltaessa perhepäivähoitajia edustavan ammattijärjestön (KTV) pääluottamusmies A ja paikallisosaston puheenjohtaja B olivat muiden ammattijärjestöjen edustajien ohella osallistuneet yhteisiin kyseisiä viranhaltijoita ja työntekijöitä koskeneisiin selvittelymenettelyihin, joissa oli käsitelty päivähoidon henkilöstön vähentämisjärjestystä ja uudelleensijoittumisen mahdollisuuksia. Päiväkodin johtaja C:n ja lastentarhanopettaja/sosiaalikasvattaja D:n virkojen tultua lakkautetuiksi A ja B olivat perusturvalautakunnan jäseninä osallistuneet C:tä ja D:tä koskevan irtisanomispäätöksen tekemiseen.</p>
    <p>Lääninoikeus (LO) katsoi, että luottamus A:n ja B:n puolueettomuuteen perusturvalautakunnan jäseninä oli viranhaltijoiden irtisanomista koskeneessa päätöksenteossa sillä tavoin vaarantunut kuin hallintomenettelylain (HMenL) 10 §:n 1 momentin 6 kohdassa tarkoitetaan ja että he olivat siten toimineet esteellisinä. Koska kuitenkin kysymys lopetettavien palvelussuhteiden valitsemisesta oli ratkaistu jo aikaisemmassa vaiheessa kunnanhallituksen tekemällä virkojen lakkautuspäätöksellä ja kun viran lakkauttaminen oli kunnan virkasäännön mukaan suoraan irtisanomisperuste, ei irtisanomiseen ollut liittynyt sellaista harkintavallan käyttämistä, että A:n ja B:n esteellisyys olisi voinut vaikuttaa asiassa tehtyyn ratkaisuun. Päätöstä ei ollut HMenL 11 § huomioon ottaen syytä kumota mainitulla perusteella virheellisessä järjestyksessä syntyneenä. Näillä ja asiassa muutoin tarkemmin mainitsemillaan perusteilla lääninoikeus hylkäsi C:n ja D:n valitukset.</p>
    <p>KHO: A ja B olivat LO:n päätöksessä mainituilla perusteilla olleet perusturvalautakunnan jäseninä esteellisiä osallistumaan C:tä ja D:tä koskevan irtisanomispäätöksen tekemiseen. Vaikka viran lakkauttaminen oli kunnan virkasäännön 13 §:n mukainen irtisanomisperuste, viranhaltija voitiin irtisanomisen sijasta samalla viran lakkauttamisen perusteella virkasäännön 25 §:n mukaan siirtää myös toiseen virkaan tai virkasuhteeseen. Lisäksi asiakirjojen mukaan kunnan päivähoitojärjestelyihin liittyen perusturvalautakunta oli 23.9.1993 pitämässään kokouksessa, johon myös A ja B olivat osallistuneet, yksimielisesti päättänyt työsuhteisten perhepäivähoitajien osalta heidän lomauttamisestaan aiottujen irtisanomisten sijasta. Samassa kokouksessa A ja B olivat käsiteltäessä päiväkotivirkojen lakkauttamista tarkoittavan esityksen tekemistä kunnanhallitukselle ehdottaneet emännän viran osalta, että irtisanomisen sijasta emäntä ainoastaan lomautettaisiin. Nämä seikat huomioon ottaen asiassa ei ollut edellytyksiä HMenL 11 §:n mukaisesti katsoa, että A:n ja B:n esteellisyys ei ollut voinut vaikuttaa perusturvalautakunnan päätökseen irtisanoa C ja D viroistaan. Koska A ja B olivat käsitelleet asiaa esteellisinä, oli perusturvalautakunnan päätös syntynyt virheellisessä järjestyksessä. Kunnallislain 139 §:n 2 momentti huomioon ottaen KHO kumosi LO:n, kunnanhallituksen ja perusturvalautakunnan päätökset.</p>
  </dcterms:abstract>
  <p>KunL 25 § 2 mom</p>
  <p>KunL 139 § 2 mom</p>
  <p>HallintomenettelyL 10 § 1 mom 6 kohta</p>
  <p>HallintomenettelyL 11 §</p>
</finlex:document>
