<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19961018">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199603235</dcterms:identifier>
  <finlex:ecliIdentifier>ECLI:FI:KHO:1996:B572</finlex:ecliIdentifier>
  <dcterms:title>18.10.1996/3235 KHO:1996-B-572</dcterms:title>
  <dcterms:description>
    <p>
      <span>Arvonlisävero</span>
      <span>Palvelun myynti</span>
      <span>Veron peruste</span>
      <span>Tutkimus- ja kehitystyö</span>
      <span>Projektin johto- ja hallinnointipalvelu</span>
      <span>Tuotekehitysavustus</span>
      <span>Julkinen tuki</span>
      <span>Teknologian kehittämiskeskus</span>
    </p>
  </dcterms:description>
  <finlex:registerNumber>3087/6/95</finlex:registerNumber>
  <dcterms:issued>1996-10-18</dcterms:issued>
  <finlex:fileCopyNumber>3235</finlex:fileCopyNumber>
  <sysluok>
    <snro>2.20.09.01.01</snro>
    <snro>2.20.09.01.03</snro>
  </sysluok>
  <dcterms:abstract>
    <p>Yhtiö toimi teknologiakeskuksena ja sen toimialaan kuului muun muassa talousalueen korkeaan teknologiaan liittyvien yrityspalvelujen kehittäminen ja välittäminen, konsultointi, markkinointi ja tiedotustoiminta sekä tutkimuspalvelujen välittäminen. Yhtiö johti ja hallinnoi erilaisia tuotekehitysprojekteja, teki tuotekehitystyötä ja toimi yrityshautomona. Teknologian kehittämiskeskus (TEKES) oli myöntänyt yhtiölle erääseen tuotekehitystyöhön avustusta (tuotekehitysavustus) enintään 50 prosenttia tuotekehitystyön hyväksytyistä kokonaiskustannuksista. TEKESin myöntämällä tuotekehitysavustuksella katettiin kehitystyöstä aiheutuvia projektikustannuksia, joihin kuuluivat muun muassa yliopistoille ja tutkimuslaitoksille maksetut korvaukset niiden suorittamasta tutkimustyöstä ja projektin johtamisesta ja hallinnoinnista aiheutuvat yhtiön omat henkilöstö- ja muut kulut. Kehitystyöhön osallistuneet muut yritykset osallistuivat projektiin omalla työpanoksellaan.</p>
    <p>Yhtiö ei suorittanut tai muutoin luovuttanut kehitystyöhön liittyviä projektin johto- ja hallinnointipalveluja TEKESille tai TEKESin puolesta muille projektiin osallistuville yrityksille TEKESiltä saamaansa tuotekehitysavustusta vastaan. Yhtiö ei siten myynyt TEKESille verollisia palveluja arvonlisäverolain 18 §:n 2 momentissa tarkoitetulla tavalla vastiketta vastaan. TEKESin yhtiölle tuotekehitystyöhön myöntämä tuotekehitysavustus ei näin ollen ollut arvonlisäverolain 73 §:n 1 momentissa tarkoitettua yhtiön suorittamista palveluista saatua myynnistä suoritettavan veron perusteeseen luettavaa vastiketta.</p>
    <p>TEKESin lain mukainen toiminnan tavoite ja tehtävät sekä niiden toteuttamistapa huomioon ottaen TEKESin valtion talousarviossa osoitetuista varoista myöntämät tuotekehitysavustukset olivat yleisavustuksia, joiden tarkoituksena oli uuden teknologian kehittämistä ja käyttöönottoa edistävän tutkimus- ja kehitystyön yleisten edellytysten parantaminen. Tuotekehitysavustukset eivät määräytyneet tavaran tai palvelun myyntihinnan tai myydyn määrän perusteella eikä niiden tarkoituksena ollut myöskään tavaran tai palvelun myyntihinnan alentaminen. TEKESin yhtiölle tuotekehitystyöhön myöntämä tuotekehitysavustus ei näin ollen ollut myöskään arvonlisäverolain 79 §:n 1 momentissa tarkoitettu suoraan tavaran tai palvelun hintaan liittyvä veron perusteeseen luettava avustus vaan tutkimus- ja kehitystyön yleisten edellytysten parantamiseksi annettu avustus, jota ei luettu veron perusteeseen. Yhtiön ei ollut suoritettava arvonlisäveroa TEKESiltä tuotekehitystyöhön saamastaan tuotekehitysavustuksesta. Valtionasiamiehen valitus hylättiin. (ArvonlisäveroL_1501/93 ja ArvonlisäveroL_1486/94) Ennakkotieto ajaksi 1.6.1994-31.12.1995.</p>
  </dcterms:abstract>
  <p>ArvonlisäveroL 1 § 1 mom 1 kohta</p>
  <p>ArvonlisäveroL 17 §</p>
  <p>ArvonlisäveroL 18 § 2 mom</p>
  <p>ArvonlisäveroL 73 § 1 mom</p>
  <p>ArvonlisäveroL 79 § 1 mom</p>
  <p>L_teknologian_kehittämiskeskuksesta_(429/93)</p>
  <p>VNp_tuotekehitysavustusten_ja_tuotekehityslainojen_yleisistä_ehdoista_(150/85)</p>
  <p>HE_88/1993 HE_283/1994</p>
</finlex:document>
