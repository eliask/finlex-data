<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19961213">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199603841</dcterms:identifier>
  <finlex:ecliIdentifier>ECLI:FI:KHO:1996:B539</finlex:ecliIdentifier>
  <dcterms:title>13.12.1996/3841 KHO:1996-B-539</dcterms:title>
  <dcterms:description>
    <p>
      <span>Verotusmenettely</span>
      <span>Jälkiverotusoikeus</span>
      <span>Syy-yhteys</span>
      <span>Erehdyttävä veroilmoitus</span>
      <span>Verotuksen toimittajan tutkimisvelvollisuus</span>
    </p>
  </dcterms:description>
  <finlex:registerNumber>4209/3/95</finlex:registerNumber>
  <dcterms:issued>1996-12-13</dcterms:issued>
  <finlex:fileCopyNumber>3841</finlex:fileCopyNumber>
  <sysluok>
    <snro>2.14.06.05.01.01</snro>
    <snro>2.14.06.05.01.02</snro>
  </sysluok>
  <dcterms:abstract>
    <p>Kommandiittiyhtiö, jonka liikevaihto oli 20-30 miljoonaa markkaa vuodessa, oli vähentänyt liiketoiminnan menoina myös veroilmoituksista siirtoveloista ilmi käyneinä jaksotettuina sosiaalimenoina verovuonna 1988 679.875 mk, verovuonna 1989 1.102.310 markkaa ja verovuonna 1991 1.314.963 mk. Näiden lisäksi oli erikseen jaksotettu verovuoden kuluiksi huomattavat määrät vuosilomapalkkoina. Sosiaalimenojen jaksotuskirjauksia vastaavia lopullisia menoja ei verotarkastuksessa juurikaan todettu. Jaksottamiseen oikeuttavien myöhemmin maksettavien sosiaalimenojen määräksi arvioitiin 50.000 markkaa vuodessa. Yhtiö myönsi menettelynsä virheellisyyden mutta vastusti jälkiverotusten toimittamista jälkiverotusoikeuden puuttumisella. Yhtiön jo 1980-luvun alkupuolelta lähtien käyttämään kirjaamismenettelyyn ei ollut aikaisemmassa verotarkastuksessa puututtu ja yhtiö oli veroilmoitustensa lomakkeella 63 C ilmoittanut siirtovelkojen erittelyssä erikseen sosiaalimenojen jaksotusvelan, joka suuren määränsä vuoksi olisi tullut selvittää jo säännönmukaisissa verotuksissa.</p>
    <p>Katsottiin, että verolautakunta ei ollut säännönmukaista verotusta toimittaessaan ollut velvollinen tutkimaan yhtiön kirjanpitoon sisältynyttä puheena olevaa sosiaalimenojen jaksottamista siitä huolimatta, että jaksotettujen sosiaalikulujen ilmeisen suuri markkamäärä oli vuosittain ilmoitettu veroilmoituslomakkeen 63 C lisätiedoissa siirtovelkana. Myöskään yhtiötä koskenut aikaisempi verotarkastus, jossa yhtiön mainittua jaksotusmenettelyä ei ollut osoitettu edes tutkitun, ei ollut jälkiverotusten esteenä. Asiassa ei ollut väitettykään, että sosiaalimenojen jaksottamiselle jälkiverotuksissa tarkoitetuilta osin olisi ollut asialliset perusteet. Koska yhtiö ja sen vastuunalainen yhtiömies olivat virheellisten veroilmoitusten johdosta jääneet osasta tuloaan verottamatta, jälkiverotukset voitiin toimittaa sosiaalimenojen virheellisen jaksottamisen johdosta. Verovuosi_1988 Verovuosi_1989 Verovuosi_1991</p>
  </dcterms:abstract>
  <p>VerotusL 83 §</p>
</finlex:document>
