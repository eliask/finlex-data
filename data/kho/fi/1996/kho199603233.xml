<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19961018">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199603233</dcterms:identifier>
  <finlex:ecliIdentifier>ECLI:FI:KHO:1996:T3233</finlex:ecliIdentifier>
  <dcterms:title>18.10.1996/3233</dcterms:title>
  <dcterms:description>
    <p>
      <span>Arvonlisävero</span>
      <span>Palvelun myynti</span>
      <span>Veron peruste</span>
      <span>Tutkimustyö ja kehitystyö</span>
      <span>Osaamiskeskusohjelma</span>
      <span>Avustus</span>
      <span>Julkinen tuki</span>
      <span>Maakunnan kehittämisraha</span>
      <span>Sisäasiainministeriö</span>
    </p>
  </dcterms:description>
  <finlex:registerNumber>4242/6/95</finlex:registerNumber>
  <dcterms:issued>1996-10-18</dcterms:issued>
  <finlex:fileCopyNumber>3233</finlex:fileCopyNumber>
  <sysluok>
    <snro>2.20.09.01.01</snro>
    <snro>2.20.09.01.03</snro>
  </sysluok>
  <dcterms:abstract>
    <p>Yhtiön toiminnan tarkoituksena oli kehittynyttä teknologiaa käyttävän yritystoiminnan edistäminen hyödyntämällä kehittyneen teknologian tietotaitoa seudun yritysten, yliopiston ja tutkimuslaitosten välisellä yhteistoiminnalla ja tarjoamalla tuote- ja yritysideoiden käytännön toteutukselle toimintaympäristö. Yhtiön toimialana oli hallita omistus- ja vuokraoikeuden nojalla kiinteistöjä ja rakentaa niihin toiminta- ja palvelutiloja yritysten käyttöön vuokrattavaksi ja harjoittaa laitevuokraus-, koulutus- ja neuvontatoimintaa sekä yritysten toimintaa edistävää palvelutoimintaa.</p>
    <p>Sisäasiainministeriön aloitteesta oli 19 paikkakunnalla laadittu ohjelmat alueiden kehittämiseksi yritystoimintaa edistämällä. Laadituista ohjelmista sisäasiainministeriö oli valinnut 11 valtakunnalliseen osaamiskeskusohjelmaan. Osaamiskeskusohjelman tavoitteena oli parantaa kansainvälisesti kilpailukykyisen, korkeaa osaamista vaativan yritystoiminnan sijoittumisen ja kehittämisen edellytyksiä. Ohjelmalla tuettiin alueellista erikoistumista ja työnjakoa osaamiskeskusten välillä. Yhtiö oli valtuutettu hoitamaan ja toteuttamaan oman seutunsa osaamiskeskusohjelmaa, joka sisälsi kahdeksan erillistä alueen yritystoimintaa edistävää hanketta. Yhtiölle oli myönnetty avustusta maakunnan kehittämisrahasta osaamiskeskusohjelman toteuttamiseen 1,9 miljoonaa markkaa vuodelle 1994 ja 1,6 miljoonaa markkaa vuodelle 1995. Valtion talousarviossa tätä tarkoitusta varten osoitetun määrärahan (maakunnan kehittämisraha) jakamisesta alueittain eri maakuntien kesken päätti sisäasiainministeriö. Aluekehitysviranomainen (maakunnan liitto) päätti määrärahan käytöstä alueellaan.</p>
    <p>Yhtiö ei suorittanut tai muutoin luovuttanut osaamiskeskusohjelmaan liittyviä tutkimus- ja kehittämispalveluja sisäasiainministeriölle tai sisäasiainministeriön puolesta muille ohjelmassa mukana oleville yrityksille ja yhteisöille maakunnan kehittämisrahasta saamaansa avustusta vastaan. Yhtiö ei siten myynyt sisäasiainministeriölle verollisia palveluja arvonlisäverolain 18 §:n 2 momentissa tarkoitetulla tavalla vastiketta vastaan. Maakunnan kehittämisrahasta yhtiölle myönnetty avustus osaamiskeskusohjelman toteuttamiseen ei näin ollen ollut arvonlisäverolain 73 §:n 1 momentissa tarkoitettua yhtiön suorittamista palveluista saatua myynnistä suoritettavan veron perusteeseen luettavaa vastiketta.</p>
    <p>Alueiden kehittämisestä annettujen lain ja asetuksen säännösten mukaiset tavoitteet, aluekehitysviranomaisten tehtävät ja maakunnan kehittämisrahan käyttöä koskevat säännökset huomioon ottaen maakunnan kehittämisrahasta myönnettävät avustukset olivat valtion talousarviossa osoitetusta määrärahasta maksettavia yleisavustuksia, joiden tarkoituksena oli alueiden elinkeinotoiminnan kehittämistä edistävän tutkimus- ja kehitystyön yleisten edellytysten parantaminen. Avustukset eivät määräytyneet tavaran tai palvelun myyntihinnan tai myydyn määrän perusteella eikä niiden tarkoituksena ollut myöskään tavaran tai palvelun myyntihinnan alentaminen. Maakunnan kehittämisrahasta yhtiölle myönnetty avustus osaamiskeskusohjelman toteuttamiseen ei näin ollen ollut myöskään arvonlisäverolain 79 §:n 1 momentissa tarkoitettu suoraan tavaran tai palvelun hintaan liittyvä veron perusteeseen luettava avustus vaan tutkimus- ja kehitystyön yleisten edellytysten parantamiseksi annettu avustus, jota ei luettu veron perusteeseen. Yhtiön ei ollut suoritettava arvonlisäveroa sisäasiainministeriöltä maakunnan kehittämisrahasta osaamiskeskusohjelman toteuttamiseen saamastaan avustuksesta. Valtionasiamiehen valitus hylättiin. (ArvonlisäveroL_1501/93 ja ArvonlisäveroL_1486/94).</p>
    <p>Kts. myös D:4614/6/95</p>
    <p>Ennakkotieto ajaksi 1.1.1995-31.12.1996.</p>
  </dcterms:abstract>
  <p>ArvonlisäveroL 1 § 1 mom 1 kohta</p>
  <p>ArvonlisäveroL 17 §</p>
  <p>ArvonlisäveroL 18 § 2 mom</p>
  <p>ArvonlisäveroL 73 § 1 mom</p>
  <p>ArvonlisäveroL 79 § 1 mom</p>
  <p>L ja A alueiden kehittämisestä (1135 ja 1315/93)</p>
  <p>HE_88/1993 HE_283/1994</p>
</finlex:document>
