<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19960423">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199601141</dcterms:identifier>
  <finlex:ecliIdentifier>ECLI:FI:KHO:1996:B538</finlex:ecliIdentifier>
  <dcterms:title>23.4.1996/1141 KHO:1996-B-538</dcterms:title>
  <dcterms:description>
    <p>
      <span>Välitön verotus</span>
      <span>Jälkiverotuksen edellytykset</span>
      <span>Veronoikaisun edellytykset</span>
      <span>Keskusverolautakunnan ennakkotietopäätös</span>
    </p>
  </dcterms:description>
  <finlex:registerNumber>1621/3/95</finlex:registerNumber>
  <dcterms:issued>1996-04-23</dcterms:issued>
  <finlex:fileCopyNumber>1141</finlex:fileCopyNumber>
  <sysluok>
    <snro>2.14.03</snro>
    <snro>2.14.06.05.01</snro>
    <snro>2.14.06.01.01</snro>
  </sysluok>
  <dcterms:abstract>
    <p>Vantaalta oleva verovelvollinen oli hakiessaan keskusverolautakunnalta ennakkotietoa verovuodelle 1990 siitä, oliko hänellä oikeus vähentää vaihtovelkakirjojen ja osakkeiden merkitsemistä varten ottamiensa lainojen korot ansiotoiminnan korkoina, ilmoittanut kotipaikakseen virheellisesti Helsingin. Verovelvollinen oli vuoden 1990 veroilmoitukseensa liittänyt keskusverolautakunnan 20.8.1990 antaman ennakkotietopäätöksen, jonka mukaan hän sai vähentää lainojen korot ansiotoiminnan korkoina. Verotusta toimitettaessa kysymyksessä olevien lainojen korot vähennettiin verovelvollisen ansiotoiminnan korkoina. Verovuoden 1990 verotus päättyi 31.1.1992.</p>
    <p>Korkein hallinto-oikeus oli verohallituksen ja Helsingin kaupunginhallituksen valituksesta 10.6.1991 kumonnut keskusverolautakunnan ennakkotietopäätöksen ja uutena ennakkotietona lausunut, että verovelvollinen sai vähentää lainoista maksamiaan korkoja vain niin sanottuina muina korkoina enintään 6.000 markkaa. Vantaan verotoimisto sai tiedon korkeimman hallinto-oikeuden päätöksestä vasta Helsingin veroviraston lähetettyä siitä jäljennöksen 14.10.1992. Siihen nähden, että verovelvollinen oli ennakkotietohakemuksessaan virheellisesti ilmoittanut kotipaikakseen Helsingin ja täten antanut veroviranomaiselle verotuslain 83 §:ssä tarkoitetun erehdyttävän tai väärän tiedon ja että verovelvollinen oli saanut tiedon korkeimman hallinto-oikeuden päätöksestä hyvissä ajoin ennen vuoden 1990 verotuksen päättymistä, Vantaan verolautakunta jälkiverotuksin siirsi kysymyksessä olevat korot ansiotoiminnan koroista rajoitetummin vähennyskelpoisiin, niin sanottuihin muihin korkoihin. Koska verovelvollinen ei ollut tehnyt toimenpiteitä tai laiminlyönyt jotakin hänelle kuuluvaa velvollisuutta siten, että hän olisi jäänyt verovuodelta joltakin osin tulostaan säännönmukaisessa verotuksessa verottamatta puuttuvan tai virheellisen veroilmoituksen tahi muun tiedon tai asiakirjan johdosta, katsottiin, että verotuslain 83 §:ssä säädetyt jälkiverotuksen edellytykset eivät olleet täyttyneet, ja kumottiin verovelvollisen valituksesta jälkiverotus. Kun verovelvollinen oli vedonnut veroilmoituksessaan mainittuun keskusverolautakunnan ennakkotietopäätökseen, katsottiin myös, että verotusta toimitettaessa oli verotuslain 82 §:n 1 momentissa tarkoitetulla tavalla tullut tutkituksi kysymys siitä, onko ennakkotieto ollut pantava verotuksen toimittamisen perusteeksi, minkä vuoksi edellytykset toimittaa veronoikaisu verovelvollisen vahingoksi eivät myöskään täyttyneet. Myös D:1611/3/95</p>
    <p>Äänestys 3-2.</p>
    <p>Verovuosi_1990</p>
  </dcterms:abstract>
  <p>VerotusL 83 §</p>
  <p>VerotusL 82 § 1 mom</p>
</finlex:document>
