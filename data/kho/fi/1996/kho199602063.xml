<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19960619">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199602063</dcterms:identifier>
  <finlex:ecliIdentifier>ECLI:FI:KHO:1996:T2063</finlex:ecliIdentifier>
  <dcterms:title>19.6.1996/2063</dcterms:title>
  <dcterms:description>
    <p>
      <span>Kansainvälinen verotus</span>
      <span>Verosopimus</span>
      <span>Lähdevero</span>
      <span>Opiskelija</span>
    </p>
  </dcterms:description>
  <finlex:registerNumber>1015/3/95</finlex:registerNumber>
  <dcterms:issued>1996-06-19</dcterms:issued>
  <finlex:fileCopyNumber>2063</finlex:fileCopyNumber>
  <sysluok>
    <snro>2.01.02.02.05</snro>
    <snro>2.01.02.03.01</snro>
  </sysluok>
  <dcterms:abstract>
    <p>Puolan kanssa tulo- ja varallisuusveroja koskevan kaksinkertaisen verotuksen välttämiseksi tehdyn sopimuksen 20 artiklan 2 kappaleen mukaan Puolassa olevan yliopiston tai muun ylemmän opetuslaitoksen opiskelijaa, joka oleskelee Suomessa artiklassa lähemmin määritellyllä tavalla, ei veroteta Suomessa hyvityksestä, joka on saatu täällä tehdystä työstä, milloin työ liittyy hänen opintoihinsa tai harjoitteluunsa ja hyvitys kertyy hänen elatustaan varten välttämättömistä ansioista.</p>
    <p>Rajoitetusti verovelvolliset puolisot, jotka olivat Puolassa asuvia, olivat opiskelleet vuonna 1990 Puolassa, toinen teknillisen alan ja toinen taloustieteen alan korkeakoulussa. He olivat työskennelleet 2.8.-21.12.1990 välisen ajan Suomessa suomalaisen teollisuusyrityksen palveluksessa tehtävänään työtodistuksen mukaan vaihetyö. Puolisoiden hakemus palkasta perityn lähdeveron palauttamiseksi oli hylätty, koska työskentelyn Suomessa ei voitu katsoa liittyneen verosopimuksessa tarkoitetulla tavalla heidän opintoihinsa Puolassa.</p>
    <p>Koska kumpikin puoliso oli oheistanut jäljennöksen opintokirjastaan, mistä ilmeni, että Suomessa tehty työ oli otettu huomioon harjoitteluna heidän opinnoissaan Puolassa, korkein hallinto-oikeus katsoi, että työskentelyä oli pidettävä verosopimuksessa tarkoitettuna opintoihin liittyvänä työnä.</p>
    <p>Äänestys 3-2.</p>
    <p>Verovuosi_1990</p>
  </dcterms:abstract>
  <p>Asiassa pyydettiin KHO:ssa lausunnot verohallitukselta ja valtiovarainministeriöltä.</p>
</finlex:document>
