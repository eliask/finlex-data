<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19960816">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199602508</dcterms:identifier>
  <finlex:ecliIdentifier>ECLI:FI:KHO:1996:T2508</finlex:ecliIdentifier>
  <dcterms:title>16.8.1996/2508</dcterms:title>
  <dcterms:description>
    <p>
      <span>Julkiset hankinnat</span>
      <span>Tekninen eritelmä</span>
      <span>Hankinnan kohteesta johtuvat syyt</span>
      <span>Tielaitos</span>
      <span>Suodatinkangas</span>
    </p>
  </dcterms:description>
  <finlex:registerNumber>2411/1/95</finlex:registerNumber>
  <dcterms:issued>1996-08-16</dcterms:issued>
  <finlex:fileCopyNumber>2508</finlex:fileCopyNumber>
  <sysluok>
    <snro>1.06.02.04.04</snro>
  </sysluok>
  <dcterms:abstract>
    <p>Asiassa oli kysymys siitä, oliko tienrakennuksessa käytettävien suodatinkankaiden hankintailmoituksen tekniset eritelmät laadittu siltä osin kuin niihin sisältyi niin sanottu lujuusvaravaatimus, joka tosiasiallisesti rajasi tietyllä valmistusmenetelmällä valmistetut tuotteet hankinnan ulkopuolelle, Euroopan talousalueesta tehdyssä sopimuksessa tarkoituista tavarahankinnoista annetun asetuksen 17 §:n 2 momentin edellyttämällä tavalla eli oliko lujuusvaravaatimuksen asettaminen hankinnan kohteesta johtuvista syistä perusteltua.</p>
    <p>Kysymys oli ratkaistava ottaen huomioon julkisista hankinnoista annetun lain 1 §:n 1 momentista ilmenevä tavoite turvata tarjousmenettelyyn osallistuvien tasapuolinen ja syrjimätön kohtelu ja ottaen huomioon Euroopan talousalueesta tehdyn sopimuksen 11 artiklan määräykset ja saman sopimuksen 6 artiklan nojalla Euroopan yhteisöjen tuomioistuimen ennen mainitun sopimuksen allekirjoittamista antamista merkityksellisistä ratkaisuista ilmenevät periaatteet.</p>
    <p>Suodatinkankaiden tärkein tehtävä on Suomessa erottaa maapohja tien rakennekerroksesta. Lisäksi kankaan tehtävänä on toimia suodattajana. Kankaita ei sen sijaan käytetä Suomessa lujittamistarkoituksessa.</p>
    <p>Maa-ainesten erottamistarkoituksessa käytettävän suodatinkankaan tehtävänä on Suomessa, jossa maan routiminen syvälle on tierakenteen kestävyyden kannalta ongelma, estää routivan maa-aineksen sekoittuminen tien rakennekerrokseen. Jotta suodatinkangas toimisi tehokkaasti erottamistehtävässä, siltä vaaditaan, ettei se repeile asennusvaiheessa ja että se myös asennusvaiheen jälkeen kestää pohjamaahan asennusvaiheessa talviasennuksesta tai muista syistä johtuen jääneet epätasaisuudet sekä myöhemmin pohjamaan routimisen vuoksi syntyneet epätasaisuudet. Korkein hallinto-oikeus katsoi, että tielaitos oli hankkiessaan suodatinkankaita erottamistarkoituksessa käytettäväksi voinut edellyttää suodatinkankaiden käyttötarkoituksesta johtuen, että suodatinkankaat kestävät repeilemättä asennusvaiheen ja myöskin asennusvaiheen jälkeisen kuormituksen nimenomaan Suomen erityisolosuhteissa. Kun otettiin huomioon lujuusvarakriteerin korreloimisesta suodatinkankaan joustavuuteen ja toisaalta jäykkyyden vaikutuksesta kankaan repeilevyyteen annettu selvitys, lujuusvarakriteerin asettaminen oli ollut hankinnan kohteesta johtuvasta syystä perusteltua.</p>
  </dcterms:abstract>
  <p>TavarahankintaA 17 § 2 mom</p>
  <p>ETA-sopimus_11_art</p>
</finlex:document>
