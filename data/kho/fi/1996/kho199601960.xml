<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19960611">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199601960</dcterms:identifier>
  <finlex:ecliIdentifier>ECLI:FI:KHO:1996:B547</finlex:ecliIdentifier>
  <dcterms:title>11.6.1996/1960 KHO:1996-B-547</dcterms:title>
  <dcterms:description>
    <p>
      <span>Lahjaverotus</span>
      <span>Lahjaveron kohteena oleva omaisuus</span>
      <span>Testamenttiin perustuva hallintaoikeus</span>
      <span>Hallintaoikeudesta luopuminen</span>
      <span>Ositus</span>
    </p>
  </dcterms:description>
  <finlex:registerNumber>4349/6/94</finlex:registerNumber>
  <dcterms:issued>1996-06-11</dcterms:issued>
  <finlex:fileCopyNumber>1960</finlex:fileCopyNumber>
  <sysluok>
    <snro>2.19.08</snro>
  </sysluok>
  <dcterms:abstract>
    <p>Puolisot A ja B olivat keskinäiselle testamentilla määränneet, että jälkeenjäänyt puoliso saa hallintaoikeuden kaikkeen pesän omaisuuteen. A oli kuollut 21.4.1989. A:n ja B:n tytär C oli hyväksynyt testamentin. Testamentti oli mainittu perukirjassa A:n jälkeen sekä otettu huomioon hänen jälkeensä 21.5.1990 toimitetussa perintöverotuksessa. Lesken katsottiin ottaneen vastaan testamentin. Pesässä oli 22.8.1990 toimitettu osittainen ositus ja perinnönjako, jossa pesään kuuluva tontti rakennuksineen oli tullut B:lle ja C:lle puoliksi kummallekin. Tontti oli myyty 11.10.1990 ja kauppahinta jaettu puoliksi B:n ja C:n kesken. C:n osuus oli sijoitettu hänen nimiinsä. Myös kaikki pesään kuuluva irtain, lukuunottamatta puhelinosuutta, oli jaettu. Lahjaverotuksessa C:n katsottiin osittaisessa osituksessa ja perinnönjaossa 22.8.1990 saaneen lahjan B:ltä siltä osin kuin B oli luopunut hallintaoikeudesta. Asiakirjojen mukaan leski ei ollut ilmoittanut luopuvansa hallintaoikeudesta. Osittaista ositusta ja perinnönjakoa ei voitu pitää hallintaoikeudesta luopumisena. Myöskään tontin myynti ja C:n kauppahintaosuuden sijoittaminen C:n nimiin eivät, kun otettiin huomioon perintökaaren 12 luvun 5 ja 8 §:n säännökset, merkinneet hallintaoikeudesta luopumista. KHO kumosi lääninoikeuden päätöksen ja toimitetun lahjaverotuksen.</p>
    <p>Äänestys 4-1.</p>
  </dcterms:abstract>
  <p>PK 12 luku 5 §</p>
  <p>PK 12 luku 8 §</p>
</finlex:document>
