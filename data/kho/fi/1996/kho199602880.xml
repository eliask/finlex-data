<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" apvm="19960913">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>199602880</dcterms:identifier>
  <finlex:ecliIdentifier>ECLI:FI:KHO:1996:T2880</finlex:ecliIdentifier>
  <dcterms:title>13.9.1996/2880</dcterms:title>
  <dcterms:description>
    <p>
      <span>Moottoriajoneuvovero</span>
      <span>Lisävero</span>
      <span>Polttoainemaksun vaikutus lisäveron määrään</span>
      <span>Veron maksuunpano ja veronoikaisu</span>
      <span>Prosessinyhteys</span>
      <span>Reformatio in peius -kielto</span>
    </p>
  </dcterms:description>
  <finlex:registerNumber>4113/6/95</finlex:registerNumber>
  <dcterms:issued>1996-09-13</dcterms:issued>
  <finlex:fileCopyNumber>2880</finlex:fileCopyNumber>
  <sysluok>
    <snro>2.26.02.04</snro>
    <snro>2.26.03.01</snro>
    <snro>2.26.03.02</snro>
  </sysluok>
  <dcterms:abstract>
    <p>Yhtiön omistuksessa ollutta kuorma-autoa oli syyskuussa 1993 käytetty polttoöljyllä ilman säädettyä ilmoitusta. Ajoneuvohallinto oli 21.11.1994 toimittanut polttoainemaksun ja lisäveron maksuunpanot siten, että polttoainemaksun perusteena oli kolminkertainen maksu 60 päivältä eli 180.000 markkaa ja lisävero 270.000 markkaa oli määrätty yksinkertaisena. Kun lisäveroa oli alennettu moottoriajoneuvoverosta annetun lain 16 §:n 1 momentin mukaisesti maksuunpannun polttoainemaksun määrällä 180.000 markalla, oli lisäveroa jäänyt maksettavaksi 90.000 markkaa. Yhtiön vaadittua molempien maksuunpanojen kumoamista ja esitettyä muun ohella, että kuorma-auto oli saapunut Ruotsista Suomeen 3.9.1993 ja palannut takaisin Ruotsiin 6.9.1993, ajoneuvohallinto oli 19.12.1994 tekemällään polttoainemaksua koskevalla oikaisupäätöksellä määrännyt, että polttoainemaksua oli tullut kantaa vain 4 päivältä yhteismäärältään 12.000 markkaa. Samalla ajoneuvohallinto oli oikaissut myös aikaisempaa lisäveron maksuunpanoa koskevaa päätöstään polttoainemaksun määrän muuttumista vastaavalla tavalla siten, että maksuunpantua 270.000 markan lisäveroa oli alennettu oikaistuna maksuunpannun polttoainemaksun määrällä 12.000 markalla, jolloin oikaisupäätöksellä lisäveroa oli tullut maksettavaksi 258.000 markkaa. KHO katsoi, kun otettiin huomioon moottoriajoneuvoverosta annetun lain 16 §:n 1 momentista ilmenevä lisäveron ja polttoainemaksun maksuunpanoja ja määriä koskeva menettelynyhteys, että ajoneuvohallinnon oli polttoainemaksua koskevan oikaisupäätöksen lisäksi tullut viran puolesta oikaista myös aikaisempaa 21.11.1994 antamaansa lisäveron maksuunpanoa koskevaa päätöstä polttoainemaksun määrän muuttumista vastaavalla tavalla. Tämä muutos oli voitu tehdä sen estämättä, että maksettavaksi tulleen lisäveron määrä oli 19.12.1994 annetussa oikaisupäätöksessä noussut ja riippumatta moottoriajoneuvoverosta annetun lain 29 §:ssä säädetyistä edellytyksistä. Kun lisäveron määräksi oli sekä 21.11.1994 annetussa maksuunpanopäätöksessä että 19.12.1994 annetussa oikaisupäätöksessä ennen moottoriajoneuvoverosta annetun lain 16 §:n 1 momentin mukaista alennusta vahvistettu 270.000 markkaa, oikaisupäätöksessä maksuunpannun lisäveron määrää ei ollut korotettu yhtiön vahingoksi virheellisesti. Maksuunpano ja oikaisu vuodelta 1993.</p>
  </dcterms:abstract>
  <p>L moottoriajoneuvoverosta 16 § 1 mom</p>
  <p>(722/66) (339/93)</p>
  <p>L moottoriajoneuvoverosta 29 §</p>
</finlex:document>
