<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201301846</dcterms:identifier>
  <finlex:ecliIdentifier/>
  <dcterms:title>/1846</dcterms:title>
  <dcterms:description>
    <p>
      <span>Ampuma-ase</span>
      <span>Toimivalta</span>
      <span>Poliisihallitus</span>
      <span>Poliisilaitos</span>
      <span>Kotikunta</span>
      <span>Kotipaikka</span>
      <span>Oleskelupaikka</span>
    </p>
  </dcterms:description>
  <finlex:registerNumber>1011/2/12</finlex:registerNumber>
  <dcterms:issued/>
  <finlex:fileCopyNumber>1846</finlex:fileCopyNumber>
  <dcterms:abstract>
    <p>A oli hakenut poliisilaitokselta lupaa viiden eri aseen hankkimiseen ja hallussapitoon. A oli muuttanut 2.8.2009 Suomesta Ruotsiin, eikä hänellä ollut kotikuntaa Suomessa. A oli kertonut käyvänsä Suomessa vuosittain lomalla noin 4 - 5 kertaa. Aseita oli tarkoitus säilyttää Suomessa A:n vanhempien luona olevassa asekaapissa.</p>
    <p>Poliisilaitos oli toimivaltansa puuttumisen perusteella jättänyt tutkimatta A:n hakemuksen ampuma-aseiden hankkimiseen ja hallussapitoon, koska A:lla ei ollut kotikuntaa Suomessa, ja että A:n ulkomailla olevasta kotikunnasta johtuen asioiden siir­tämiseen Suomessa toimivaltaiselle viranomaiselle ei ollut hallintolain 21 §:n mukaisen toimivaltaisen viranomaisen puuttumisesta johtuen myöskään edellytyksiä.</p>
    <p>Hallinto-oikeus oli A:n valituksesta kumonnut poliisilaitoksen päätökset ja palauttanut asiat poliisilaitokselle uudelleen käsiteltäväksi, koska poliisilaitos ei ole voinut jättää hakemuksia toimivaltaansa kuulumattomina tutkimatta.</p>
    <p>Korkein hallinto-oikeus myönsi Poliisihallitukselle valitusluvan, hylkäsi valituksen eikä muuttanut hallinto-oikeuden päätöksen lopputulosta.<br/> Ampuma-aseita oli tarkoitus käyttää ja säilyttää Suomessa eikä niitä ollut tarkoitus siirtää Ruotsiin. Näin ollen asiassa sovellettiin hankkimisluvan osalta ampuma-aselain 42 §:n ja hallussapitoluvan osalta 52 §:n säännöksiä. Asiassa ei siten sovelleta ulkomailla asuvalle ja ulkomaille siirrettäviä ampuma-aseita koskevien 47 ja 48 §:ien säännöksiä.<br/> A oli esittänyt poliisilaitokselle ampuma-aselain 42 §:n 2 momentissa tarkoitetun asuinmaansa viranomaisen suostumuksen hakemuksissa tarkoitettujen ampuma-aseiden hankkimiseen, sekä kirjallisen selvityksen aikomuksestaan pitää hallussaan ampuma-aseita Suomessa. A oli myös esittänyt riittävän selvityksen oleskelustaan Suomessa. A:n oli esittämänsä selvityksen perusteella katsottava oleskelevan Suomessa ampuma-aselain 42 §:n 2 momentissa tarkoitetulla tavalla. Ampuma-aselain 52 §:n mukaan aseen hallussapitoon koskevan luvan käsittelee hakijan kotipaikan poliisilaitos. Vaikka 52 § eroaa toimivaltaisen viranomaisen osalta 42 §:n 2 momentin sanamuodosta, on asiassa perusteltua tulkita 52 §:ää yhdenmukaisesti 42 §:n 2 momentin mukaisesti siten, että toimivaltainen poliisilaitos on sama sekä hankkimisluvan että hallussapitoluvan osalta.</p>
    <p>Ampuma-aselaki 42 § 1 ja 2 momentti sekä 52 §</p>
    <p>Asian ovat ratkaisseet hallintoneuvokset Matti Pellonpää, Sakari Vanhala, Hannu Ranta, Mika Seppälä ja Liisa Heikkilä. Asian esittelijä Leo Kaasinen.</p>
  </dcterms:abstract>
</finlex:document>
