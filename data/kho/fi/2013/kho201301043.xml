<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201301043</dcterms:identifier>
  <finlex:ecliIdentifier>ECLI:FI:KHO:2013:T1043</finlex:ecliIdentifier>
  <dcterms:title>22.3.2013/1043</dcterms:title>
  <dcterms:description>
    <p>
      <span>Nuoren viljelijän aloitustuki</span>
      <span>Tilanpidosta vastaava maatalousyrittäjä</span>
      <span>Tilanpidon aloittaminen</span>
      <span>Aikaisemmin harjoitettu maataloustoiminta</span>
      <span>Tuen myöntäminen</span>
      <span>Tuen myöntämisedellytys</span>
      <span>Verotusyhtymä</span>
      <span>Yrittäjätulo</span>
      <span>Unionin tuomioistuimen ratkaisu</span>
    </p>
  </dcterms:description>
  <finlex:registerNumber>976/2/11</finlex:registerNumber>
  <dcterms:issued>2013-03-22</dcterms:issued>
  <finlex:fileCopyNumber>1043</finlex:fileCopyNumber>
  <dcterms:abstract>
    <p>X, joka oli vuodesta 2002 ollut maatalousyhtymä Y:n osakkaana, oli 9.9.2009 tehtyyn lahjakirjaan perustuvan sukupolvenvaihdoksen perusteella 8.7.2010 hakenut ELY-keskukselta nuoren viljelijän aloitustukea.</p>
    <p>Valituksenalaiset ELY-keskuksen ja maaseutuelinkeinojen valituslautakunnan päätökset, joilla X:n tukihakemus oli hylätty, olivat perustuneet siihen johtopäätökseen, että valittajan oli yrittäjätulon määrää koskevilla perusteilla katsottava aloittaneen tilanpidon nuoren viljelijän aloitustuen myöntämisen estävällä tavalla jo vuonna 2002.</p>
    <p>Asiassa oli kysymys unionin oikeuden käsitteen "tilanpidosta vastaava maatalousyrittäjä" tulkinnasta. Kun otettiin huomioon mainitun käsitteen tulkintaa koskeva unionin tuomioistuimen ratkaisu, korkein hallinto-oikeus totesi, etteivät ELY-keskus ja valituslautakunta olleet ainoastaan yrittäjätuloa koskevien säännösten perusteella voineet katsoa, että valittaja olisi jo ennen tukihakemuksensa perusteeksi esittämäänsä sukupolvenvaihdosta ryhtynyt tilanpidosta vastaavaksi elinkeinonharjoittajaksi.</p>
    <p>Kun tuenhakijan aikaisempaa toimintaa oli lähtökohtaisesti arvioitava samoin edellytyksin kuin tukihakemuksen perusteena olevaa toimintaa, ja kun otettiin huomioon X:n aikaisemmasta toiminnasta asiassa esitetty selvitys, neuvoston asetuksen (EY) N:o 1698/2005 22 artiklan sanamuoto sekä neuvoston asetuksen ja sitä kansallisesti täydentävän rakennetukilain tavoitteet, X:n ei katsottu ennen tukihakemuksensa perusteeksi esittämäänsä sukupolvenvaihdosta ryhtyneen tilanpidosta vastaavaksi maatalousyrittäjäksi. Korkein hallinto-oikeus kumosi valituksenalaiset päätökset ja palautti aloitustuen myöntämistä koskevan asian muiden tukiedellytysten arvioimiseksi ELY-keskukseen uudelleen käsiteltäväksi.</p>
    <p>Neuvoston asetus Euroopan maaseudun kehittämisen maatalousrahaston (maaseuturahaston) tuesta maaseudun kehittämiseen (EY) N:o 1698/2005 20 ja 22 artikla<br/> Komission asetus (EY) N:o 1974/2006 Euroopan maaseudun kehittämisen maatalousrahaston (maaseuturahaston) tuesta maaseudun kehittämiseen annetun neuvoston asetuksen (EY) N:o 1698/2005 soveltamista koskevista yksityiskohtaisista säännöistä 13 artikla<br/> Laki maatalouden rakennetuista 1 §, 3 § 1 momentti, 4 § 1 momentti 2 kohta ja 2 momentti, 6 § 1 ja 3 momentti, 8 § 2 - 4 momentti<br/> Valtioneuvoston asetus maatalouden investointituesta ja nuoren viljelijän aloitustuesta 9 § 1 ja 2 momentti, 16 § 1 ja 3 momentti, 18 §, 19 § ja 40 §<br/> Tuloverolaki 4 § 2 kohta</p>
    <p>Ks. Unionin tuomioistuimen tuomio 25.10.2012 asiassa C-592/11 sekä KHO 2013:24.</p>
    <p>Asian ovat ratkaisseet hallintoneuvokset Ahti Vapaavuori, Matti Halén, Eila Rother, Hannele Ranta-Lassila ja Timo Viherkenttä. Asian esittelijä Mia Ekman.</p>
  </dcterms:abstract>
</finlex:document>
