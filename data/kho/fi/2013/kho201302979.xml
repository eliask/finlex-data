<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201302979</dcterms:identifier>
  <finlex:ecliIdentifier>ECLI:FI:KHO:2013:T2979</finlex:ecliIdentifier>
  <dcterms:title>20.9.2013/2979</dcterms:title>
  <dcterms:description>
    <p>
      <span>Oikeusapu</span>
      <span>Päätöksen läpikäymiseen ja tiedoksiantoon varattu palkkiovaatimus</span>
      <span>Tarpeelliset toimenpiteet</span>
    </p>
  </dcterms:description>
  <finlex:registerNumber>1990/3/12</finlex:registerNumber>
  <dcterms:issued>2013-09-20</dcterms:issued>
  <finlex:fileCopyNumber>2979</finlex:fileCopyNumber>
  <dcterms:abstract>
    <p>Hallinto-oikeus oli hylännyt lakiin perustumattomana oikeusapulain nojalla määrätyn avustajan hallinto-oikeudessa esittämän vaatimuksen saada esittämänsä laskun mukaisesti avustajan palkkiota yhdeltä tunnilta, joka on varattu hallinto-oikeuden päätöksen läpikäymiseen ja tiedoksiantoon asiassa oikeusapua saaneelle X:lle.</p>
    <p>Kun huomioon otettiin se, että perheenkokoajana olevan X:n valituksessa hallinto-oikeudelle on ollut kysymys ulkomaalaislain mukaisen ensimmäisen oleskeluluvan myöntämisestä perhesiteen perusteella X:n valituksessa yksilöidyille perheenjäsenille, sekä se, että X:ää oli pidettävä haavoittuvassa asemassa olevana nuoren ikänsä ja sen perusteella, että hänelle oli myönnetty oleskelulupa toissijaisen suojelun tarpeen perusteella, ja vielä X:n suomen kielen taidosta esitetty, oli avustajalla oikeus saada oikeusapulain 5 §:n 1 momentin ja 17 §:n 1 momentin sekä oikeusavun palkkioperusteista annetun valtioneuvoston asetuksen 2 §:n 1 momentin ja 6 §:n nojalla palkkio myös siltä osin kuin kysymys oli asiassa tarpeellisiksi toimenpiteiksi katsottavista hallinto-oikeuden päätöksen läpikäynnistä ja tiedoksiannosta.</p>
    <p>Hallinto-oikeuden päätöksen läpikäymiseen ja tiedoksiantoon varattua yhden tunnin palkkiovaatimusta ei siten voinut hylätä sillä perusteella, että se oli lakiin perustumaton.</p>
    <p>Oikeusapulaki (257/2002) 5 § 1 momentti ja 17 § 1 momentti<br/> Valtioneuvoston asetus oikeusavun palkkioperusteista (290/2008) 2 § 1 momentti ja 6 §</p>
    <p>Asian ovat ratkaisseet hallintoneuvokset Irma Telivuo, Anne E. Niemi, Alice Guimaraes-Purokoski, Tuomas Lehtonen ja Outi Suviranta. Asian esittelijä Elisabeth Vuorenhela.</p>
  </dcterms:abstract>
</finlex:document>
