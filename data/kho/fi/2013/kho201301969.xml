<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201301969</dcterms:identifier>
  <finlex:ecliIdentifier>ECLI:FI:KHO:2013:T1969</finlex:ecliIdentifier>
  <dcterms:title>12.6.2013/1969</dcterms:title>
  <dcterms:description>
    <p>
      <span>Sosiaalihuolto</span>
      <span>Asumispalvelu</span>
      <span>Laitoshoito</span>
      <span>Hallintopäätös laitoshoidosta</span>
      <span>Laitoshoidon maksu</span>
      <span>Hallintoriita</span>
      <span>Muutoksenhaun ensisijaisuus</span>
      <span>Valituskielto</span>
    </p>
  </dcterms:description>
  <finlex:registerNumber>4236/3/10</finlex:registerNumber>
  <dcterms:issued>2013-06-12</dcterms:issued>
  <finlex:fileCopyNumber>1969</finlex:fileCopyNumber>
  <dcterms:abstract>
    <p>X:n hoitotasoksi oli kunnassa määrätty palveluasuminen tai vanhainkodin dementiayksikkö. Hänen asiakasmaksunsa määrättiin avohoitoa koskevilla perusteilla. X valitti asiakasmaksusta hallinto-oikeuteen ja vaati myös hallintoriidaksi otsikoidussa kirjelmässä, että hoito katsotaan pitkäaikaiseksi laitoshoidoksi ja asiakasmaksut määrätään noilla, hänen tapauksessaan avohoitoa edullisemmilla perusteilla.</p>
    <p>Hallinto-oikeus tutki asian asiakasmaksusta tehtynä valituksena ja hylkäsi valituksen. Tältä osin päätöksestä ei voinut valittaa korkeimpaan hallinto-oikeuteen, joten X:n jatkovalitus jätettiin tutkimatta.</p>
    <p>Hallinto-oikeus ei ottanut erikseen kantaa vaatimukseen siltä osin kuin vaatimus oli muotoiltu hallintoriidaksi eli vaadittu hoidon katsomista laitoshoidoksi. Koska hallinto-oikeus ei ollut lausunut tästä, päätös poistettiin hallintolainkäyttölain 59 §:n 1 nojalla. Enemmän viivytyksen välttämiseksi korkein hallinto-oikeus ei palauttanut asiaa hallinto-oikeudelle.</p>
    <p>Korkein hallinto-oikeus totesi, että pitkäaikaisen laitoshoidon myöntämistä tai sen alkamisen ajankohtaa ei voida käsitellä hallintoriitana, koska hallintoviranomaisen tulee tehdä asiasta valituskelpoinen hallintopäätös. Hallinto-oikeuden olisi tullut todeta tämä ja jättää X:n hakemus tutkimatta.</p>
    <p>Hallintolainkäyttölaki 59 § 1 momentti ja 69 § 1 momentti<br/> Sosiaalihuoltolaki 51 §</p>
    <p>Asian ovat ratkaisseet hallintoneuvokset Irma Telivuo, Anne E. Niemi, Eija Siitari-Vanne, Alice Guimaraes-Purokoski ja Tuomas Lehtonen. Asian esittelijä Marja-Liisa Judström.</p>
  </dcterms:abstract>
</finlex:document>
