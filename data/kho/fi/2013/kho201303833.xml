<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201303833</dcterms:identifier>
  <finlex:ecliIdentifier>ECLI:FI:KHO:2013:T3833</finlex:ecliIdentifier>
  <dcterms:title>4.12.2013/3833</dcterms:title>
  <dcterms:description>
    <p>
      <span>Ylimääräinen muutoksenhaku</span>
      <span>Menetetyn määräajan palauttaminen</span>
      <span>Ympäristölupa</span>
      <span>Erittäin painava syy</span>
      <span>Asiamies</span>
      <span>Yhteystiedot</span>
    </p>
  </dcterms:description>
  <finlex:registerNumber>3053/1/12</finlex:registerNumber>
  <dcterms:issued>2013-12-04</dcterms:issued>
  <finlex:fileCopyNumber>3833</finlex:fileCopyNumber>
  <dcterms:abstract>
    <p>Yhtiö A oli hakenut ympäristölupaa. Ympäristölupahakemuksessa oli ilmoitettu hakijan yhteystietoina yhtiö A:n yhteystiedot sekä yhteyshenkilönä olevan yhtiö A:n edustajan yhteystiedot.</p>
    <p>Asianajotoimisto B:n asianajajat C ja D olivat laatineet yhtiö A:n asiamiehinä vastineen, kun ympäristölupa-asia oli ollut vireillä ympäristölupaviranomaisessa. Vastinekirjelmässä oli mainittu prosessiosoitteeksi Asianajotoimisto B:n yhteystiedot. Vastinekirjelmässä ei kuitenkaan ollut nimenomaisesti todettu, että asiamiesten toimeksianto koskisi ympäristölupa-asiaa myös muutoin. Vastinekirjelmässä ei myöskään ollut pyydetty, että ympäristölautakunnan aikanaan antama päätös toimitettaisiin asiamiehille. Tällaista pyyntöä tai pyyntöä hakijan yhteystietojen täydentämiseen ei ollut esitetty muussakaan yhteydessä.</p>
    <p>Ympäristölupaviranomaisen päätös oli aikanaan annettu julkipanon jälkeen ja päätös oli toimitettu yhtiö A:lle lähettämällä se lupahakemuksessa ilmoitettuun osoitteeseen. Päätöstä ei ollut erikseen toimitettu Asianajotoimisto B:lle.</p>
    <p>Korkein hallinto-oikeus katsoi, että ympäristölupaviranomaisen menettelyä päätöksen toimittamisessa ei voitu pitää virheellisenä. Tämän vuoksi ja kun vielä otettiin huomioon, että Asianajotoimisto B oli tosiasiassa saanut tiedon ympäristölupaviranomaisen päätöksestä ennen valitusajan päättymistä, asiassa ei ollut esitetty sellaista erittäin painavaa syytä, jonka nojalla yhtiö A:lle olisi palautettava menetetty määräaika valituksen tekemistä varten.</p>
    <p>Hallintolainkäyttölaki 22 §, 28 § 1 momentti, 61 § 2 kohta</p>
    <p>Ympäristönsuojelulaki 53 § 1 momentti, 54 § 1 momentti, 96 § 1 momentti</p>
    <p>Ympäristönsuojeluasetus 9 § 1 momentti 1 kohta</p>
    <p>Hallintolaki 12 §, 22 § 3 momentti, 57 § 1 momentti</p>
    <p>Asian ovat ratkaisseet presidentti Pekka Vihervuori sekä hallintoneuvokset Matti Pellonpää, Sakari Vanhala, Riitta Mutikainen ja Hannu Ranta. Asian esittelijä Irene Mäenpää.</p>
  </dcterms:abstract>
</finlex:document>
