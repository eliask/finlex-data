<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201301222</dcterms:identifier>
  <finlex:ecliIdentifier>ECLI:FI:KHO:2013:T1222</finlex:ecliIdentifier>
  <dcterms:title>9.4.2013/1222</dcterms:title>
  <dcterms:description>
    <p>
      <span>Lastensuojelu</span>
      <span>Huostaanottohakemuksen hylkääminen</span>
      <span>Oikeudenkäyntikulut</span>
    </p>
  </dcterms:description>
  <finlex:registerNumber>2430/3/12 ja 2447/3/12</finlex:registerNumber>
  <dcterms:issued>2013-04-09</dcterms:issued>
  <finlex:fileCopyNumber>1222</finlex:fileCopyNumber>
  <dcterms:abstract>
    <p>Hallinto-oikeus oli hylännyt X:n huostaanottoa ja sijaishuoltoon sijoittamista koskevan hakemuksen sekä X:n vanhempien esittämän oikeudenkäyntikuluvaatimuksen. Hallinto-oikeus oli katsonut, että vaikka vanhempien pitkäaikaiset riitaisuudet ja niiden vaikutus lapseen huomioon ottaen kasvuolosuhteet kotona uhkasivat lastensuojelulain 40 §:ssä tarkoitetuin tavoin vakavasti vaarantaa lapsen terveyttä tai kehitystä, avohuollon tukitoimia oli pidettävä lapsen edun mukaisen huolenpidon toteuttamiseksi sopivina ja mahdollisina. Hallinto-oikeus oli todennut, että annettu ratkaisu huomioon ottaen olisi lähtökohtaisesti kohtuutonta, jos X:n vanhemmat joutuisivat pitämään oikeudenkäyntikulunsa vahinkonaan. Hallinto-oikeus oli kuitenkin perustellut oikeudenkäyntikuluja koskevan vaatimuksen hylkäämistä sillä, että asia oli tulkinnanvarainen ja lopullinen ratkaisu- ja harkintavalta kuuluu tahdonvastaisissa huostaanotoissa hallinto-oikeudelle. Oikeudenkäynnin ei ollut katsottava aiheutuneen viranomaisen virheestä.</p>
    <p>Korkein hallinto-oikeus muutti hallinto-oikeuden päätöstä oikeudenkäyntikulujen korvaamista koskevin osin ja määräsi Y:n kaupungin osaksi korvaamaan X:n vanhempien oikeudenkäyntikulut hallinto-oikeudessa 3 000 eurolla. Korkein hallinto-oikeus katsoi, ettei oikeudenkäynti ollut aiheutunut viranomaisen virheestä. Hallinto-oikeuden ratkaisun lopputulos huomioon ottaen olisi kuitenkin ollut kohtuutonta, jos X:n vanhemmat joutuisivat pitämään oikeudenkäyntikulunsa kokonaisuudessaan vahinkonaan. Asiaa arvioitaessa oli otettava huomioon huostaanottoasian merkitys perhe-elämän suojan kannalta sekä asian käsittelyjärjestyksestä johtuva oikeudellisen avustajan tarve. X:n vanhemmat eivät olleet saaneet asiassa oikeusapulain mukaista oikeusapua valtion varoista.</p>
    <p>Hallintolainkäyttölaki 74 § 1 ja 2 momentti</p>
    <p>Asian ovat ratkaisseet presidentti Pekka Vihervuori sekä hallintoneuvokset Eija Siitari-Vanne, Alice Guimaraes-Purokoski, Outi Suviranta ja Janne Aer. Asian esittelijä Henna Rintala.</p>
  </dcterms:abstract>
</finlex:document>
