<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201303230</dcterms:identifier>
  <finlex:ecliIdentifier>ECLI:FI:KHO:2013:T3230</finlex:ecliIdentifier>
  <dcterms:title>10.10.2013/3230</dcterms:title>
  <dcterms:description>
    <p>
      <span>Ympäristölupa</span>
      <span>Moottoriurheilurata</span>
      <span>Speedwayrata</span>
      <span>Meluhaitta</span>
      <span>Lupamääräys</span>
      <span>Enimmäisäänitaso</span>
      <span>Lupaharkinta</span>
      <span>Luvan epääminen</span>
    </p>
  </dcterms:description>
  <finlex:registerNumber>1235/1/12</finlex:registerNumber>
  <dcterms:issued>2013-10-10</dcterms:issued>
  <finlex:fileCopyNumber>3230</finlex:fileCopyNumber>
  <dcterms:abstract>
    <p>Melutason ohjearvoista annettu valtioneuvoston päätös (993/1992) ei ollut oikeudellisesti sitova ympäristölupaharkinnassa. Päätös ei liioin sen 1 §:n 2 momentin mukaan koskenut lainkaan ampuma- ja moottoriurheiluratojen aiheuttamaa melua. Päätöksessä asetetut ohjearvot osoittivat kuitenkin moottoriurheiluradankin osalta sen melun ekvivalenttitason, jota ei tulisi ylittää, jotta toiminta täyttäisi ympäristönsuojelulain 42 §:n 1 momentissa tarkoitetut luvan myöntämisen edellytykset. Ajotoiminnasta aiheutui häiritsevää, vaihtelevaa ja kapeakaistaista melua, minkä vuoksi melun keskiääni- eli ekvivalenttitason (L<sub>Aeq</sub>) lisäksi melurasitusta arvioitaessa tuli ottaa huomioon myös enimmäismelu. Oikeuskäytännössä enimmäisäänitasona oli vakiintuneesti sovellettu asuinalueilla 60 dB:n (L<sub>AFmax</sub>) äänitasoa. Asiassa laaditun melumallinnuksen mukaan speedwaykilpailujen aiheuttama enimmäisäänitaso (L<sub>AFmax</sub>) nousi 74 desibeliin ja speedwaykilpailun päiväajan keskiäänitaso (L<sub>Aeq</sub>) (klo 7 - 22) lähimpien asuinkiinteistöjen kohdalla oli 55 - 60 dB. Hallinto-oikeuden toimittamassa katselmuksessa oli havaittu, että meluntorjunta lisämeluesteillä ei ollut mahdollista. Kun melurasitusta ei voitu rajoittaa lupamääräyksin siten, että ajotoiminta radalla olisi mahdollista, radan toiminnasta aiheutui ympäristönsuojelulain 42 §:n 1 momentin 1 kohdassa tarkoitettua terveyshaittaa ja eräistä naapuruussuhteista annetun lain 17 §:n 1 momentissa tarkoitettua kohtuutonta rasitusta radan lähiasukkaille. Hallinto-oikeuden päätös, jolla moottoriurheiluradan toimintaan myönnetty ympäristölupa oli kumottu speedwayradan osalta, pysytettiin.</p>
    <p>Ympäristönsuojelulaki 41 § ja 42 § 1 momentti 1 ja 5 kohta<br/> Laki eräistä naapuruussuhteista 17 § 1 momentti</p>
    <p>Asian ovat ratkaisseet presidentti Pekka Vihervuori ja hallintoneuvokset Riitta Mutikainen, Hannu Ranta, Mika Seppälä ja Liisa Heikkilä sekä ympäristöasiantuntijaneuvokset Mikael Hildén ja Timo Kairesalo. Asian esittelijä Irene Mäenpää.</p>
  </dcterms:abstract>
</finlex:document>
