<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201301621</dcterms:identifier>
  <finlex:ecliIdentifier>ECLI:FI:KHO:2013:T1621</finlex:ecliIdentifier>
  <dcterms:title>7.5.2013/1621</dcterms:title>
  <dcterms:description>
    <p>
      <span>Tavaramerkki</span>
      <span>Erottamiskyky</span>
      <span>Geneerinen ilmaisu</span>
      <span>Degeneroituminen</span>
      <span>Käyttö tavaramerkkinä</span>
    </p>
  </dcterms:description>
  <finlex:registerNumber>1575/3/11</finlex:registerNumber>
  <dcterms:issued>2013-05-07</dcterms:issued>
  <finlex:fileCopyNumber>1621</finlex:fileCopyNumber>
  <dcterms:abstract>
    <p>Patentti- ja rekisterihallitus (PRH) oli hylännyt hakemuksen tavaramerkin KESO rekisteröimiseksi luokan 29 elintarvikkeille, joihin sisältyivät muun ohella maitotuotteet. PRH katsoi, että rekisteröitäväksi haettu tavaramerkki oli vailla erottamiskykyä, koska sana keso tarkoitti ruotsiksi raejuustoa tai rahkaa. PRH:n valituslautakunta oli hylännyt hakijan valituksen ja pysyttänyt PRH:n päätöksen.</p>
    <p>Hakija esitti KHO:ssa markkinointiaineistoa sekä suomalaisen toimialajärjestön todistuksen, jonka mukaan tavaramerkkiä KESO oli käytetty hakijan raejuustotuotteiden tunnuksena Suomessa vuodesta 2000 alkaen eikä mikään muu toimija tiettävästi käyttänyt tätä tunnusta raejuuston tavaramerkkinä Suomessa.</p>
    <p>Pelkästään sillä perusteella, että sana keso esiintyi Ruotsissa raejuustoa tarkoittavana yleiskielen sanana ja että tämä käyttö jossain määrin tunnettiin täälläkin, asiassa ei ollut perusteita katsoa, että tavaramerkki KESO olisi vailla erottamiskykyä Suomessa. Asiassa esitetty selvitys ei myöskään tukenut käsitystä, jonka mukaan suomalainen keskivertokuluttaja mieltäisi sanan keso geneeriseksi, raejuustoa tarkoittavaksi ilmaisuksi. Lisäksi korkein hallinto-oikeus totesi, että rekisteröintihakemus koski kaikkia luokan 29 elintarvikkeita, eikä siis pelkästään maitotuotteisiin luettavaa raejuustoa. Asiassa ei ollut edes väitetty, että tavaramerkki KESO kuvailisi muita tuotteita kuin raejuustoa.</p>
    <p>Korkein hallinto-oikeus kumosi PRH:n ja PRH:n valituslautakunnan päätökset ja palautti asian PRH:lle uudelleen käsiteltäväksi.</p>
    <p>Tavaramerkkilaki 13 § ja 19 § 1 momentti</p>
    <p>Asian ovat ratkaisseet presidentti Pekka Vihervuori sekä hallintoneuvokset Sakari Vanhala, Riitta Mutikainen, Mika Seppälä ja Liisa Heikkilä. Asian esittelijä Kristina Björkvall.</p>
  </dcterms:abstract>
</finlex:document>
