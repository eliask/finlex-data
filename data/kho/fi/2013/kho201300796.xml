<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein hallinto-oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>201300796</dcterms:identifier>
  <finlex:ecliIdentifier>ECLI:FI:KHO:2013:T796</finlex:ecliIdentifier>
  <dcterms:title>4.3.2013/796</dcterms:title>
  <dcterms:description>
    <p>
      <span>Maankäyttö ja rakentaminen</span>
      <span>Poikkeaminen</span>
      <span>Ranta-alue</span>
      <span>Tulvavaara</span>
      <span>Rakennuspaikan soveliaisuus</span>
    </p>
  </dcterms:description>
  <finlex:registerNumber>3968/1/11</finlex:registerNumber>
  <dcterms:issued>2013-03-04</dcterms:issued>
  <finlex:fileCopyNumber>796</finlex:fileCopyNumber>
  <dcterms:abstract>
    <p>Rakennushankkeessa oli kysymys asuinrakennuksen rakentamisesta joen rantavyöhykkeelle. Asiassa oli selvitetty, että rakennuspaikan kohdalla kerran sadassa vuodessa toistuva ylin laskennallinen tulvakorkeus HQ 1/100 oli N<sub>43</sub> +75,40 metriä ja rakennuspaikan korkeus vaihteli välillä +74,38 - 74,93. Tähän nähden ja kun myös otettiin huomioon, mitä valtakunnallisissa alueidenkäyttötavoitteissa on lausuttu lisääntyviin myrskyihin ja rankkasateisiin varautumisesta, rakennuspaikan oli katsottava sijaitsevan tulvavaara-alueella.</p>
    <p>Kun otettiin huomioon valtakunnallisten alueidenkäyttötavoitteiden kohdan 4.3 erityistavoitteet ja maankäyttö- ja rakennuslain 116 §:n 2 momentti, edellä tarkoitetulle tulvavaara-alueelle ei tullut sijoittaa uutta rakentamista. Poikkeamisen myöntämiseen maankäyttö- ja rakennuslain 72 §:n 1 momentin rakentamisrajoituksesta ei siten ollut saman lain 172 §:n 1 momentissa tarkoitettuja edellytyksiä.</p>
    <p>Maankäyttö- ja rakennuslaki 24 § 2 momentti, 72 § 1 momentti, 116 § 2 momentti ja 172 § 1 momentti<br/> Valtakunnalliset alueidenkäyttötavoitteet kohta 4.3</p>
    <p>Asian ovat ratkaisseet presidentti Pekka Vihervuori sekä hallintoneuvokset Riitta Mutikainen, Hannu Ranta, Mika Seppälä ja Liisa Heikkilä. Asian esittelijä Kirsi Martinkauppi.</p>
  </dcterms:abstract>
</finlex:document>
