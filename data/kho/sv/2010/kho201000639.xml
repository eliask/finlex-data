<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201000639</dcterms:identifier>
  <finlex:ecliIdentifier>ECLI:FI:KHO:2010:T639</finlex:ecliIdentifier>
  <dcterms:title>26.3.2010/639 HFD:2010:19</dcterms:title>
  <dcterms:description>
    <p>
      <span>Offentlig upphandling</span>
      <span>Utvärderingsgrunder för anbud</span>
      <span>Jämförelse av anbud</span>
      <span>Jämbördigt bemötande av anbudsgivare</span>
      <span>Omedelbar upptagning till avgörande</span>
      <span>Optionsperiod</span>
      <span>Gottgörelse</span>
    </p>
  </dcterms:description>
  <finlex:registerNumber>469/3/08</finlex:registerNumber>
  <dcterms:issued>2010-03-26</dcterms:issued>
  <finlex:fileCopyNumber>639</finlex:fileCopyNumber>
  <dcterms:abstract>
    <p>En upphandlingsenhet hade förfarit i strid med rättsreglerna om offentlig upphandling när den vid jämförelsen av de inkomna anbuden inte hade iakttagit de grunder som den i sin anbudsbegäran hade meddelat att skulle vara bestämmande för upphandlingsbeslutet och hade baserat sitt upphandlingsbeslut på omständigheter som enheten i sin anbudsbegäran inte hade meddelat att skulle vara bestämmande för upphandlingsbeslutet. Marknadsdomstolen hade haft en annan uppfattning om lagenligheten av upphandlingsenhetens förfarande. Frågan om bestämmande av gottgörelse togs omedelbart till avgörande i högsta förvaltningsdomstolen.</p>
    <p>Till den del som optionsperioden ännu inte hade gått ut för det avtal som upphandlingen gällde och eftersom upphandlingsbeslutet inte hade verkställts, förbjöd högsta förvaltningsdomstolen upphandlingsenheten att sluta något upphandlingsavtal för optionsperioden eller att annars verkställa upphandlingsbeslutet till den del som det gällde optionsperioden.</p>
    <p>Bolaget A, som hade gjort ansökan till marknadsdomstolen, hade lämnat ett anbud som var billigare än det segrande anbudet. Upphandlingsenheten hade dock haft för avsikt att vid upphandlingen anta det anbud vilket som helhet var ekonomiskt mest förmånligt, så som avses i 7 § 1 mom. i lagen om offentlig upphandling. Under förfarandet hade upphandlingsenheten inhämtat ett utlåtande, som hade legat till grund för upphandlingsbeslutet. I utlåtandet hade framförts sådana påpekanden om kvaliteten i A:s anbud som hade kunnat beaktas om anbudsförfarandet hade varit felfritt. Då dessutom felen i upphandlingsförfarandet i detta fall inte hade kunnat rättas till på annat sätt än genom ny anbudsgivning, där enheten skulle ha meddelat på vilka grunder det som helhet ekonomiskt mest förmånliga anbudet hade utsetts, ansåg högsta förvaltningsdomstolen att A i ett felfritt anbudsförfarande inte skulle ha haft en sådant reellt tillfälle att vinna anbudstävlan som avses i 7 § 1 mom. i lagen om offentlig upphandling. Det saknades således förutsättningar att ålägga upphandlingsenheten skyldighet att betala gottgörelse.</p>
    <p>Lagen om offentlig upphandling (1505/1992) 1 §, 6 § 3 mom. (1247/1997), 7 § 1 mom. (1247/1997) och 9 § (1247/1997, 1530/2001)</p>
  </dcterms:abstract>
</finlex:document>
