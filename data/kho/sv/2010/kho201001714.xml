<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201001714</dcterms:identifier>
  <finlex:ecliIdentifier>ECLI:FI:KHO:2010:T1714</finlex:ecliIdentifier>
  <dcterms:title>13.7.2010/1714 HFD:2010:48</dcterms:title>
  <dcterms:description>
    <p>
      <span>Markanvändning och byggande</span>
      <span>Åtgärdstillstånd</span>
      <span>Behov av tillstånd</span>
      <span>Anläggning för framställning av konstgjort grundvatten</span>
      <span>Infiltrationsbassäng</span>
      <span>Jordbassäng</span>
      <span>Fördjupning i marken</span>
    </p>
  </dcterms:description>
  <finlex:registerNumber>446/1/10</finlex:registerNumber>
  <dcterms:issued>2010-07-13</dcterms:issued>
  <finlex:fileCopyNumber>1714</finlex:fileCopyNumber>
  <dcterms:abstract>
    <p>En anläggning för framställning av konstgjort grundvatten förutsatte att 21 infiltrationsbassänger skulle byggas i en åsskogsterräng. I detta syfte skulle ett cirka 1-1,5 meter tjockt jordskikt avlägsnas under markens organiska ytskikt. Bassängerna skulle placeras så att terrassering eller skärningar i marken inte behövde göras. De rör med vilka vatten från den närbelägna ån skulle pumpas in för botteninfiltrering skulle placeras i bottnen på bassängerna och för att förhindra erosion skulle bassängernas mynningar stenbeläggas.</p>
    <p>Tillstånd enligt vattenlagen hade beviljats för byggandet av bassängerna och föreskrifter om bassängernas konstruktion och placering fanns i tillståndsvillkoren och ansökningshandlingarnas situationsplaner.</p>
    <p>Miljönämnden hade ansett att placeringen av bassängerna förutsatte ett tillstånd som avses i 62 § 1 mom. 6 punkten i markanvändnings- och byggförordningen och hade på ansökan beviljat tillståndet. Även förvaltningsdomstolen hade ansett att byggandet av bassängerna var en sådan tillståndspliktig verksamhet som avsågs i nyss nämnda bestämmelse.</p>
    <p>HFD ansåg att infiltreringsbassängerna för framställning av konstgjort grundvatten inte kunde betraktas som sådana byggnader som avses i 113 § 1 mom. i markanvändnings- och bygglagen och som alltid förutsätter bygglov och åtgärdstillstånd enligt 125 § 1 mom. respektive 126 § 1 mom. i markanvändnings- och bygglagen. Med beaktande av platsen där bassängerna skulle komma att placeras och de tillstånd som beviljats för dem enligt vattenlagen, skulle bassänganläggningens inverkan på markanvändningen och miljön inte komma att medföra ett sådant behov av myndighetstillsyn att den enligt 126 § 2 och 4 mom. kunde betraktas som en tillståndspliktig åtgärd enligt 62 § 1 mom. 6 punkten i markanvändnings- och byggförordningen. HFD upphävde därför beslutet att bevilja åtgärdstillstånd för bassängerna och avslog tillståndsansökan.</p>
    <p>Markanvändnings- och bygglagen 126 § 2 och 4 mom.<br/> Markanvändnings- och byggförordningen 62 § 1 mom. 6 punkten</p>
  </dcterms:abstract>
</finlex:document>
