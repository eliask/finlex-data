<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201000267</dcterms:identifier>
  <finlex:ecliIdentifier>ECLI:FI:KHO:2010:T267</finlex:ecliIdentifier>
  <dcterms:title>16.2.2010/267 HFD:2010:8</dcterms:title>
  <dcterms:description>
    <p>
      <span>Kommunalärende</span>
      <span>Kollektivtrafikbeslut</span>
      <span>Val av alternativ</span>
      <span>Överklagbarhet</span>
      <span>Beredning</span>
    </p>
  </dcterms:description>
  <finlex:registerNumber>4021/1/09</finlex:registerNumber>
  <dcterms:issued>2010-02-16</dcterms:issued>
  <finlex:fileCopyNumber>267</finlex:fileCopyNumber>
  <dcterms:abstract>
    <p>Helsingfors stadsfullmäktige hade beslutat att fortsätta beredningen av hur kollektivtrafiken i Degerö kunde ordnas med spårvagnstrafik så, att beredningen skulle utgå från alternativet med spårvagnstrafik över broar på avsnittet Degerö-Högholmen-Sumparn-Kronohagen.</p>
    <p>Förutsättningarna att genomföra den lösning av kollektivtrafiken som stadsfullmäktige med ovan nämnda beslut hade omfattat skulle oberoende av beslutet avgöras genom planläggning enligt markanvändnings- och bygglagen. Eftersom det valda alternativet innebar att trafikleden delvis skulle komma att löpa över ett vattenområde, förutsatte genomförandet uppenbarligen även tillstånd enligt vattenlagen. Ändring i dessa beslut söktes separat i den ordning som föreskrivs i markanvändnings- och bygglagen samt vattenlagen. Fullmäktigebeslutet hade ingen bindande rättslig verkan vid beslut om mera detaljerad planläggning och eventuellt genomförande av den lösning som man hade valt för kollektivtrafiken. Andra lösningar för denna trafik hade inte på ett bindande sätt uteslutits. I fullmäktigebeslutet var det därför fråga om beredning som avses i 91 § i kommunallagen. Beslutet var således inte överklagbart.<br/> Omröstning 4-1.</p>
    <p>Kommunallagen 91 §</p>
    <p>Se även HFD 1991-A-26, HFD 1993-A-55, HFD 1998:79, HFD 4.4.2003 liggare 850 och HFD 2003:16.</p>
  </dcterms:abstract>
</finlex:document>
