<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201000981</dcterms:identifier>
  <finlex:ecliIdentifier>ECLI:FI:KHO:2010:T981</finlex:ecliIdentifier>
  <dcterms:title>30.4.2010/981 HFD:2010:26</dcterms:title>
  <dcterms:description>
    <p>
      <span>Kommunalbesvär</span>
      <span>Samkommun</span>
      <span>Statligt stöd</span>
      <span>Mankalaprincipen</span>
      <span>Godkännande av budget</span>
      <span>Felaktig ordning</span>
    </p>
  </dcterms:description>
  <finlex:registerNumber>441/3/08</finlex:registerNumber>
  <dcterms:issued>2010-04-30</dcterms:issued>
  <finlex:fileCopyNumber>981</finlex:fileCopyNumber>
  <dcterms:abstract>
    <p>När fullmäktige i samkommunen X beslöt godkänna budgeten, hade den i sak beslutat att kundbolagen A Ab och B Ab fick köpa sin elektricitet till samma pris med vilket samkommunen i enlighet med sin proportionella ägarandel köper elektricitet av kraftverksbolaget Z, som verkar i enlighet med den så kallade Mankalaprincipen, det vill säga inte avkastar vinst. Priset på den elektricitet som samkommunens kundbolag på detta sätt förvärvade kunde kraftigt avvika från elmarknadspriset. När nämnda bolags inköp av elektricitet till denna del inte grundade sig på deras aktieinnehav i kraftverksbolaget Z, utan på avtalsförhållandet med samkommunen, var det fråga om partihandel med elektricitet.</p>
    <p>Samkommunens fullmäktige hade fattat sitt beslut utan någon tillförlitlig utredning av den ekonomiska fördel som kundbolagen A Ab och B Ab eventuellt fick vid denna elförsäljning och som de inte skulle få om de köpte elektriciteten av andra grossister på elmarknaden. Beslutet hade också fattats utan att man tagit reda på om bestämmelserna och stadgandena om statligt stöd annars blev tillämpliga. När detta således var fallet och samkommunens fullmäktige i egenskap av statsstödsmyndighet skulle se till att stadgandena och bestämmelserna om statligt stöd iakttogs, hade beslutet tillkommit i felaktig ordning enligt 90 § 2 mom. i kommunallagen.</p>
    <p>Fördraget om Europeiska unionens funktionssätt artikel 107.1 och 108.3<br/> Kommunallagen 65 § 2 mom. (353/2000) och 3-4 mom. (365/1995), 86 § 1 mom. och 90 §<br/> Elmarknadslagen 1 § och 3 § 4 och 5 punkten</p>
    <p>Se även HFD 2007:51.<br/> Se även HFD 2009:89 och HFD 2008:81.</p>
  </dcterms:abstract>
</finlex:document>
