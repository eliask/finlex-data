<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201001087</dcterms:identifier>
  <finlex:ecliIdentifier>ECLI:FI:KHO:2010:T1087</finlex:ecliIdentifier>
  <dcterms:title>10.5.2010/1087 HFD:2010:28</dcterms:title>
  <dcterms:description>
    <p>
      <span>Miljötillstånd</span>
      <span>Bränslemack</span>
      <span>Förbud mot förorening av grundvatten</span>
      <span>Viktigt grundvattenområde</span>
      <span>Förutsättningar för beviljande av tillstånd</span>
      <span>Utredningsansvar</span>
    </p>
  </dcterms:description>
  <finlex:registerNumber>521/1/09</finlex:registerNumber>
  <dcterms:issued>2010-05-10</dcterms:issued>
  <finlex:fileCopyNumber>1087</finlex:fileCopyNumber>
  <dcterms:abstract>
    <p>En bränslemack var belägen på ett viktigt grundvattenområde. För verksamheten hade inte tidigare beviljats miljötillstånd och den var belägen på ett område som i detaljplanen hade betecknats som kvartersområde för servicestation (LH). Från miljöskyddslagens synpunkt var det frågan om ett helt och hållet nytt miljötillstånd och vid tillståndsprövningen bedömdes projektet som om det hade varit frågan om att placera en ny mack på området i fråga.</p>
    <p>Miljöskyddslagen förbjuder inte i sig placering av en bränslemack på ett viktigt grundvattenområde. Vid valet av platsen gäller det dock att ta hänsyn till 6 § 2 mom. i miljöskyddslagen, som förutsätter att man beaktar de särskilda risker som det innebär att en bensinmack fungerar på ett grundvattenområde.</p>
    <p>När en verksamhet har följder som står i strid med förbudet mot förorening av grundvatten i 8 § 1 mom. i miljöskyddslagen, utgör dessa enligt 42 § 1 mom. 3 punkten i samma lag alltid ett absolut hinder för att bevilja miljötillstånd. Förbudet mot förorening av grundvatten gällde allt sådant enligt 8 § 1 mom. i miljöskyddslagen skyddat grundvatten som fanns i jordmånen, inte endast grundvattnet på områden för vattentäkter.</p>
    <p>Förbudet mot förorening av grundvatten innebar förbud att vålla risk för förorening och verksamheten behövde inte medföra konkret förorening för att stå i strid med förbudet mot förorening av vatten. Med beaktande av bestämmelserna i miljöskyddslagen och lagens motiveringar var det inte möjligt att placera en bränslemack på ett grundvattenområde, om det inte fanns sådana exceptionella grunder att göra det som i tillräcklig utsträckning uteslöt risken för förorening av grundvatten.</p>
    <p>Bränslemacken låg på ett område där grundvatten bildades. Området bestod av sandjord och grundvattnet låg på cirka fyra meters djup. Med hänsyn till jordmånen och grundvattenförhållandena på området kunde risken för förorening av grundvattnet inte tillräckligt effektivt förebyggas med de åtgärder som varit aktuella i ärendet eller med de övriga skyddsåtgärder som det var möjligt att utvärdera med planen som utgångspunkt.</p>
    <p>Miljöskyddslagen 4 § 1 mom. 2 punkten, 6 §, 8 § 1 mom., 41 § 1 mom., 42 § 1 mom. 3 och 4 punkten samt 42 § 2 mom.</p>
  </dcterms:abstract>
</finlex:document>
