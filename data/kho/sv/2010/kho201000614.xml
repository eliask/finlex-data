<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201000614</dcterms:identifier>
  <finlex:ecliIdentifier>ECLI:FI:KHO:2010:T614</finlex:ecliIdentifier>
  <dcterms:title>25.3.2010/614 HFD:2010:18</dcterms:title>
  <dcterms:description>
    <p>
      <span>Utlänningsärende</span>
      <span>Uppehållstillstånd</span>
      <span>Familjeband</span>
      <span>Familjeåterförening</span>
      <span>Äktenskap</span>
      <span>Försörjningsförutsättningen</span>
      <span>Avvikelse från försörjningsförutsättningen</span>
      <span>Exceptionellt vägande skäl</span>
      <span>Barns bästa</span>
    </p>
  </dcterms:description>
  <finlex:registerNumber>1696/1/09</finlex:registerNumber>
  <dcterms:issued>2010-03-25</dcterms:issued>
  <finlex:fileCopyNumber>614</finlex:fileCopyNumber>
  <dcterms:abstract>
    <p>A, som var medborgare i Bosnien-Hercegovina, och som vistades i Finland med stöd av ett permanent uppehållstillstånd, hade ingått äktenskap med B, som var medborgare i samma land, och ansökt om uppehållstillstånd för B på grund av familjeband.</p>
    <p>För att uppehållstillstånd skulle kunna beviljas förutsattes enligt 39 § 1 mom. i utlänningslagen att sökanden hade sin försörjning tryggad, vilket B inte hade.</p>
    <p>Det gällde att ta ställning till om det fanns exceptionellt vägande skäl att avvika från försörjningsförutsättningen eller om ett barns bästa förutsatte det att man avvek från den.</p>
    <p>A hade en minderårig synskadad dotter, C, vars vårdnadshavare och närståendevårdare A var. C hade kommit till Finland 13 år tidigare som ett sjukdomsfall för UNHCR. Hon hade då varit 3 år gammal och A hade kommit till Finland som hennes följeslagare.</p>
    <p>I sin bedömning av målet beaktade högsta förvaltningsdomstolen C:s ålder vid flyttningen till Finland, orsaken till flyttningen, hur länge hon hade vistats i Finland samt den specialiserade vård som hon behövde för sin synskada. Dessutom tog domstolen hänsyn till att A var närståendevårdare för sin dotter, som var uppenbart beroende av henne. Dotterns hälsotillstånd och den vård som hon behövde utgjorde ett sådant oöverstigligt hinder, som i praktiken hindrade familjen att bo i Bosnien-Hercegovina. I denna situation fanns det sådana exceptionellt vägande skäl att avvika från försörjningsförutsättningen som avses i 39 § 1 mom. i utlänningslagen.</p>
    <p>Utlänningslagen 6 § 1 mom., 37 § 1 mom., 39 § 1 och 2 mom., 47 § 3 mom. och 66 a §<br/> Europeiska människorättskonventionen artikel 8</p>
  </dcterms:abstract>
</finlex:document>
