<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201000106</dcterms:identifier>
  <finlex:ecliIdentifier>ECLI:FI:KHO:2010:T106</finlex:ecliIdentifier>
  <dcterms:title>25.1.2010/106 HFD:2010:4</dcterms:title>
  <dcterms:description>
    <p>
      <span>Beskattning av personlig inkomst</span>
      <span>Naturliga avdrag</span>
      <span>Utgifter för vetenskapligt arbete</span>
      <span>Forskning för doktorsavhandling</span>
      <span>Forskningsutgifter</span>
      <span>Projektunderstöd</span>
      <span>Arbetsstipendium</span>
      <span>Pensionsinkomst</span>
    </p>
  </dcterms:description>
  <finlex:registerNumber>3179/2/07</finlex:registerNumber>
  <dcterms:issued>2010-01-25</dcterms:issued>
  <finlex:fileCopyNumber>106</finlex:fileCopyNumber>
  <dcterms:abstract>
    <p>A, som var född år 1935, hade år 2002 pensionsinkomster till ett belopp av 44 573 euro och år 2003 till ett belopp av 45 343 euro. Dessutom hade A andra anspråkslösa förvärvsinkomster. Stiftelsen K hade beviljat A ett forskningsstipendium om 13 000 euro för doktorsavhandling samt dessutom 2 000 euro för forskningsutgifter.  Av beloppen betalades 10 000 euro i två rater under 2002 och den tredje raten, 5 000 euro, betalades 2003, när tryckningstillstånd för avhandlingen hade beviljats. A yrkade att hans förvärvsinkomster för 2002 och 2003 skulle minskas med de utgifter som han hade haft för forskningen, till den del som dessa hade överstigit det understöd om 2 000 euro som han hade beviljats för forskningskostnader. Han yrkade därför ett avdrag om 6 945 euro för 2002 och ett avdrag om 5 000 euro för 2003. I beskattningen hade dessa belopp inte dragits av från hans inkomster, främst av den anledningen att de ansågs ha blivit täckta med stipendiet. Högsta förvaltningsdomstolen ansåg dock att A hade haft pensionsinkomster, att av det belopp som stiftelsen hade beviljat honom var 13 000 euro avsett att vara ett så kallat arbetsstipendium och att A:s forskningsutgifter således inte till denna del kunde anses ha blivit betalda med stipendiet. A hade således rätt till avdrag från sina inkomster för de avdragsgilla utgifter som han hade haft för sitt vetenskapliga arbete. Eftersom arbetet, som hade resulterat i en doktorsavhandling, kunde anses vara sådant vetenskapligt arbete som avses i 31 § 1 mom. 4 punkten i inkomstskattelagen, var utgifterna avdragsgilla trots att A:s förvärvsinkomster under skatteåren nästan uteslutande hade varit pensionsinkomster. Skatteåren 2002 och 2003.</p>
    <p>Inkomstskattelagen 31 § 1 mom. 4 punkten och 82 § 1 mom. 1 punkten.</p>
    <p>Se HFD 2.2.2007 liggare 230.</p>
  </dcterms:abstract>
</finlex:document>
