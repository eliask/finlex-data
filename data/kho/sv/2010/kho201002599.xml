<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201002599</dcterms:identifier>
  <finlex:ecliIdentifier>ECLI:FI:KHO:2010:T2599</finlex:ecliIdentifier>
  <dcterms:title>7.10.2010/2599 HFD:2010:61</dcterms:title>
  <dcterms:description>
    <p>
      <span>Handlingsoffentlighet</span>
      <span>Part</span>
      <span>Kommun</span>
      <span>Ordnande av service</span>
      <span>Köptjänst</span>
      <span>Socialvård</span>
      <span>Specialomsorger om utvecklingsstörda</span>
      <span>Klientuppgifter</span>
      <span>Sekretess</span>
    </p>
  </dcterms:description>
  <finlex:registerNumber>2816/1/09</finlex:registerNumber>
  <dcterms:issued>2010-10-07</dcterms:issued>
  <finlex:fileCopyNumber>2599</finlex:fileCopyNumber>
  <dcterms:abstract>
    <p>Den service som kommunen enligt lagen angående specialomsorger om utvecklingsstörda hade i uppgift att ordna hade kommunen A ordnat genom att köpa ifrågavarande omsorgstjänster av samkommunen B. Samkommunen B hade vägrat lämna ut uppgifter om kommunen A:s specialomsorgsklienter till nämnden med hänvisning till att det var frågan om sekretessbelagda uppgifter. Då några allmänna bestämmelser om en parts skyldighet att få uppgifter inte ingår i 11 och 20 § i lagen om klientens ställning och rättigheter inom socialvården, blev den allmänna bestämmelsen i 11 § i lagen om offentlighet i myndigheternas verksamhet (offentlighetslagen) tillämplig. Nämnden ansågs vara en sådan part som avsågs i sistnämnda lag till den del som det var fråga om ovan nämnda utvecklingsstörda personer. De handlingar med iakttagelser om de utvecklingsstörda som begäran avsåg kunde påverka nämndens prövning på ett sådant sätt som avses i 11 § 1 mom. i offentlighetslagen, när nämnden fattade beslut om behövliga omsorgstjänster eller tog ställning till grunderna för fakturor som tillställts nämndens för betalning. Med beaktande av att handlingarna var sekretessbelagda även när nämnden hade dem hos sig och att nämnden kunde ha fått motsvarande uppgifter utan begäran om den själv hade tillhandahållit omsorgstjänsterna, stod det inte i strid med ett sådant synnerligen viktigt enskilt intresse som avses i 11 § 2 mom. 1 punkten i offentlighetslagen att lämna ut handlingarna till nämnden. Med hänsyn till vad som föreskrivs i 8 § och 12 § 12 punkten i personuppgiftslagen medförde inte heller 16 § 3 mom. i offentlighetslagen något hinder för utlämnande av uppgifterna. Nämnden gavs rätt att av samkommunen B få de uppgifter som berörde deras klienter.</p>
    <p>Lagen om offentlighet i myndigheternas verksamhet 11 § 1 och 2 mom. samt 16 § 3 mom.<br/> Lagen om klientens ställning och rättigheter inom socialvården 11 §, 14 § 1 mom. och 20 §<br/> Lagen om planering av och statsunderstöd för social- och hälsovården 4 § 1 mom. 4 punkten<br/> Personuppgiftslagen 8 § och 12 § 12 punkten</p>
  </dcterms:abstract>
</finlex:document>
