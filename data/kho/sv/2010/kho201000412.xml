<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201000412</dcterms:identifier>
  <finlex:ecliIdentifier>ECLI:FI:KHO:2010:T412</finlex:ecliIdentifier>
  <dcterms:title>4.3.2010/412</dcterms:title>
  <dcterms:description>
    <p>
      <span>Beskattning av personlig inkomst</span>
      <span>Källskatt</span>
      <span>Källskatt för löntagare från utlandet</span>
      <span>Nyckelperson</span>
    </p>
  </dcterms:description>
  <finlex:registerNumber>889/2/08</finlex:registerNumber>
  <dcterms:issued>2010-03-04</dcterms:issued>
  <finlex:fileCopyNumber>412</finlex:fileCopyNumber>
  <dcterms:abstract>
    <p>Enligt 2 § i lagen om källskatt för löntagare tillämpas lagen inte på finska medborgare. A var finsk medborgare, men hade under 20 års tid oavbrutet bott och arbetat utomlands. När han 1.6.2007 inledde en två år lång arbetsperiod i Finland, dit han sänts av sin arbetsgivare, ansåg han sig uppfylla alla övriga villkor i nämnda lag och ansökte om ett källskattekort som avses i nämnda lag. A ansåg att det var ett brott mot gemenskapsrätten att med hänvisning till hans medborgarskap förvägra honom kortet.</p>
    <p>Förvaltningsdomstolen avslog A:s besvär över skatteverkets negativa beslut i ärendet på den grunden att A, när han flyttat till Finland för att arbeta och bo där, från beskattningssynpunkt hade kommit att befinna sig i samma ställning som de finska medborgare som redan bodde i Finland och att hans ställning inte var densamma som de utländska medborgares vilka kommer till Finland för att arbeta och bo här och som avses i lagen om källskatt för löntagare från utlandet. Den omständigheten att andra än finska medborgare som omfattades av lagen om källskatt för löntagare från utlandet från skattesynpunkt befann sig i en gynnsammare ställning än A vid en motsvarande inflyttning till landet kunde inte anses utgöra ett faktiskt hinder för A:s flyttning till Finland. Under dessa förhållanden kunde man inte anse att det skulle vara fråga om en kränkning av den rätt till fri rörlighet för arbetstagare som garanteras i artikel 39 i fördraget om upprättandet av Europeiska gemenskapen. Det var inte heller frågan om sådan diskriminering till följd av nationalitet som avses i artikel 12 i nyss nämnda fördrag. Högsta förvaltningsdomstolen ändrade inte förvaltningsdomstolens beslut. Skatteåret 2007.</p>
    <p>Lagen om källskatt för löntagare från utlandet 2 §<br/> Fördraget om upprättandet av Europeiska gemenskapen artiklarna 12 och 39, numera artiklarna 18 och 45 i fördraget om Europeiska unionens funktionssätt</p>
  </dcterms:abstract>
</finlex:document>
