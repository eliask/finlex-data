<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201001129</dcterms:identifier>
  <finlex:ecliIdentifier>ECLI:FI:KHO:2010:T1129</finlex:ecliIdentifier>
  <dcterms:title>14.5.2010/1129 HFD:2010:32</dcterms:title>
  <dcterms:description>
    <p>
      <span>Miljötillstånd</span>
      <span>Torvproduktion</span>
      <span>Landskapsplans styrande inverkan</span>
      <span>Riksomfattande mål för områdesanvändningen</span>
      <span>Statsrådets principbeslut om riktlinjer för vattenskyddet</span>
    </p>
  </dcterms:description>
  <finlex:registerNumber>1944, 1961 och 1968/1/09</finlex:registerNumber>
  <dcterms:issued>2010-05-14</dcterms:issued>
  <finlex:fileCopyNumber>1129</finlex:fileCopyNumber>
  <dcterms:abstract>
    <p>Vid prövningen av om miljötillstånd för torvproduktion enligt 6 § 2 mom. i miljöskyddslagen kunde beviljas på den plats som avsågs i ansökan, blev det aktuellt att bland andra relevanta omständigheter även bedöma vilken betydelse landskapsplanen och det som framgick av den skulle ha vid tillståndsprövningen. Att torvproduktionsområdet delvis låg utanför det område som i landskapsplanen hade anvisats för torvproduktion var inte i sig något hinder för att placera torvproduktionsverksamhet på området, då man vid tillämpningen av 6 § 2 mom. i miljöskyddslagen även tog hänsyn till att i landskapsplanen inte hade anvisats något annat användningsändamål för området.</p>
    <p>Enligt 24 § 1 mom. i markanvändnings- och bygglagen ska de statliga myndigheterna i sin verksamhet beakta de riksomfattande målen för områdesanvändningen, främja möjligheterna att uppnå dem och bedöma vilka konsekvenser myndigheternas åtgärder har för regionstrukturen och områdesanvändningen. Dessa skyldigheter hade dock ingen juridiskt bindande inverkan på den bundna juridiska prövning som reglerades av bestämmelserna i miljöskyddslagen. Vid prövningen av förutsättningarna för tillstånd och tillståndsvillkoren kunde de riksomfattande målen för områdesanvändningen dock beaktas som en del av utredningen i ärendet.</p>
    <p>Statsrådets principbeslut om riktlinjer för vattenskyddet fram till år 2015 hade inte i sig några direkta juridiska verkningar för miljötillståndsprövningen, utan frågor som gäller vattenskyddet i samband med torvproduktion skulle avgöras när projektet i fråga behandlades i miljötillståndsförfarande. Vid prövningen av förutsättningarna för tillstånd och tillståndsvillkoren kunde principbeslutet beaktas som en del av utredningen.</p>
    <p>En fråga som också kom upp i ärendet var vilken inverkan naturvärdena på torvproduktionsområdet skulle ha vid prövningen av förutsättningarna för miljötillstånd.</p>
  </dcterms:abstract>
</finlex:document>
