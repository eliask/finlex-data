<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201002557</dcterms:identifier>
  <finlex:ecliIdentifier>ECLI:FI:KHO:2010:T2557</finlex:ecliIdentifier>
  <dcterms:title>4.10.2010/2557 HFD:2010:58</dcterms:title>
  <dcterms:description>
    <p>
      <span>Miljötillstånd</span>
      <span>Kraftverk</span>
      <span>Förgasningsanläggning</span>
      <span>Avfallsförbränning</span>
      <span>Samförbränningsanläggning</span>
      <span>Värmebehandling</span>
      <span>Gas</span>
      <span>Orenad gas</span>
      <span>Avfall</span>
      <span>Produktgas</span>
      <span>REF</span>
      <span>Ändring av plan</span>
      <span>Nytt förhandsavgörande</span>
      <span>Unionens domstol</span>
    </p>
  </dcterms:description>
  <finlex:registerNumber>2346/1/06</finlex:registerNumber>
  <dcterms:issued>2010-10-04</dcterms:issued>
  <finlex:fileCopyNumber>2557</finlex:fileCopyNumber>
  <dcterms:abstract>
    <p>I ett miljötillståndsärende var det fråga om två separata anläggningar, en förgasningsanläggning och ett kraftverk på samma plats, vilka tillsammans bildade en enda enhet. Syftet med förgasningsanläggningen var att genom värmebehandling av returbränsle, som betraktades som avfall, producera gas, som skulle förbrännas i bolagets kraftverk.</p>
    <p>I sin ursprungliga tillståndsansökan hade bolaget meddelat att den heta rågas som producerades genom förgasning av avfallet och som innehåller damm skulle komma att kylas ner och renas med slangfilter. Med anledning av högsta förvaltningsdomstolens begäran om förhandsavgörande (ärende C-317/07) konstaterade unionens domstol bland annat att under förhållandena i målet skulle förgasningsanläggningen betraktas som en sådan samförbränningsanläggning som avses i direktivet om förbränning av avfall (2000/76/EG), men ett kraftverk i vilket den renade gas som erhålls genom samförbränning av avfall i en förgasningsanläggning används som tillskottsbränsle som ersättning för de fossila bränslen som till övervägande del används i kraftverket omfattas inte av direktivet.</p>
    <p>I en förklaring till högsta förvaltningsdomstolen hade bolaget senare meddelat att det hade ändrat sig från vad det tidigare hade uppgivit i tillståndsansökan och i besvären till förvaltningsdomstolen och högsta förvaltningsdomstolen och inte längre hade för avsikt att rena gasen på det sätt som tidigare planerats och beskrivits i högsta förvaltningsdomstolens begäran om förhandsavgörande. Högsta förvaltningsdomstolen begärde därför ett nytt förhandsavgörande.</p>
    <p>Med hänsyn till förhandsavgörandet i målet C-209/09 innebar den omständigheten att en genom värmebehandling i förgasningsanläggningen erhållen orenad gas leddes in i kraftverkets huvudpanna såsom komplement till de fossila bränslen som till övervägande del användes där, att förgasningsanläggningen för returbränsle och det gasförbrännande kraftverket tillsammans bildade en sådan samförbränningsanläggning som avses i statsrådets förordning om avfallsförbränning. På rökgasutsläppen från huvudpannan skulle således tillämpas bestämmelserna om samförbränning i nämnda förordning till den del som kraftverket förutom de traditionella bränslena stenkol och naturgas även förbrände orenad gas, som på ovan nämnt sätt erhållits genom behandling av avfall. Eftersom bolaget hade meddelat att det inte hade för avsikt att bygga någon gasreningsanläggning, kunde bolaget inte i miljötillståndet åläggas att bygga en sådan. Förutsättningarna för att bevilja tillståndet samt tillståndsvillkoren skulle dock i så fall prövas utgående från det faktum att gasen inte skulle komma att renas.</p>
    <p>Miljöskyddslagen 28 §, 41 §, 42 § samt 43 § 1 och 3 mom.<br/> Statsrådets förordning om avfallsförbränning 1 § 1 mom., 2 § 4 och 5 punkten samt 3 § 1 mom.</p>
    <p>Se även HFD:s årsboksavgöranden HFD 2007:45 och HFD 2009:51. I dessa mål begärde högsta förvaltningsdomstolen i samma ärende förhandsavgörande av unionens domstol om tillämpningen av Europeiska parlamentets och rådets direktiv om förbränning av avfall (2000/76/EG). Se även förhandsavgörandena C-317/07 och C-209/09.</p>
  </dcterms:abstract>
</finlex:document>
