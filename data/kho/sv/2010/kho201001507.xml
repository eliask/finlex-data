<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201001507</dcterms:identifier>
  <finlex:ecliIdentifier>ECLI:FI:KHO:2010:T1507</finlex:ecliIdentifier>
  <dcterms:title>18.6.2010/1507 HFD:2010:39</dcterms:title>
  <dcterms:description>
    <p>
      <span>Offentlig upphandling</span>
      <span>Juridisk person som anses höra till den offentliga förvaltningen</span>
      <span>Huvudsaklig finansiering</span>
      <span>Tillämpning av lagen om offentlig upphandling</span>
      <span>Marknadsdomstolens behörighet</span>
    </p>
  </dcterms:description>
  <finlex:registerNumber>1823/2/08</finlex:registerNumber>
  <dcterms:issued>2010-06-18</dcterms:issued>
  <finlex:fileCopyNumber>1507</finlex:fileCopyNumber>
  <dcterms:abstract>
    <p>Vid bedömningen av huruvida ett fastighetsaktiebolag som en stad och en privat stiftelse gemensamt ägde hade fått sin huvudsakliga finansiering av upphandlingsenheten, skulle det sätt på vilket verksamheten finansierades beräknas utgående från de uppgifter som hade funnits tillgängliga när upphandlingsförfarandet inleddes, även om uppgifterna endast hade varit uppskattningar. Det avgörande skulle anses vara tidpunkten när staden och stiftelsen hade kommit överens om ägararrangemangen i fastighetsaktiebolaget och genomförandet av fastighetsaktiebolagets byggprojekt.</p>
    <p>Fastighetsaktiebolagets verksamhet gick ut på att uppföra och underhålla ett kronikersjukhus. Bygget finansierades i sin helhet med främmande kapital. Avsikten var att bolaget skulle samla in de medel som behövdes för amorteringen av det främmande kapitalet så, att bolaget av aktieägarna skulle ta ut ett finansieringsvederlag, som beräknades i proportion till anskaffningsvärdet för de lokaler som aktieägarna skulle få i sin besittning på basis av sitt aktieinnehav. Kostnaderna för underhållet av byggnaden skulle täckas med ett skötselvederlag, som skulle beräknas utgående från lägenheternas golvytor och bilplatsernas arealer.</p>
    <p>Staden hade baserat sina beslut om ägandearrangemangen i fastighetsaktiebolaget och genomförandet av bygget på att stadens andel av byggkostnaderna, som skulle finansieras med finansieringsvederlag, skulle utgöra mer än hälften av nämnda kostnader. För de lokaler som staden i egenskap av aktieägare skulle få i sin besittning skulle även betalas ett högre skötselvederlag än för de lokaler som stiftelsen skulle få i sin besittning. Följaktligen skulle aktiebolaget anses få hälften av sin finansiering av staden och anses vara en sådan upphandlingsenhet som avses i lagen om offentlig upphandling.</p>
    <p>Lag om offentlig upphandling (1505/1992) 2 § 1 och 2 mom. samt 9 § 1 mom. (1530/2001)</p>
  </dcterms:abstract>
</finlex:document>
