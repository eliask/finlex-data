<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201000251</dcterms:identifier>
  <finlex:ecliIdentifier>ECLI:FI:KHO:2010:T251</finlex:ecliIdentifier>
  <dcterms:title>12.2.2010/251 HFD:2010:6</dcterms:title>
  <dcterms:description>
    <p>
      <span>Snöskoterled</span>
      <span>Plan för snösköterled</span>
      <span>Kommunens miljöskyddsmyndighet</span>
      <span>Beslut att godkänna plan för snöskoterled</span>
      <span>Förenings besvärsrätt</span>
      <span>Kommunalbesvär</span>
    </p>
  </dcterms:description>
  <finlex:registerNumber>3896/1/08 och 4034/1/08</finlex:registerNumber>
  <dcterms:issued>2010-02-12</dcterms:issued>
  <finlex:fileCopyNumber>251</finlex:fileCopyNumber>
  <dcterms:abstract>
    <p>Miljöinspektören i A kommun hade med sitt beslut godkänt en plan som A och B kommuner i samråd hade gjort upp för en snöskoterled, till den del som leden gick över områden i A kommun. Leden förenade befintliga eller planerade snöskoterleder på tre kommuners områden.</p>
    <p>Miljönämnden i A kommun hade avslagit det rättelseyrkande över miljöinspektörens beslut som hade framställts av X naturskyddsdistrikt rf., vars stadgeenliga verksamhetsområde omfattade bland annat A och B kommuner.</p>
    <p>Förvaltningsdomstolen avvisade föreningens besvär över miljönämndens beslut utan att pröva besvären, eftersom beslutet inte hade avsett föreningen eller direkt påverkat dess rätt, skyldighet eller fördel på det sätt som avses i 92 § 1 mom. i kommunallagen och föreningen följaktligen inte med stöd av partsställning hade rätt att överklaga beslutet. Föreningen hade inte heller besvärsrätt som medlem i kommunen.</p>
    <p>Högsta förvaltningsdomstolen upphävde på besvär av föreningen förvaltningsdomstolens beslut till ovan nämnda del och ansåg att föreningen hade rätt att söka ändring i den ordning som föreskrivs i kommunallagen.</p>
    <p>Som skäl för beslutet angav högsta förvaltningsdomstolen att man vid prövningen av omfattningen av föreningens besvärsrätt i målet skulle beakta terrängtrafiklagens syfte, som enligt dess 1 § är att förebygga men och olägenheter som användningen av motordrivna fordon i terräng och på snöskoterleder kan orsaka naturen eller den övriga miljön, naturnäringarna eller allmänt rekreationsbruk eller något annat allmänt eller enskilt intresse samt att främja trafiksäkerheten, och dessutom skulle beakta A kommuns med lagens syfte förknippade skyldighet att anpassa sin snöskoterled till de snöskoterleder som planerades på närliggande områden. A kommuns avgöranden och val beträffande snöskoterleden inverkade således på motsvarande avgöranden i de andra kommunerna inom föreningens verksamhetsområde och möjligheterna att anpassa den kommungränsöverskridande snöskoterleden till leden från A kommun.</p>
    <p>I skälen till sitt beslut påpekade högsta förvaltningsdomstolen vidare att beslut som fattas med stöd av 15 och 16 § i terrängtrafiklagen även är nära förbundna med A kommuns och grannkommunernas avgöranden och val i frågor som gäller markanvändning. Under de förutsättningar som framgår av 191 § 2 mom. i markanvändnings- och bygglagen får föreningen framställa rättelseyrkanden och anföra kommunalbesvär över sådana avgöranden.</p>
    <p>Finlands grundlag 20 § 1 och 2 mom.<br/> Terrängtrafiklagen 1 § 1 mom. samt 15, 16 och 31 §<br/> Kommunallagen 88 §, 89 § 1 och 2 mom., 90 § 1 och 2 mom. samt 92 § 1 mom.</p>
    <p>Se även HFD 17.10.2006 liggare 2724. Beträffande snöskoterled, jfr HFD 2008:17.</p>
  </dcterms:abstract>
</finlex:document>
