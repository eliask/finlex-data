<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201202170</dcterms:identifier>
  <finlex:ecliIdentifier>ECLI:FI:KHO:2012:T2170</finlex:ecliIdentifier>
  <dcterms:title>20.8.2012/2170 HFD:2012:65</dcterms:title>
  <dcterms:description>
    <p>
      <span>Miljöskyddslag</span>
      <span>Förvaltningstvång</span>
      <span>Saneringsåläggande</span>
      <span>Sanering av förorenat område</span>
      <span>Vattenområde</span>
      <span>Bottensediment</span>
      <span>Beroende av tillstånd</span>
      <span>Tillämplig lag</span>
      <span>Vattenlag</span>
      <span>Behov att få nyttjanderätt</span>
    </p>
  </dcterms:description>
  <finlex:registerNumber>3386/1/10</finlex:registerNumber>
  <dcterms:issued>2012-08-20</dcterms:issued>
  <finlex:fileCopyNumber>2170</finlex:fileCopyNumber>
  <dcterms:abstract>
    <p>Av miljöskyddslagens bestämmelser och förarbetena till dem framgick att i miljöskyddslagen inte uttryckligen bestämdes något om saneringsansvar för bottensediment i vattendrag. Saken hade påpekats vid riksdagsbehandlingen av miljöskyddslagen och man hade därvid förutsatt att utredningen av frågan skulle fortsätta.</p>
    <p>En situation där bottensediment hade förorenats till följd av utsläpp av brännolja på ett markområde motsvarade dock inte målsättningarna i miljöskyddslagen. Enligt miljöskyddslagen var det förbjudet att utan miljötillstånd släppa ut förorenande ämnen i vattendrag. Bolaget vars verksamhet hade medfört föroreningen bestred inte sitt saneringsansvar. Ett sådant ansvar var också förenligt med principen om att förorenaren betalar, som finns i bakgrunden till miljöskyddslagstiftningen.</p>
    <p>Det utsläpp som hade medfört att olja hade nått ner till sedimentet hade skett på ett markområde från vilket oljan genom regnvattenbrunnar runnit vidare ner till bottensedimenten i ett avgränsat vattenområde. Under dessa förhållanden fanns det inte grunder att inskränka förorenarens saneringsansvar till att endast gälla markområdet och inte alls vattenområdets bottensediment.</p>
    <p>Att tillämpa 79 § i miljöskyddslagen på sanering av bottensediment som förorenats genom att ämnen runnit ut i vattnet från ett markområde innebar att man gick in för en extensiv tolkning av lagrummet i fråga. I det aktuella ärendet var det dock inte fråga om förvaltningstvång utan om att ålägga en förpliktelse som den som ålades den själv hade initierat och föreslagit. Härvid fanns det inte ett sådant hinder för en extensiv tolkning som skulle ha funnits om ett beslut innebärande förvaltningstvång hade fattats mot vederbörandes vilja.</p>
    <p>Åtgärderna förutsatte även tillstånd enligt vattenlagen och samtycke av vattenområdets ägare.</p>
    <p>Miljöskyddslagen 75 §, 78 § och 79 §<br/> Vattenlagen (264/1961) 2 kap. 7 § 1 mom. och vattenlagen (587/2011) 2 kap. 12 §<br/> RP 84/1999 rd, s. 37-38<br/> MiUB 4/1999 rd, s. 11-12</p>
  </dcterms:abstract>
</finlex:document>
