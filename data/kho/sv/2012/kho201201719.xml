<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201201719</dcterms:identifier>
  <finlex:ecliIdentifier>ECLI:FI:KHO:2012:T1719</finlex:ecliIdentifier>
  <dcterms:title>20.6.2012/1719 HFD:2012:51</dcterms:title>
  <dcterms:description>
    <p>
      <span>Schengens informationssystem</span>
      <span>SIRENE-ärendehanteringssystemets arkivdatabas</span>
      <span>Polisen</span>
      <span>Personregister</span>
      <span>Dataombudsmannens behörighet</span>
      <span>Informationsutbyte mellan myndigheter</span>
      <span>Yrkande om utplåning av felaktiga anteckningar</span>
    </p>
  </dcterms:description>
  <finlex:registerNumber>3395/1/09</finlex:registerNumber>
  <dcterms:issued>2012-06-20</dcterms:issued>
  <finlex:fileCopyNumber>1719</finlex:fileCopyNumber>
  <dcterms:abstract>
    <p>A hade begärt att dataombudsmannen skulle kontrollera om de uppgifter om honom som var införda i centralkriminalpolisens SIRENE-byrås Schengenregister var lagenliga och begära att centralkriminalpolisen skulle utplåna felaktiga uppgifter om honom. Enligt A var uppgifterna om att han skulle vara efterlyst i Frankrike felaktiga.</p>
    <p>Dataombudsmannen hade konstaterat att de uppgifter som gällde A hade utplånats ur Schengens informationssystem och Schengens nationella informationssystem samt även behandlat A:s yrkande om att de anteckningar om honom i SIRENE-ärendehanteringssystemets arkivdatabas som han ansåg vara felaktiga skulle rättas. Dataombudsmannen hade avslagit A:s yrkande.</p>
    <p>I sitt utlåtande till HFD anförde polisstyrelsen att den nationella delen av Schengens informationssystemen utgörs av Schengensöksystemet och SIRENE-byråns ärendehanteringssystem, som innehåller uppgifter om den finska Finlands SIRENE-byrån informationsutbyte med anledning av Schengenanmälningar. Polisstyrelsen framförde som sin åsikt att SIRENE-ärendehanteringssystemets arkivuppgifter inte är en del av Schengens nationella informationssystem, utan en teknisk arkivdatabas som har skapats i anslutning till ärendehanteringssystemet. Från ärendehanteringssystemet till arkivdatabasen överförs endast uppgifter om sådana efterlysningar som funnits i Schengeninformationssystemet och som vid sökning har givit träffar i Finland och föranlett informationsutbyte mellan nationella och internationella myndigheter. HFD förrättade syn i ärendet. Med stöd av de omständigheter som framkommit vid handläggningen av saken ansåg HFD att Polisstyrelsens uppfattning att SIRENE-ärendehanteringssystemets arkivdatabas inte är en del av Schengens nationella informationssystem inte var felaktig.</p>
    <p>Med hänsyn till vad som föreskrivs i 1 § 1 mom. i lagen om behandling av personuppgifter i polisens verksamhet och 29 § 1 och 2 mom. i personuppgiftslagen, hade det varit den registeransvarige och inte dataombudsmannen som i första instans skulle ha varit behörig att handlägga yrkandet om rättelse och utplåning av uppgifter i arkivdatabasen. Eftersom arkivdatabasen var skapad av uppgifter som ingick i SIRENE-ärendehanteringssystemet, skulle den som är registeransvarig för SIRENE-ärendehanteringssystemet anses vara registeransvarig för arkivdatabasen. Enligt 7 § i lagen om behandling av personuppgifter i polisens verksamhet är det numera Polisstyrelsen som i egenskap av registeransvarig för Schengens nationella informationssystem är det. För undvikande av dröjsmål överförde HFD inte ärendet till Polisstyrelsen, utan behandlade själv ärendet till den del som A hade yrkat att felaktiga anteckningar om honom skulle utplånas ur SIRENE-ärendehanteringssystemets arkivdatabas.</p>
    <p>De anteckningar i SIRENE-ärendehanteringssystemets arkivdatabas som berörde A bestod av uppgifter som Finlands och Frankrikes SIRENE-byråer utväxlat, uppgifter om den finska SIRENE-byråns åtgärder samt uppgifter som olika enheter inom den finska polisen utväxlat med varandra. När det var fråga om informationsutbyte kunde uppgifterna inte anses felaktiga på den grunden att det till följd av att uppgifter utplånats inte längre var möjligt att utreda om den ursprungliga efterlysningsinformationen var korrekt eller inte. Det hade således inte framgått att uppgifterna om informationsutbyte eller vidtagna åtgärder skulle ha varit felaktiga på det sätt som avses i 27 § i lagen om behandling av personuppgifter i polisens verksamhet. Med hänsyn till detta fanns det inte grunder för att bifalla A:s yrkande om att alla de anteckningar om honom som ingick i SIRENE-ärendehanteringssystemets arkivdatabas skulle utplånas såsom varande felaktiga</p>
    <p>Se även det beslut som högsta förvaltningsdomstolen fattade under handläggningen av samma besvärsärende, HFD 2012:3.</p>
    <p>Lagen om behandling av personuppgifter i polisens verksamhet 1 §, 7 §, 27 §, 28 §, 29 § 8 punkten, 31 § 1 och 2 mom., 32 §, 45 § 1 mom. 4 punkten samt 2 och 3 mom., 47 §<br/> Personuppgiftslagen 29 § 1 och 2 mom.<br/> Arkivlagen 1 § 1 mom. 1 punkten, 6 § 1 mom., 7 § och 8 § 2 mom.<br/> Schengenfördraget artiklarna 92, 112 och 112 a</p>
  </dcterms:abstract>
</finlex:document>
