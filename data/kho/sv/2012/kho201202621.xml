<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201202621</dcterms:identifier>
  <finlex:ecliIdentifier>ECLI:FI:KHO:2012:T2621</finlex:ecliIdentifier>
  <dcterms:title>3.10.2012/2621 HFD:2012:87</dcterms:title>
  <dcterms:description>
    <p>
      <span>Förvaltningsbesvär</span>
      <span>Näringsfrihet</span>
      <span>Hälso- och sjukvård</span>
      <span>Jourtjänster</span>
      <span>Tillstånd att få tillhandahålla hälso- och sjukvårdstjänster</span>
      <span>Förutsättningar för tillstånd</span>
      <span>Köptjänst</span>
      <span>Två serviceproducenter i samma lokaler</span>
      <span>Serviceproducenters solidariska ansvar gentemot beställaren</span>
      <span>Sjuk- och hälsovårdsmyndighets utövning av tillsyn</span>
    </p>
  </dcterms:description>
  <finlex:registerNumber>1000/3/10</finlex:registerNumber>
  <dcterms:issued>2012-10-03</dcterms:issued>
  <finlex:fileCopyNumber>2621</finlex:fileCopyNumber>
  <dcterms:abstract>
    <p>V stad hade i egenskap av beställare och A Ab och B Ab i egenskap av serviceproducenter 12.3.2009 ingått ett avtal, enligt vilket serviceproducenterna skulle tillhandahålla läkar- och sjuksköterskemottagning på ett område i staden (T) samt producera jourtjänster för primärvården i V-regionen. I avtalet hade parterna också kommit överens om att serviceproducenterna skulle ansvara solidariskt för de skyldigheter som definierades i avtalet.</p>
    <p>Länsstyrelsen hade med sitt beslut 21.10.2009 avslagit B Ab:s ansökan om att få tillhandahålla hälso- och sjukvårdstjänster i samma lokaler där den andra solidariskt ansvariga serviceproducenten A Ab enligt ett annat beslut av länsstyrelsen hade beviljats tillstånd att tillhandahålla hälso- och sjukvårdstjänster i samma servicebranscher som de som avsågs i B Ab:s ansökan. I motiveringen till beslutet anförde länsstyrelsen att den hade tillämpat en anvisning av Rättsskyddscentralen för hälsovården och anförde dessutom bland annat att två separata tjänsteproducenter inte vardera kunde godkännas som producenter av tjänster som utgjorde en enda helhet. Enligt beslutet måste en enda serviceproducent ha det övergripande ansvaret för tjänsterna.</p>
    <p>Av 18 § 1 mom. i Finlands grundlag följde att om inskränkningar i näringsrätten måste stadgas genom lag. I lagen om privat hälso- och sjukvård fanns inga bestämmelser som skulle ha inskränkt serviceproducenters möjligheter att tillsammans producera tjänster som tillsammans utgjorde en helhet. I relation till tillsynsmyndigheten hade avtalsparterna inte med sitt avtal inskränkt tillsynsmyndighetens möjlighet att utöva tillsyn över serviceproducenternas verksamhet och vid behov med stöd av lagen om privat hälso- och sjukvård påföra dem påföljder. Avtalet utgjorde således inget hinder för att utöva tillsyn. Länsstyrelsen borde inte ha avslagit B Ab:s ansökan på de grunder som länsstyrelsen hade anfört i sitt beslut. Förvaltningsdomstolens beslut och länsstyrelsens beslut upphävdes och ärendet återvisades till regionförvaltningsverket för att handläggas på nytt.</p>
    <p>Finlands grundlag 18 § 1 mom.<br/> Lagen om privat hälso- och sjukvård 3 § (152/1990) och 4 § (689/2005)</p>
  </dcterms:abstract>
</finlex:document>
