<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201202131</dcterms:identifier>
  <finlex:ecliIdentifier>ECLI:FI:KHO:2012:T2131</finlex:ecliIdentifier>
  <dcterms:title>13.8.2012/2131 HFD:2012:64</dcterms:title>
  <dcterms:description>
    <p>
      <span>Varumärke</span>
      <span>Smiley</span>
      <span>Registrerbarhet</span>
      <span>Särskiljningsförmåga</span>
      <span>Behov av att förfoga fritt över smiley-tecken</span>
    </p>
  </dcterms:description>
  <finlex:registerNumber>4139/2/09, 435/2/10 och 678/2/10</finlex:registerNumber>
  <dcterms:issued>2012-08-13</dcterms:issued>
  <finlex:fileCopyNumber>2131</finlex:fileCopyNumber>
  <dcterms:abstract>
    <p>En smiley bildad av ett kolon och en vänsterparentes uppfyllde inte det krav på särskiljningsförmåga som gäller för varumärken och kunde således inte registreras som kännetecken för varor och tjänster i klasserna 9, 35 och 38.</p>
    <p>Smiley-tecknen är bildmarkörer som uttrycker känslolägen. De saknar direkta motsvarigheter i traditionellt språkbruk. Smiley-tecknet :) är ett synnerligen välkänt tecken och det positiva budskap som det förmedlar kan ostridigt uppfattas på samma sätt.</p>
    <p>Även om ett smiley-tecken inte entydigt kan ”översättas” med ett verbalt uttryck, ansåg högsta förvaltningsdomstolen att tecknet kunde jämställas med vissa beskrivande ord som uttrycker beskaffenhet och som inte har ansetts registrerbara, då de fritt bör stå till samtliga näringsidkares förfogande. Att till en vara eller tjänst  -  vilken som helst  -  foga ett smiley-tecken som uttrycker glädje och positiva känslor är liktydigt med att verbalt berömma varan eller tjänsten.</p>
    <p>Sättet att forma smiley-tecken och kommunikationsfältet där de används är sådant att behovet att hålla dem fritt tillgängliga är särskilt stort uttryckligen när det är frågan om varor och tjänster med anknytning till elektronisk kommunikation.</p>
    <p>Eftersom smiley-tecknet :) inte uppfyllde kraven för registrering av varumärke skulle registreringen upphävas.</p>
    <p>Varumärkeslagen 13 § och 21 § 1 mom.<br/> Europaparlamentets och rådets direktiv 2008/95/EG artikel 3</p>
    <p>Se även HFD 13.8.2012 liggarnummer 2132, som är ett motsvarande avgörande om smiley-tecknet :).</p>
  </dcterms:abstract>
</finlex:document>
