<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201200003</dcterms:identifier>
  <finlex:ecliIdentifier>ECLI:FI:KHO:2012:T3</finlex:ecliIdentifier>
  <dcterms:title>3.8.2012/3 HFD:2012:61</dcterms:title>
  <dcterms:description>
    <p>
      <span>Offentlig upphandling</span>
      <span>Tillämpningsområde</span>
      <span>Upphandling hos anknutna enheter</span>
      <span>Företagshälsovårdstjänster</span>
    </p>
  </dcterms:description>
  <finlex:registerNumber>2353/3/10</finlex:registerNumber>
  <dcterms:issued>2012-08-03</dcterms:issued>
  <finlex:fileCopyNumber>3</finlex:fileCopyNumber>
  <dcterms:abstract>
    <p>I syfte att ordna företagstjänster hade en stad bildat ett aktiebolag tillsammans med två samkommuner som var verksamma på samma område. Bolagets ägare hade även förbundit sig att själva under en viss tid upphandla sina företagshälsovårdstjänster hos bolaget. Av bolagets omsättning bestod 75 procent av tjänster som tillhandahölls ägarna och de återstående cirka 25 procenten av tjänster som bolaget tillhandahöll andra, externa kunder.</p>
    <p>I denna externa verksamhet tillhandahöll bolaget sina kunder så kallade lagstadgade företagshälsovårdstjänster, som kommunen är skyldig att ordna, men också hälso- och sjukvårdstjänster som inte hör till den lagstadgade företagshälsovården. Sistnämnda tjänster representerade en stor del av bolagets externa verksamhet. Bolagets tjänstesortiment var sådant att bolaget med denna del av sin verksamhet de facto konkurrerade om samma kunder som privata aktörer vilka tillhandahöll hälso- och sjukvårdstjänster.</p>
    <p>Högsta förvaltningsdomstolen ansåg att bolaget inte bedrev huvuddelen av sin verksamhet tillsammans med sina ägare på det sätt som avses i 10 § i lagen om offentlig upphandling. Ägarnas beslut att upphandla sina företagshälsovårdstjänster hos bolaget representerade således inte en sådan i nämnda paragraf avsedd upphandling hos en till den upphandlande enheten anknuten enhet på vilken lagen om offentlig upphandling inte borde ha tillämpats.</p>
    <p>Lagen om offentlig upphandling (348/2007) 1 § 1 mom., 10 § och 76 §<br/> Folkhälsolagen (66/1972) 14 § 1 mom., (928/2005) 7 och 8 punkten samt 15 § 4 mom. (1385/2001)<br/> Lagen om företagshälsovård (1383/2001) 4 § 1 mom., 7 §, 7 § (1271/2009), 12 § samt 14 § 1 och 2 mom. (1117/2005)<br/> Hälso- och sjukvårdslagen (1326/2010) 18 §</p>
  </dcterms:abstract>
</finlex:document>
