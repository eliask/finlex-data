<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201202336</dcterms:identifier>
  <finlex:ecliIdentifier>ECLI:FI:KHO:2012:T2336</finlex:ecliIdentifier>
  <dcterms:title>7.9.2012/2336 HFD:2012:71</dcterms:title>
  <dcterms:description>
    <p>
      <span>Offentlig upphandling</span>
      <span>Tjänster avseende vidareförmedling av färdtjänstbeställningar</span>
      <span>Tjänstekoncession</span>
      <span>Konkurrensutsättningsskyldighet</span>
      <span>Odelbar helhet</span>
      <span>Uppskattat värde</span>
      <span>Bestämmande av påföljd</span>
    </p>
  </dcterms:description>
  <finlex:registerNumber>788/3/11 och 793/3/11</finlex:registerNumber>
  <dcterms:issued>2012-09-07</dcterms:issued>
  <finlex:fileCopyNumber>2336</finlex:fileCopyNumber>
  <dcterms:abstract>
    <p>Färdtjänster och tjänster avseende vidareförmedling av färdtjänstbeställningar var inte delar av samma helhet när städerna A, B och C konkurrensutsatte sin upphandling av färdtjänster, eftersom de tjänster som avsåg vidareförmedling av färdtjänstbeställningar inte var oupplösligt förbundna med färdtjänsterna på det sätt som avses i förarbetena till lagen om offentlig upphandling och rättspraxis och det inte heller fanns behov att ingå avtal med en enda samarbetspart.</p>
    <p>Målet gällde ett i lagen om offentlig upphandling avsett tjänstekoncessionsavtal, eftersom städerna A, B och C i sin anbudsinfordran gällande färdtjänsterna hade meddelat att tjänsteproducenten måste förbinda sig att anlita ett av staden valt system för vidareförmedling av färdtjänstbeställningar, där tjänsteproducenten enligt vad som senare framgick under konkurrensutsättningsförfarandet var X Ab, och eftersom den ersättning som X Ab fick för tjänsterna inte härrörde från staden utan från de klienter som beställde färdtjänst.</p>
    <p>Vid beräkningen av upphandlingens uppskattade värde skulle hänsyn tas både till vad kontraktet till alla sina delar sammanlagt var värt för städerna A, B och C, som hade deltagit i upphandlingsförfarandet, och till att den två år långa kontraktstiden enligt ett optionsvillkor kunde förlängas med två år.</p>
    <p>Lagen om offentlig upphandling 1 § (348/2007) 1 mom., 3 mom. (348/2007), 5 § 1 mom., 1, 4 och 6 punkten samt 16 och 17 §</p>
  </dcterms:abstract>
</finlex:document>
