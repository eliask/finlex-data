<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201200367</dcterms:identifier>
  <finlex:ecliIdentifier>ECLI:FI:KHO:2012:T367</finlex:ecliIdentifier>
  <dcterms:title>27.2.2012/367 HFD:2012:12</dcterms:title>
  <dcterms:description>
    <p>
      <span>Begäran om förhandsavgörande till unionens domstol</span>
      <span>Läkemedel</span>
      <span>Produkter och utrustning för hälso- och sjukvård</span>
      <span>CE-märkning</span>
      <span>Klassificering av preparat</span>
      <span>Mjölksyrebakteriepreparat</span>
      <span>Klassificering på myndighets initiativ</span>
      <span>Skyddsklausulförfarande</span>
      <span>Försäljningstillstånd</span>
      <span>Kvantitativa importrestriktioner</span>
    </p>
  </dcterms:description>
  <finlex:registerNumber>4346/3/10</finlex:registerNumber>
  <dcterms:issued>2012-02-27</dcterms:issued>
  <finlex:fileCopyNumber>367</finlex:fileCopyNumber>
  <dcterms:abstract>
    <p>I ett mål som är anhängigt i högsta förvaltningsdomstolen var det fråga om ett CE-märkt preparat som marknadsfördes om produkt och utrustning för hälso- och sjukvård. Läkemedelsverket hade, efter att ha hört företaget som marknadsförde preparatet, på eget initiativ bestämt att preparatet skulle betraktas som ett läkemedel som inte fick saluföras utan försäljningstillstånd för läkemedelspreparat. I målet ställdes frågan om unionens rättsregler, i synnerhet rådets direktiv 93/42/EEG om medicintekniska produkter och de förfaranden som föreskrivs i detta direktiv, hindrade den nationellt behöriga myndigheten att på eget initiativ såsom läkemedel klassificera ett CE-märkt preparat, som på den finska marknaden saluförs som produkt eller utrustning för hälso- och sjukvård.</p>
    <p>Högsta förvaltningsdomstolen beslöt att till unionens domstol framställa följande begäran om förhandsbesked enligt FEUF 267:</p>
    <p>1. Ska den omständigheten att ett preparat i enlighet med produktdirektivet 93/42/EEG i en medlemsstat har betraktats som en medicinteknisk produkt eller artikel som avses i produktdirektivet och har försetts med CE-märkning anses hindra den behöriga nationella myndigheten i en annan medlemsstat att utgående från preparatets farmakologiska, immunologiska eller metabola verkningar bestämma att preparatet är ett läkemedel som avses i punkt b i artikel 1.2 i läkemedelsdirektivet 2001/83/EG,</p>
    <p>2. Om svaret på den första frågan är nekande, kan den nationella behöriga myndigheten definiera preparatet som läkemedel med tillämpning av enbart de förfaranden som föreskrivs i läkemedelsdirektivet 2001/83/EG, eller ska skyddsklausulförfarandet i artikel 8 i produktdirektivet 93/42/EG eller bestämmelserna om felaktigt utförd CE-märkning i artikel 18 i samma direktiv tillämpas innan ett förfarande för att bestämma att ett preparat är ett läkemedel inleds i enlighet med läkemedelsdirektivet,</p>
    <p>3. Ställer läkemedelsdirektivet 2001/83/EG, produktdirektivet 93/42/EEG eller några andra av unionens rättsregler (inklusive skyddet för människors hälsa och liv samt konsumentskyddet) hinder för att preparat med samma beståndsdelar och verkningssätt på samma medlemsstats område saluförs både såsom läkemedel som avses i läkemedelsdirektivet 2001/83/EG, vilka inte får saluföras utan försäljningstillstånd, och såsom medicinteknisk produkter eller alster som avses i produktdirektivet 93/42/EEG?</p>
    <p>Lagen om produkter och utrustning för hälso- och sjukvård (1505/1994) 3 § 1 och 2 mom., 4 § 2 mom., 19 § 1 och 3 mom.<br/> Läkemedelslagen (395/1987) 3 §, 6 § och 20 a §<br/> Ovan nämnda lagar i den lydelse som gällde när Läkemedelsverket gav sitt beslut 14.11.2008<br/> Fördraget om Europeiska unionens funktionssätt artiklarna 34 och 36<br/> Rådets direktiv 93/42/EEG om medicintekniska produkter, artiklarna 1.1 och 1.2, 5 c, 4.1, 8.1, 8.3 och 18<br/> Europaparlamentets och rådets direktiv 2001/83/EG om upprättande av gemenskapsregler för humanläkemedel, artiklarna 1.2, 2.1 och 2.2 samt 6.1</p>
  </dcterms:abstract>
</finlex:document>
