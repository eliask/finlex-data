<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201201867</dcterms:identifier>
  <finlex:ecliIdentifier>ECLI:FI:KHO:2012:T1867</finlex:ecliIdentifier>
  <dcterms:title>4.7.2012/1867 HFD:2012:54</dcterms:title>
  <dcterms:description>
    <p>
      <span>Statstjänstemannalag</span>
      <span>Grundrättighetsbejakande tolkning</span>
      <span>Besvärsförbud</span>
      <span>Ändring av tjänst</span>
      <span>Kravnivå</span>
      <span>Tjänstebenämning</span>
      <span>Uppgifter</span>
      <span>Statstjänsteman</span>
    </p>
  </dcterms:description>
  <finlex:registerNumber>1431/3/10</finlex:registerNumber>
  <dcterms:issued>2012-07-04</dcterms:issued>
  <finlex:fileCopyNumber>1867</finlex:fileCopyNumber>
  <dcterms:abstract>
    <p>Genom beslut av överdirektörens ställföreträdare hade kravnivån för en tjänst som projektchef vid Finansierings- och utvecklingscentralen för boendet sänkts, tjänstebenämningen hade ändrats och tjänsteinnehavaren hade förordnats att handha uppgifter i egenskap av specialsakkunnig. Det var frågan om en situation där en tjänsteinnehavares ställning förändrades, det vill säga en situation där besvärsförbudet har tolkats så, att det endast inom relativt snäva ramar är förenligt med grundlagen.</p>
    <p>Överdirektörens ställföreträdares beslut att ändra tjänstebenämningen och kravnivån samt förordna tjänsteinnehavaren till ovan nämnda uppgifter var i och för sig beslut som omfattades av besvärsförbudet i 58 § i statstjänstemannalagen. Huruvida besvärsförbudet stod i strid med grundlagen skulle avgöras efter en övergripande bedömning av besluten och deras konsekvenser. Ändringarna i tjänsteinnehavarens ställning var till sitt innehåll och sina konsekvenser sådana att de inte kunde anses vara åtgärder som gällde ledningen av arbetet och således vara undantagna från den grundlagsenliga rätten att överklaga beslut.</p>
    <p>En tillämpning av besvärsförbudet i 58 § i statstjänstemannlagen hade i ovan nämnda situation inneburit att tjänsteinnehavaren inte skulle ha haft några rättsskyddsmedel till sitt förfogande, trots att besluten omedelbart påverkade vederbörandes fördel och rättigheter. I en sådan oklar tolkningssituation skulle bestämmelsen om besvärsförbud tolkas så att de grundläggande rättigheterna bejakades, det vill säga i detta fall snävt. Med anledning härav kunde 58 § i statstjänstemannalagen inte anses förbjuda överklagande av beslut vilka vid en helhetsbedömning påverkade tjänsteinnehavarens ställning och avlöning på ovan nämnt sätt och som tjänsteinnehavaren inte hade samtyckt till.</p>
    <p>Statstjänstemannalagen 5 § 1 mom. och 58 §<br/> Finlands grundlag 21 §, 22 § och 106 §</p>
    <p>Se även HFD 2008:25 och 2011:39.</p>
  </dcterms:abstract>
</finlex:document>
