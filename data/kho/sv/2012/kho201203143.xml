<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201203143</dcterms:identifier>
  <finlex:ecliIdentifier>ECLI:FI:KHO:2012:T3143</finlex:ecliIdentifier>
  <dcterms:title>13.11.2012/3143 HFD:2012:97</dcterms:title>
  <dcterms:description>
    <p>
      <span>Handlingsoffentlighet</span>
      <span>Beskattningshandling</span>
      <span>Bouppteckningsinstrument</span>
      <span>Sekretessbelagd handling</span>
      <span>Myndighets rätt att ta del av handling</span>
      <span>Utlämnande av uppgifter i syfte att tillgodose en enskild persons intressen och rättigheter</span>
      <span>Genomförande av naturvård</span>
    </p>
  </dcterms:description>
  <finlex:registerNumber>4200/1/10</finlex:registerNumber>
  <dcterms:issued>2012-11-13</dcterms:issued>
  <finlex:fileCopyNumber>3143</finlex:fileCopyNumber>
  <dcterms:abstract>
    <p>En närings-, trafik- och miljöcentral (NTM-central) hade av en skattebyrå begärt att få en kopia av ett bouppteckningsinstrument. NTM-centralen hade motiverat sin begäran om utlämning av handlingen med att centralen inte kunde fullgöra sin skyldighet att med ägarna till ett område förhandla om att till staten köpa in området, som hörde till nätverket Natura 2000, om centralen inte fick reda på vem som ägde området. Ägarna framgick endast av bouppteckningsinstrumentet.</p>
    <p>Att genomföra naturvården var en av närings-, trafik- och miljöcentralens myndighetsuppgifter. Enbart med stöd av denna uppgift hade centralen dock inte rätt att ta del av uppgifter i ett bouppteckningsinstrument, som var en sekretessbelagd myndighetshandling enligt 4 § 1 mom. i lagen om offentlighet och sekretess i fråga om beskattningsuppgifter.</p>
    <p>Före registreringen av att fastigheten hade bytt ägare var bouppteckningsinstrumentet dock den enda handlingen av vilken det framgick vilka personer som hade trätt i stället för den avlidne. NTM-centralen hade begärt att få uppgifterna för att använda dessa till att trygga nämnda personers lagfästa rättigheter. Bestämmelsen i 13 § 1 mom. i lagen om offentlighet och sekretess i fråga om beskattningsuppgifter, som reglerade utlämnande av uppgifter i syfte att tillgodose en enskild persons intressen och rättigheter, kunde i denna situation tolkas extensivt så, att till NTM-centralen kunde utlämnas de delar av bouppteckningen av vilka det framgick vilka som var delägare i dödsboet. Då inga uppgifter om delägarnas ekonomiska ställning lämnades ut, kränkte utlämningen inte delägarnas skydd för privatliv mera än vad som var nödvändigt för att tillgodose de procedurkrav som tagits in i naturvårdslagen i syfte av skydda dessa markägare. Omröstning 4 - 1.</p>
    <p>Finlands grundlag 10 § 1 mom. och 12 § 2 mom<br/> Lagen om offentlighet och sekretess i fråga om beskattningsuppgifter 1 § 1 mom., 2 §, 4 § 1 mom. och 13 § 1 mom.<br/> Lagen om offentlighet i myndigheternas verksamhet 10 §, 26 § och 29 §</p>
  </dcterms:abstract>
</finlex:document>
