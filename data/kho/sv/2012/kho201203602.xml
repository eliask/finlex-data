<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201203602</dcterms:identifier>
  <finlex:ecliIdentifier>ECLI:FI:KHO:2012:T3602</finlex:ecliIdentifier>
  <dcterms:title>21.12.2012/3602 HFD:2012:122</dcterms:title>
  <dcterms:description>
    <p>
      <span>Överlåtelseskatt</span>
      <span>Skattegrund för överlåtelseskatt</span>
      <span>Rätt att köpa aktier</span>
    </p>
  </dcterms:description>
  <finlex:registerNumber>2387/2/10</finlex:registerNumber>
  <dcterms:issued>2012-12-21</dcterms:issued>
  <finlex:fileCopyNumber>3602</finlex:fileCopyNumber>
  <dcterms:abstract>
    <p>Enligt begäran om förhandsavgörande hade X Ab och Y Ab slutit ett hyres- och arrendeavtal om uthyrning och arrendering av en kontorsbyggnad samt ett markområde med gårdsplan och trafikområden åt Y Ab, vars rättigheter och skyldigheter hade övergått på A Ab. Enligt avtalet hade hyresgästen och arrendetagaren A Ab rätt att köpa aktierna i det fastighetsaktiebolag som förfogade över avtalsobjektet samt förköpsrätt till aktierna. A Ab hade för avsikt att sälja rätten att köpa aktierna till B Ab, varvid X Ab skulle sälja aktierna i fastighetsaktiebolaget direkt till B Ab.</p>
    <p>I den situation som avses i ansökan om förhandsavgörande betalar B Ab till A Ab för köprätten till aktierna i fastighetsaktiebolaget ett vederlag som grundar sig på relationen mellan B Ab och A Ab. När A Ab avstår från sin köprätt, får X Ab inte såsom ägare till aktierna i fastighetsaktiebolaget någon ersättning. Den omständigheten att aktieköpet inte kan genomföras utan A Ab:s medverkan saknar juridisk betydelse i sammanhanget. Överlåtelsen av rätten att köpa aktierna och överlåtelsen av äganderätten till aktierna ska under dessa förhållanden betraktas som separata överlåtelser. När köprätten inte heller är ett sådant värdepapper som avses i 17 § i lagen om överlåtelseskatt, är det vid överlåtelse av köprätten inte fråga om en sådan överlåtelse av äganderätten till värdepapper som avses i 15 § i lagen om överlåtelseskatt och för vilken skulle betalas överlåtelseskatt enligt 20 § i lagen om överlåtelseskatt. Förhandsavgörande.</p>
    <p>Lagen om överlåtelseskatt 15 §, 17 § och 20 §</p>
  </dcterms:abstract>
</finlex:document>
