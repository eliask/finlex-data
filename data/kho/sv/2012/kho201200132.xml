<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201200132</dcterms:identifier>
  <finlex:ecliIdentifier>ECLI:FI:KHO:2012:T132</finlex:ecliIdentifier>
  <dcterms:title>3.2.2012/132 HFD:2012:7</dcterms:title>
  <dcterms:description>
    <p>
      <span>Kommunikationsmarknadslagen</span>
      <span>Kommunikationsverkets behörighet</span>
      <span>Avgörande av teleföretags meningsskiljaktigheter</span>
      <span>Påföljder</span>
      <span>Retroaktivt ingripande i prissättning</span>
    </p>
  </dcterms:description>
  <finlex:registerNumber>2686/3/10</finlex:registerNumber>
  <dcterms:issued>2012-02-03</dcterms:issued>
  <finlex:fileCopyNumber>132</finlex:fileCopyNumber>
  <dcterms:abstract>
    <p>Kommunikationsverket hade mottagit en begäran om att utreda bland annat om ett teleföretags prissättning stämde överens med skyldigheter som baserade sig på bestämmelserna i kommunikationsmarknadslagen samt att utreda vilka åtgärder som borde vidtas för att retroaktivt korrigera eventuella snedvridningar i prissättningen. Sedan begäran varit anhängig i ungefär tio månaders tid hade Kommunikationsverket med ett särskilt beslut befriat bolaget från vissa prissättningsskyldigheter, som baserat sig på bestämmelser i kommunikationsmarknadslagen. Sitt beslut med anledning av begäran om åtgärder hade Kommunikationsverket gett över två år efter att begäran framställts. I detta beslut bedömde Kommunikationsverket teleföretagets prissättning enbart utgående från bolagets ändrade skyldigheter..</p>
    <p>Kommunikationsverket hade inte utvärderat teleföretagets prissättning utgående från de skyldigheter som teleföretaget enligt kommunikationsmarknadslagen hade vid den tidpunkt när begäran om åtgärder framställdes. Kommunikationsverket hade inte heller prövat yrkandet om retroaktiv utredning och korrigering av bolagets prissättning. Denna del av begäran hade Kommunikationsverket i ett tidigare skede överfört till Konkurrensverket för handläggning där.</p>
    <p>Högsta förvaltningsdomstolen ansåg att Kommunikationsverket hade förfarit i strid med kommunikationsmarknadslagen genom att inte i enlighet med nämnda lag och inom den tid som där föreskrivs pröva en fråga om Kommunikationsverket var behörig att avgöra, nämligen frågan om teleföretaget hade iakttagit bestämmelserna i kommunikationsmarknadslagen och de skyldigheter som företaget ålagts med stöd av nämnda lag. Det var dock inte längre möjligt att med stöd av kommunikationsmarknadslagen vidta åtgärder med anledning av teleföretagets prissättning, eftersom bestämmelserna om Kommunikationsverkets behörighet i denna sak tillät Kommunikationsverket att ingripa endast om det var fråga om en fortfarande gällande prissättning eller om att teleföretaget annars medan ärendet utreddes hos Kommunikationsverket fortsatte att tillämpa ett förfarande som företaget uppmanats att upphöra med. Trots att Kommunikationsverket förfarit felaktigt återvisades ärendet därför inte till Kommunikationsverket för att där handläggas på nytt, utan besvären över Kommunikationsverkets beslut avslogs.</p>
    <p>Kommunikationsmarknadslagen (393/2003) 119 § 2 mom. och 126 § 1 och 2 mom.<br/> Förvaltningslagen (434/2003) 21 § 1 och 2 mom.</p>
  </dcterms:abstract>
</finlex:document>
