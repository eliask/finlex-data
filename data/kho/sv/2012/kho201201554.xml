<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201201554</dcterms:identifier>
  <finlex:ecliIdentifier>ECLI:FI:KHO:2012:T1554</finlex:ecliIdentifier>
  <dcterms:title>14.6.2012/1554 HFD:2012:44</dcterms:title>
  <dcterms:description>
    <p>
      <span>Kommunalärende</span>
      <span>Ändring av kommunindelning</span>
      <span>Sammanslagningsavtal</span>
      <span>Plan för ordnande av service</span>
      <span>Behörigheten hos en kommun som upplöses</span>
      <span>Indragning av hälsovårdscentrals läkarjour</span>
      <span>Separat arrangemang om jourtjänster</span>
      <span>Sjukvårdsdistrikts skyldighet att ordna service</span>
    </p>
  </dcterms:description>
  <finlex:registerNumber>1190/3/10</finlex:registerNumber>
  <dcterms:issued>2012-06-14</dcterms:issued>
  <finlex:fileCopyNumber>1554</finlex:fileCopyNumber>
  <dcterms:abstract>
    <p>Stadsstyrelsen i Joutseno hade 11.8.2008 beslutat att läkarjouren mellan kl. 16 och kl. 20 vid Joutseno hälsovårdscentral skulle upphöra 3.9.2008. Stadsstyrelsen avslog ett rättelseyrkande från kommunmedlemmen P och beslöt att beslutet verkställs omedelbart.</p>
    <p>P överklagade stadsstyrelsens beslut hos förvaltningsdomstolen, som upphävde stadsstyrelsens båda beslut. Statsrådet hade 12.6.2008 beslutat sammanslå Joutseno stad med Villmanstrands stad. Ändringen i kommunindelningen hade trätt i kraft 1.1.2009. Enligt 33 § i kommunindelningslagen (1196/1997) var det vederbörande organ i Villmanstrands stad som var det behöriga organet att besluta om indragning av läkarjouren vid Joutseno hälsovårdscentral. I ärendet hade inte framkommit skäl till att frågan inte hade kunnat överföras till Villmanstrands stads organ för handläggning där.</p>
    <p>Villmanstrands stadsstyrelse överklagade förvaltningsdomstolens beslut hos högsta förvaltningsdomstolen, som upphävde förvaltningsdomstolens beslut och avslog P:s besvär. I den plan för ordnande av service som hade fogats till sammanslagningsavtalet mellan städerna hade konstaterats bland annat att förändringar skulle komma att genomföras i läkarnas mottagningsverksamhet. Å andra sidan konstaterades i planen också, att om ett landskapsomfattande social- och hälsovårdsdistrikt inrättades, skulle detta ha återverkningar för hur förvaltningen och servicen inom social- och hälsovården skulle komma att ordnas. Enligt handlingarna i ärendet hade städerna redan tidigare kommit överens om kvälls-, natt- och helgjourer. Joutseno stad hade endast haft kvar ansvaret att ordna jour under vardagskvällar vid Joutseno hälsovårdscentral. Enligt ett separat avtal hade även ansvaret för att ordna jour under vardagskvällar dock överförts på ett sjukvårdsdistrikt, som skulle ordna jouren genom samjour. Indragningen av jouren hade endast gällt en kort tid innan städerna gick samman. Beslutet hade inte heller varit ett hinder för att från dagen när kommunsammanslagningen genomfördes, det vill säga 1.1.2009, ordna jourverksamheten i Villmanstrands stad på ett sätt som ansetts ändamålsenligare. Bestämmelsen i 33 § i kommunindelningslagen (1196/1997) hade inte utgjort hinder för Joutseno stadsstyrelse att besluta om saken.</p>
    <p>Kommunindelningslagen (1196/1997) 9 § 1 mom., 33 § och 36 §<br/> Kommunallagen 90 §</p>
    <p>Jfr HFD:2009:76.</p>
  </dcterms:abstract>
</finlex:document>
