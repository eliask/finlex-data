<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201202452</dcterms:identifier>
  <finlex:ecliIdentifier>ECLI:FI:KHO:2012:T2452</finlex:ecliIdentifier>
  <dcterms:title>18.9.2012/2452 HFD:2012:78</dcterms:title>
  <dcterms:description>
    <p>
      <span>Ändringssökande</span>
      <span>Förfarandet vid miljökonsekvensbedömning</span>
      <span>Kontaktmyndighet</span>
      <span>Beslut</span>
      <span>Tillämpning av bedömningsförfarandet i enskilda fall</span>
      <span>Miljötillstånd</span>
      <span>Bergsbrytning och stenkrossning</span>
      <span>Logistikcentral</span>
    </p>
  </dcterms:description>
  <finlex:registerNumber>3985/1/10 och 4004/1/10</finlex:registerNumber>
  <dcterms:issued>2012-09-18</dcterms:issued>
  <finlex:fileCopyNumber>2452</finlex:fileCopyNumber>
  <dcterms:abstract>
    <p>Kontaktmyndigheten hade beslutat att förfarandet vid miljökonsekvensbedömning inte skulle tillämpas på det logistikcentrum som ett bolag hade för avsikt att bygga eller på två andra projekt som man planerade att genomföra i närheten. Beslutet hade sänts till bland annat ordföranden för den lokala egnahemsföreningen, C rf.</p>
    <p>Stadens miljöskyddsmyndighet hade senare beviljat miljötillstånd enligt miljöskyddslagen för bergsbrytning och stenkrossning på området för logistikcentralen. Vasa förvaltningsdomstol avslog föreningens besvär över miljötillståndsbeslutet.</p>
    <p>I sina besvär i högsta förvaltningsdomstolen yrkade föreningen att det även skulle prövas om kontaktmyndighetens beslut varit lagligt när myndigheten beslutat att ett förfarande för miljökonsekvensbedömning inte behövde tillämpas, då de olika projekten samverkade på ett sådant sätt att miljötillstånd inte skulle ha fått beviljas utan ett sådant förfarande.</p>
    <p>Högsta förvaltningsdomstolen prövade inte föreningens besvär över kontaktmyndighetens beslut. Enligt skälen till högsta förvaltningsdomstolens beslut är bestämmelsen i 19 § 3 mom. i lagen om förfarandet vid miljökonsekvensbedömning ett specialstadgande om hur besvär får anföras över ett beslut som gäller tillämpningen av ett sådant förfarande. Enligt nämnda bestämmelse är det beslut som får överklagas kontaktmyndighetens beslut, med vilket myndigheten har ansett att ett förfarande för miljökonsekvensbedömning inte behöver tillämpas. Eftersom föreningen inte hade överklagat kontaktmyndighetens beslut i samma sammanhang som den hade överklagat miljötillståndsbeslutet hos Vasa förvaltningsdomstol och i sina besvär inte hade yrkat att miljötillståndsbeslutet skulle upphävas på den grunden att förfarandet vid miljökonsekvensbedömning inte hade tillämpas, skulle föreningens besvär, som till denna del anförts först i högsta förvaltningsdomstolen, avvisas utan att prövas i sak.</p>
    <p>Lagen om förfarandet vid miljökonsekvensbedömning 4 § 1 och 2 mom., 6 § (458/2006), 1 mom., 17 § 2 mom. och 19 § 3 mom.</p>
  </dcterms:abstract>
</finlex:document>
