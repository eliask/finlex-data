<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201201529</dcterms:identifier>
  <finlex:ecliIdentifier>ECLI:FI:KHO:2012:T1529</finlex:ecliIdentifier>
  <dcterms:title>12.6.2012/1529 HFD:2012:42</dcterms:title>
  <dcterms:description>
    <p>
      <span>Markanvändning och byggande</span>
      <span>Detaljplan</span>
      <span>Generalplan med rättsverkningar</span>
      <span>Trafikdelgeneralplan</span>
      <span>Etapplan</span>
      <span>Ändringssökande</span>
      <span>Förvaltningsdomstol</span>
      <span>Fullföljd</span>
      <span>Besvärstillstånd</span>
    </p>
  </dcterms:description>
  <finlex:registerNumber>236/1/11</finlex:registerNumber>
  <dcterms:issued>2012-06-12</dcterms:issued>
  <finlex:fileCopyNumber>1529</finlex:fileCopyNumber>
  <dcterms:abstract>
    <p>I 188 § 5 mom. i markanvändnings- och bygglagen föreskrivs att i ett beslut av förvaltningsdomstolen som gäller en detaljplan inom området för en generalplan med rättsverkningar och genom vilket besvär har lämnats utan prövning eller det överklagade myndighetsbeslutet inte har blivit ändrat till den del som besvären gäller får ändring sökas genom besvär endast om högsta förvaltningsdomstolen beviljar besvärstillstånd.</p>
    <p>Förvaltningsdomstolen hade avslagit de besvär som anförts över stadsfullmäktiges beslut att ändra en detaljplan. Området där detaljplanen skulle ändras låg i sin helhet inom området för en trafikdelgeneralplan med rättsverkningar. Delgeneralplanen upptog inga områdesreserveringar och planbeteckningarna avsåg endast trafikarrangemang.</p>
    <p>Med hänsyn till förarbetena till 188 § 5 mom. i markanvändnings- och bygglagen samt 21 § 1 mom. i Finlands grundlag var det i nämnda situation motiverat att ge 188 § 5 mom. i markanvändnings- och bygglagen en snävare tolkning än vad som följde av momentets ordalydelse. Ett överklagande av förvaltningsdomstolens beslut i högsta förvaltningsdomstolen förutsatte således inte besvärstillstånd.</p>
    <p>Domstolen hade även att som separat fråga ta ställning till om generalplanen i tillräcklig utsträckning hade tjänat till ledning när detaljplanen ändrades, i enlighet med vad som föreskrivs i 42 § 1 mom. i markanvändnings- och bygglagen.</p>
    <p>Markanvändnings- och bygglagen 35 § 3 mom., 45 § och 188 § 5 mom.</p>
    <p>Se även HFD:2011:11 och HFD 16.12.2010 liggare 3764.</p>
  </dcterms:abstract>
</finlex:document>
