<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201202221</dcterms:identifier>
  <finlex:ecliIdentifier>ECLI:FI:KHO:2012:T2221</finlex:ecliIdentifier>
  <dcterms:title>27.8.2012/2221 HFD:2012:69</dcterms:title>
  <dcterms:description>
    <p>
      <span>Beskattning av personlig inkomst</span>
      <span>Option</span>
      <span>Premie</span>
      <span>Överlåtelseförlust</span>
      <span>Anskaffningsutgift</span>
      <span>Godtrosskydd</span>
    </p>
  </dcterms:description>
  <finlex:registerNumber>3622/2/11</finlex:registerNumber>
  <dcterms:issued>2012-08-27</dcterms:issued>
  <finlex:fileCopyNumber>2221</finlex:fileCopyNumber>
  <dcterms:abstract>
    <p>A, som beskattades enligt inkomstskattelagen, hade betalt premier och försäljningskostnader för köpoptioner. A hade utnyttjat optionerna genom att lösa in de aktier som utgjorde underliggande egendom. Vid beskattningen hade för premierna och försäljningskostnaderna fastställts överlåtelseförluster.</p>
    <p>Premier för köpoptioner bör inte dras av vid den tidpunkt när optionerna utnyttjas, utan premien jämte försäljningskostnader ska inräknas i anskaffningsvärdet för de aktier som anskaffas med stöd av optionen.</p>
    <p>I skattestyrelsens handbok i personalbeskattning fanns ett ställningstagande, av vilket man motiverat kunde sluta sig till att tolkningsrekommendationen var den att vid beskattning som förrättas med stöd av inkomstskattelagen betraktas den betalda premien inte som en del av aktiernas anskaffningsutgift. År 2007, när A hade utnyttjat optionerna genom att köpa de aktier som utgjorde underliggande egendom, hade periodiseringen av den premie som betalats för optionen och försäljningskostnaderna i anslutning därtill varit en fråga som lämnade rum för tolkning. A hade handlat i god tro i enlighet med anvisningen i Handbok för personbeskattning. När i ärendet inte hade yppat sig sådana särskilda skäl som skulle ha föranlett annat, skulle A:s goda tro skyddas och ärendet skulle avgöras till hans fördel.</p>
    <p>Inkomstskattelagen 45 § 1 och 2 mom., 46 § 1 mom. samt 50 §1 mom. och 3 mom. 1 punkten<br/> Lagen om beskattningsförfarande 26 § 2 mom.</p>
  </dcterms:abstract>
</finlex:document>
