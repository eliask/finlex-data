<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201202214</dcterms:identifier>
  <finlex:ecliIdentifier>ECLI:FI:KHO:2012:T2214</finlex:ecliIdentifier>
  <dcterms:title>23.8.2012/2214 HFD:2012:67</dcterms:title>
  <dcterms:description>
    <p>
      <span>Markanvändning och byggande</span>
      <span>Generalplan</span>
      <span>Riksomfattande mål för områdesanvändningen</span>
      <span>Särskilda mål i Helsingforsregionen</span>
      <span>En landskapsplans styrande inverkan</span>
      <span>Organisering av kollektivtrafik</span>
      <span>Förhållande till detaljplanering</span>
    </p>
  </dcterms:description>
  <finlex:registerNumber>3263/1/11</finlex:registerNumber>
  <dcterms:issued>2012-08-23</dcterms:issued>
  <finlex:fileCopyNumber>2214</finlex:fileCopyNumber>
  <dcterms:abstract>
    <p>I en delgeneralplan hade på området Hista-Siikajärvi-Nupurböle i Esbo anvisats ett bostadsområde för cirka 19 000 personer. I delgeneralplanen hade den ungefärliga sträckningen för huvudbanan ritats in och enligt planbeskrivningen skulle kollektivtrafiken till och från området bygga på att man kunde använda sig av banan Esbo-Vichtis-Lojo samt kustbanan.</p>
    <p>I landskapsplanen var delgeneralplaneområdet huvudsakligen ett vitt område, och utvidgningsriktningen för tätortsbebyggelsen hade angetts med pilbeteckningar. I landskapsplanen hade också med pilbeteckningar angetts de områden där det utanför de områden som i landskapsplanen angetts som områden för tätortsfunktioner fanns behov att utreda och planera en utvidgning av bebyggelsen över kommungränserna. Enligt planbestämmelsen för denna pilbeteckning skulle man i planeringen av en utvidgning av tätortsbebyggelsen beakta de samhällsstrukturella och trafikmässiga förutsättningarna att förverkliga nya byggnadsområden, fortsättningen på grön- och rekreationsförbindelser samt särdragen hos naturen och landskapet i området. I områdets södra del hade i landskapsplanen med en streckad linje angivits en ungefärlig sträckning för banan Esbo-Vichtis-Lojo. I landskapsplanens beskrivning hade konstaterats att vid planeringen av markanvändningen i de utvidgningsriktningar som stöder sig på den nya förbindelsebanan Esbo-Vichtis-Lojo är det mycket viktigt att koppla ihop planläggningen och förverkligandet av de områden som bebyggs samt planeringen av trafiksystemet och byggandet av den nya järnvägsförbindelsen.</p>
    <p>Enligt de riksomfattande målen för områdesanvändningen i specialfrågor som gäller Helsingforsregionen ska vid planeringen av områdesanvändningen betydande byggande placeras till områden med tillgång till kollektivtrafik, särskilt spårbunden trafik. Genom dimensioneringen av områdesanvändningen ska man förbättra kollektivtrafikens verksamhetsbetingelser och möjligheterna att nyttja kollektivtrafiken. Vid områdesanvändningen ska man förebygga glesbyggande utanför den befintliga samhällsstrukturen. Planeringen av områdesanvändningen stödjer det befintliga bynätet i och med att byggandet styrs till byarna och deras omedelbara näromgivningar. Ibruktagandet av nya områden för bostäder, arbetsplatser och service och betydande kompletteringsbyggande av befintliga områden ska schemaläggas så att man kan säkerställa tillgången till kollektivtrafik.</p>
    <p>Enligt handlingarna visste man inte med säkerhet när banan Esbo-Vichtis-Lojo skulle bli verklighet och i den delgeneralplan som stadsfullmäktige antagit fanns inte sådana bestämmelser om tidpunkten när områdena skulle tas i bruk eller förverkligas att man hade kunnat säkerställa att bebyggelsen och banförbindelsen skulle komma att realiseras samtidigt.</p>
    <p>HFD ansåg att man vid planläggningen inte hade tagit hänsyn till att kollektivtrafiken måste ordnas på ett ändamålsenligt sätt, särskilt med hänsyn till storleken av det område som delgeneralplanen avsåg samt att detta inte låg nära annan tätortsbebyggelse. Planeringen av det område som delgeneralplanen omfattade skulle med början på den nivå som landskapsplanen representerar ske så, att förutsättningarna för kollektivtrafik tryggades i enlighet med de riksomfattande målen för områdesanvändningen i specialfrågor som gäller Helsingforsregionen. Dessa målsättningar skulle inte lämnas åt sidan för att tillgodoses vid detaljplanläggningen, utan skulle beaktas vid tolkningen av de krav som ställs på innehållet i en delgeneralplan och således även när generalplanen utarbetades.</p>
    <p>Markanvändnings- och bygglagen 24 § 2 mom., 32 § 1 mom., 35 § 1 och 2 mom. samt 29 § 1, 2 och 3 mom.</p>
  </dcterms:abstract>
</finlex:document>
