<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201201709</dcterms:identifier>
  <finlex:ecliIdentifier>ECLI:FI:KHO:2012:T1709</finlex:ecliIdentifier>
  <dcterms:title>20.6.2012/1709 HFD:2012:46</dcterms:title>
  <dcterms:description>
    <p>
      <span>Handikappservice</span>
      <span>Personlig assistans</span>
      <span>Autism</span>
      <span>Utvecklingsstörning</span>
      <span>Förmåga att definiera hjälpbehov</span>
      <span>Fritidsintressen utanför hemmet</span>
    </p>
  </dcterms:description>
  <finlex:registerNumber>268/3/11</finlex:registerNumber>
  <dcterms:issued>2012-06-20</dcterms:issued>
  <finlex:fileCopyNumber>1709</finlex:fileCopyNumber>
  <dcterms:abstract>
    <p>En år 1989 född man hade diagnostiserats med autism och utvecklingsstörning. En tjänsteinnehavare som var underställd social- och hälsovårdsnämnden hade 23.6.2010 med stöd av lagen angående specialomsorger om utvecklingsstörda (specialomsorgslagen) beviljat honom assistans 24 timmar i veckan för att det skulle vara möjligt för honom att tre dagar i veckan delta i dagverksamheten vid ett verksamhetscenter för utvecklingsstörda. Personlig assistans med stöd av lagen om service och stöd på grund av handikapp (handikappservicelagen) beviljades inte. Social- och hälsovårdsnämnden ändrade inte tjänsteinnehavarens beslut.</p>
    <p>Förvaltningsdomstolen avslog mannens besvär med hänvisning till att det av utredningen i ärendet framgick att hans behov av assistans grundade sig huvudsakligen på behov av omsorg, vård och tillsyn och att han inte hade resurser att definiera assistansens innehåll och sättet att ordna den så som förutsätts i 8 c § 2 mom. i lagen om service och stöd på grund av handikapp.</p>
    <p>Högsta förvaltningsdomstolen upphävde förvaltningsdomstolens samt social- och hälsovårdsnämndens beslut. Personlig assistans hade sökts för verksamhet utanför hemmet. Personlig assistans enligt handikappservicelagen skulle underlätta sökandens deltagande i åldersanpassade fritidsaktiviteter utanför hemmet. Utredningen gav vid handen att sökanden hade tillräckliga resurser att definiera assistansens innehåll och sättet att ordna den. Med hänsyn till vad som i 4 § 1 mom. i handikappservicelagen föreskrivs om att handikappservice i form av personlig assistans i första hand ordnas enligt handikappservicelagen till den del som dessa åtgärder är tillräckliga och lämpliga med hänsyn till personens behov, var den omständigheten att sökanden beviljades stöd även enligt lagen angående specialomsorger om utvecklingsstörda inte ett hinder för att bevilja honom personlig assistans enligt handikappservicelagen. Ärendet återvisades till social- och hälsovårdsnämnden för beviljande av personlig assistans.</p>
    <p>Lagen om service och stöd på grund av handikapp 1 §, 2 § 1 och 2 mom. (981/2008), 4 § 1 mom. (981/2008), 8 § 2 mom. (134/2010), 8 c § (981/2008) och 8 d § (981/2008)</p>
  </dcterms:abstract>
</finlex:document>
