<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201201412</dcterms:identifier>
  <finlex:ecliIdentifier>ECLI:FI:KHO:2012:T1412</finlex:ecliIdentifier>
  <dcterms:title>31.5.2012/1412 HFD:2012:38</dcterms:title>
  <dcterms:description>
    <p>
      <span>Kontrollsystemet för ekologisk produktion</span>
      <span>Produktionskontroll av animalieproduktion</span>
      <span>Ändringssökande</span>
      <span>Landsbygdsnäringarnas besvärsnämnd</span>
      <span>Förfarandet vid ändringssökande</span>
      <span>Tillämpning av stöduppgiftslagen</span>
      <span>Besvär</span>
      <span>Besvärstillstånd</span>
      <span>Förvaltningsbeslut</span>
      <span>Överklagbarhet</span>
      <span>Anmärkning</span>
      <span>Tillsyn över fodertillsatser</span>
    </p>
  </dcterms:description>
  <finlex:registerNumber>2691/2/11</finlex:registerNumber>
  <dcterms:issued>2012-05-31</dcterms:issued>
  <finlex:fileCopyNumber>1412</finlex:fileCopyNumber>
  <dcterms:abstract>
    <p>Med de beslut som överklagats hade närings-, trafik- och miljöcentralen godkänt produktionskontroll av animalieproduktion och fastställt de produktionsinriktningar som konstaterats vid kontrollen. Besluten gällde inte beviljande, betalning, återkrav eller övervakning av stöd enligt den gemensamma jordbrukspolitiken och inte heller bidrag, ersättningar, premier och andra understöd som beviljas och betalas ut av statens och Europeiska unionens medel eller stödrättigheter eller kvoter. Följaktligen skulle vid beslut om godkännande av produktionskontroll inte tillämpas lagen om förfarandet vid skötseln av stöduppgifter i fråga om landsbygdsnäringar och således inte heller bestämmelserna i nämnda lag om besvärstillstånd för att få anföra besvär i högsta förvaltningsdomstolen. Rätten att anföra besvär hade inte heller begränsats genom bestämmelser i annan lagstiftning. Landsbygdsnäringarnas besvärsnämnds beslut kunde därför överklagas hos högsta förvaltningsdomstolen utan besvärstillstånd.</p>
    <p>De anmärkningar som närings-, trafik- och miljöcentralen hade framställt i besluten, som hänförde sig till tillsynen över ekologisk produktion och till ett meddelande av Livsmedelssäkerhetsverket om användning av fodertillsatser i dricksvatten för djur, gällde inte brott mot bestämmelserna om ekologisk produktion eller förfarande i strid med reglerna. Med anmärkningarna hade närings-, trafik- och miljöcentralen inte heller avgjort någon annan sak som skulle ha haft samband med tillsynen över ekologisk produktion. Närings-, trafik- och miljöcentralens anmärkningar var inte något juridiskt bindande avgörande av frågan huruvida det var lagligt att använda ifrågavarande vitaminlösning i dricksvatten för djur eller av någon annan fråga som skulle ha gällt tillsynen över fodertillsatser, utan med anmärkningarna hade närings-, trafik- och miljöcentralen endast uppmanat ändringssökandena att iaktta också de bestämmelser om utfodring av djur som hänförde sig till fodertillsynen. Till denna del var det således inte fråga om ett överklagbart förvaltningsbeslut.</p>
    <p>Lagen om närings-, trafik- och miljöcentralerna 26 §<br/> Lagen om landsbygdsnäringarnas besvärsnämnd 7 §<br/> Förvaltningsprocesslagen 5 § 1 mom. och 13 § 1 mom.<br/> Lagen om förfarandet vid skötseln av stöduppgifter i fråga om landsbygdsnäringar 1 §, 2 § 1 mom. och 10 § 3 mom.<br/> Lagen om verkställighet av Europeiska gemenskapens gemensamma jordbrukspolitik 1 § och 10 §<br/> Jord- och skogsbruksministeriets förordning om ekologisk produktion och om märkning av och tillsyn över ekologiska produkter 1 §, 16 §, 28 § 1 mom. och 31 §<br/> Rådets förordning (EG) nr 834/2007 om ekologisk produktion och märkning av ekologiska produkter och om upphävande av förordning (EEG) nr 2092/91<br/> Europaparlamentets och rådets förordning (EG) nr 1831/2003 om fodertillsatser</p>
    <p>Se även HFD:2005:34.</p>
  </dcterms:abstract>
</finlex:document>
