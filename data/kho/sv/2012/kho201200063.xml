<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201200063</dcterms:identifier>
  <finlex:ecliIdentifier>ECLI:FI:KHO:2012:T63</finlex:ecliIdentifier>
  <dcterms:title>24.1.2012/63 HFD:2012:4</dcterms:title>
  <dcterms:description>
    <p>
      <span>Statstjänsteman</span>
      <span>Ersättning som motsvarar lön</span>
      <span>Tjänstemannanämndens behörighet</span>
      <span>Tingsrätt</span>
      <span>Grundläggande rättighet</span>
      <span>Rättsskydd</span>
      <span>Effektivt rättsskyddsmedel</span>
      <span>Universitet</span>
      <span>Ändring av anställningsform</span>
      <span>Tjänsteförhållande</span>
      <span>Arbetsförhållande</span>
    </p>
  </dcterms:description>
  <finlex:registerNumber>2525/3/11</finlex:registerNumber>
  <dcterms:issued>2012-01-24</dcterms:issued>
  <finlex:fileCopyNumber>63</finlex:fileCopyNumber>
  <dcterms:abstract>
    <p>Målet gällde bland annat tjänstemannanämndens behörighet att med stöd av 56 § i statstjänstemannalagen besluta om rätt till ersättning som motsvarar lön. Sedan ändringssökanden flera gånger utnämnts till tjänsteförhållanden för viss tid vid ett universitet hade det sista av dessa tjänsteförhållanden upphört när hon med stöd av 10 § 1 mom. i lagen om införande av universitetslagen från 1.1.2010 hade anställts i ett arbetsförhållande på viss tid vid samma universitet.</p>
    <p>De tjänsteförhållanden för viss tid som sökanden i en följd utnämnts till kunde enligt tjänstemannanämndens beslut anses vara sådana att hon med stöd av dem kunde beviljas ersättning som motsvarar lön. Det första tjänsteförhållandet hade inletts 4.5.1998, varefter tidsbestämda tjänsteförhållanden med ett kort uppehåll hade avlöst varandra till 31.12.2009. Från 1.1.2010 hade A blivit anställd i ett arbetsförhållande för den tid som enligt utnämningsbrevet återstod av hennes sista tjänsteförhållande, eller till 30.6.2010. Arbetsförhållandet hade upphört samma dag som tjänsteförhållandet skulle ha upphört.</p>
    <p>Förarbetena till universitetslagen och lagen om införande av universitetslagen gav inte anledning att anse att man vid beredningen av nämnda lagar särskilt hade noterat möjligheten att med stöd av 56 § i statstjänstemannalagen bevilja en tjänsteman ersättning för att hon utan grund utnämnts till ett tjänsteförhållande för viss tid. Med undantag för det arbetsförhållande i vilket A anställts när anställningsformen ändrades, hade hon i en följd varit anställd vid universitetet i tjänsteförhållande. Med hänsyn till detta kunde man med tanke på tjänstemannens rättsskydd och syftet med bestämmelserna inte acceptera en tolkning som i en situation som denna hade hindrat en tjänsteman att hos tjänstemannanämnden framställa ett yrkande om betalning av ersättning som motsvarar lön.</p>
    <p>Med beaktande av bestämmelserna i 21 § i grundlagen och artikel 6.1. i Europeiska människorättskonventionen kunde möjligheten att väcka talan vid tingsrätt under dessa förhållanden inte anses vara ett tillräckligt effektivt rättsskyddsmedel, trots att den omständigheten att ett tjänsteförhållande och ett arbetsförhållande jämställs i princip talade för en sådan tolkning att när ett tjänsteförhållande har omvandlats till ett arbetsförhållande, ska arbetsavtalslagen tillämpas och meningsskiljaktigheter som arbetsförhållandet avgöras i allmänna domstolar.</p>
    <p>Under ovan refererade förhållanden förutsatte A:s rättsskydd att hon fick möjlighet att i det förfarande som föreskrivs i tjänstemannalagen få svar på frågan om det hade varit lagligt att utnämna henne till de tjänsteförhållanden för viss tid som omedelbart föregått hennes anställning i ett arbetsförhållande på viss tid. Följaktligen hade tjänstemannanämnden enligt 56 § 1 mom. i statstjänstemannalagen varit behörig att avgöra om A skulle få ersättning som motsvarar lön.</p>
    <p>Finlands grundlag 21 § 1 mom.<br/> Europeiska människorättskonventionen artikel 6.1<br/> Statstjänstemannalagen 9 §, 49 § 1 mom. och 56 §<br/> Lagen om införande av universitetslagen (559/2009) 10 § 1 mom.</p>
  </dcterms:abstract>
</finlex:document>
