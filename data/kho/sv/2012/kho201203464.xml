<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201203464</dcterms:identifier>
  <finlex:ecliIdentifier>ECLI:FI:KHO:2012:T3464</finlex:ecliIdentifier>
  <dcterms:title>12.12.2012/3464 HFD:2012:112</dcterms:title>
  <dcterms:description>
    <p>
      <span>Beskattning av inkomst av näringsverksamhet</span>
      <span>Säkerhet</span>
      <span>Överlåtelse av äganderätt</span>
      <span>Realisering av inkomst</span>
      <span>ISDA-avtalet om derivatinstrument</span>
      <span>CSA-bilagan</span>
    </p>
  </dcterms:description>
  <finlex:registerNumber>265/2/12</finlex:registerNumber>
  <dcterms:issued>2012-12-12</dcterms:issued>
  <finlex:fileCopyNumber>3464</finlex:fileCopyNumber>
  <dcterms:abstract>
    <p>X Abp har som syfte att i sin egen handel med icke standardiserade derivatinstrument använda sig av ett sådant säkerhetsarrangemang som avses i CSA-bilagan till ISDA:s avtal om derivatinstrument. Säkerhetsarrangemanget genomförs med ett avtal enligt vilket den egendom som utgör säkerhet med äganderätt övergår från den som ställer säkerheten till säkerhetstagaren.</p>
    <p>Det är fråga om en i 4 § i lagen om finansiella säkerheter avsedd säkerhet som grundar sig på överföring av äganderätt. I lagen om beskattning av inkomst av näringsverksamhet finns inga specialbestämmelser om sådana säkerheter.</p>
    <p>Högsta förvaltningsdomstolen konstaterade att situationen till många väsentliga delar avviker från sedvanlig överföring av äganderätt. Överlåtelsen är vederlagsfri och dess faktiska syfte är att en säkerhet ska ställas för fullgörandet av en avtalsförpliktelse. Den som ställer säkerheten har rätt att byta ut den och när avtalet går ut är säkerhetstagaren i allmänhet skyldig att returnera värdepapper av motsvarande slag. Säkerhetstagaren ska genast första clearingdag till den som har ställt säkerheten betala ersättning för vad säkerheten har avkastat under den tid som den utgjorde säkerhet. Behovet av säkerhet växlar ofta dagligen beroende på den totala positionen mellan parterna, varför säkerhetstransaktioner på motsvarande sätt dagligen äger rum mellan dem. I IFRS-bokföringen står säkerheten kvar i balansen hos den som har ställt säkerheten, trots att äganderätten till säkerheten har överförts till säkerhetstagaren.</p>
    <p>När man dessutom tog hänsyn till bestämmelserna i lagen om finansiella säkerheter samt innehållet i en internationellt sedan länge stabiliserad praxis gällande ISDA- och CSA-avtal, skulle en i begäran om förhandsavgörande beskriven överlåtelse och mottagning av värdepapper som skedde på villkor som regleras i ett CSA-säkerhetsavtal inte betraktas som skattepliktig överlåtelse eller förvärv av värdepapper vid beskattningen av X Abp.</p>
    <p>Förhandsavgörande för åren 2011 och 2012.</p>
    <p>Lagen om beskattning av inkomst av näringsverksamhet 4 §, 5 § 1 punkten, 6 §, 6 och 7 mom., 7 §, 8 § 1 mom. 1 punkten, 19 § 1 mom. och 29 § 1 mom.<br/> Lagen om finansiella säkerheter 4 §</p>
  </dcterms:abstract>
</finlex:document>
