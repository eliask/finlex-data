<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201201718</dcterms:identifier>
  <finlex:ecliIdentifier>ECLI:FI:KHO:2012:T1718</finlex:ecliIdentifier>
  <dcterms:title>20.6.2012/1718 HFD:2012:50</dcterms:title>
  <dcterms:description>
    <p>
      <span>Markanvändning och byggande</span>
      <span>Strandzon</span>
      <span>Undantag</span>
      <span>Behov av undantag</span>
      <span>Reparation eller mindre utvidgning av ett befintligt bostadshus</span>
    </p>
  </dcterms:description>
  <finlex:registerNumber>1681/1/10</finlex:registerNumber>
  <dcterms:issued>2012-06-20</dcterms:issued>
  <finlex:fileCopyNumber>1718</finlex:fileCopyNumber>
  <dcterms:abstract>
    <p>I ett byggprojekt var det frågan om att få utvidga den 13 kvadratmeter stora öppna verandan till ett fritidshus så att verandan blev 1,5 kvadratmeter större samt om att få glasa in verandan. Fritidshuet låg nära stranden och hade en våningsyta om 55 kvadratmeter. Den existerande långsmala öppna verandan som löpte längs byggnaden hade ett 1,5 kvadratmeter stort indrag, som man ville räta ut.</p>
    <p>Om verandan glasades in ökade fritidshusets kalkylerade våningsyta med 69,5 kvadratmeter, det vill säga med över 10 procent. Byggprojektet innebar dock inte att semesterbyggnadens användningsändamål eller rumsfördelning ändrades. Den anspråkslösa utvidgningen av verandan och inglasningen av den med fasta fönster som gick väl ihop med byggnadsstilen och liknade de tidigare fönstren ändrade inte heller semesterbyggnadens yttre.</p>
    <p>Under ovan nämnda förhållanden ändrade byggnadsprojektet inte väsentligen semesterbyggnaden eller den inverkan som användningen av byggnaden hade. Med hänsyn till detta var det frågan om en sådan reparation eller mindre utvidgning av ett befintligt bostadshus som avses i 72 § 3 mom. 5 punkten i markanvändnings- och bygglagen, och byggnadsprojektet förutsatte inte undantag från planeringsbehov på strandområde.</p>
    <p>Omröstning 4 - 1.</p>
    <p>Markanvändnings- och bygglagen 72 § 1 mom. och 3 mom. 5 punkten</p>
  </dcterms:abstract>
</finlex:document>
