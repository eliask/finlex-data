<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201202509</dcterms:identifier>
  <finlex:ecliIdentifier>ECLI:FI:KHO:2012:T2509</finlex:ecliIdentifier>
  <dcterms:title>24.9.2012/2509 HFD:2012:80</dcterms:title>
  <dcterms:description>
    <p>
      <span>Markanvändning och byggande</span>
      <span>Stranddetaljplan</span>
      <span>RM-område</span>
      <span>Tillräckliga utredningar</span>
      <span>Avsaknad av ett generalplanenligt betraktelsesätt</span>
      <span>Jämlik behandling av markägare</span>
    </p>
  </dcterms:description>
  <finlex:registerNumber>1182/1/11</finlex:registerNumber>
  <dcterms:issued>2012-09-24</dcterms:issued>
  <finlex:fileCopyNumber>2509</finlex:fileCopyNumber>
  <dcterms:abstract>
    <p>I en stranddetaljplan hade ett cirka 14 hektar stort område planerats som ett nytt område som skulle betjäna turism. På området skulle få uppföras byggnader med en sammanlagd våningsyta om 2 300 kvadratmeter. Enligt planbeskrivningen skulle området sommartid komma att besökas av 111 - 253 personer per dygn.</p>
    <p>När stranddetaljplanen utarbetades hade undersökningar och utredningar som avses i 9 § i markanvändnings- och bygglagen utförts endast för planläggningsområdet. Man borde dock ha utrett även hur planen påverkade markanvändningen på strandområdena i omgivningen, eftersom en stor byggrätt anvisats för byggnader på det planerade kvartersområdet som skulle betjäna turism och denna byggrätt kunde komma att öka antalet besökare på ovan nämnt sätt. De utredningar som planen baserade sig på var inte sådana att det utgående från dem var möjligt att ta ställning till om planen uppfyllde kravet att byggande och annan markanvändning anpassas till strandlandskapet och den övriga miljön, vilket förutsätts i 39 § 2 mom., 54 § 2 mom. och 73 § 1 mom. i markanvändnings- och bygglagen. Någon generalplan med rättsverkningar där man skulle ha utrett hur markanvändningen på planläggningsområdet förhåller sig till markanvändningen på det kringliggande området fanns inte heller. Den bristfälliga utredningen gjorde det omöjligt att bedöma huruvida strandgeneralplanen var oskälig med hänsyn till att man eventuellt i betydande mån ville använda grannfastigheterna för rekreationsändamål samt att byggrätt ska fördelas jämlikt.</p>
    <p>Då utredningarna hade varit bristfälliga, var beslutet att anta stranddetaljplanen lagstridigt.</p>
    <p>Finlands grundlag 6 §<br/> Markanvändnings- och bygglag 9 §, 39 § 2, 3 och 4 mom., 54 § 2, 3, och 4 mom., 73 § 1 mom., 74 § 2 mom.<br/> Markanvändnings- och byggförordningen 1 § 1 mom.</p>
  </dcterms:abstract>
</finlex:document>
