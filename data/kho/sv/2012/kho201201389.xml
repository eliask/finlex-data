<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201201389</dcterms:identifier>
  <finlex:ecliIdentifier>ECLI:FI:KHO:2012:T1389</finlex:ecliIdentifier>
  <dcterms:title>29.5.2012/1389 HFD:2012:36</dcterms:title>
  <dcterms:description>
    <p>
      <span>Handikappservice</span>
      <span>Autism i barndomen</span>
      <span>Utvecklingsstörning</span>
      <span>Personlig assistans</span>
      <span>Förmåga att definiera hjälpbehov</span>
      <span>Fritidsintressen utanför hemmet</span>
      <span>Behov av övervakning vid personlig assistans</span>
    </p>
  </dcterms:description>
  <finlex:registerNumber>1601/3/11</finlex:registerNumber>
  <dcterms:issued>2012-05-29</dcterms:issued>
  <finlex:fileCopyNumber>1389</finlex:fileCopyNumber>
  <dcterms:abstract>
    <p>En år 1999 född pojke hade diagnostiserats med autism i barndomen och en utvecklingsstörning. Samkommunens grundtrygghetsnämnd avslog 29.9.2010 hans ansökan om att med stöd av lagen om service och stöd på grund av handikapp (handikappservicelagen) få personlig assistans för att kunna utöva fritidsintressen utanför hemmet. Ansökan avslogs på den grunden att sökanden till följd av sin autism behövde hjälp av personer med specialkunnande och mycket övervakning.</p>
    <p>Förvaltningsdomstolen avslog besvären och ansåg att det av utredningen i ärendet framgick att sökanden behövde mycket stöd och handledning och tydliga ramar för allt vad han gjorde. Utredningen om sökandens grava handikapp gav vid handen att han inte hade förutsättningar eller självständig förmåga att behärska sig, fatta självständiga beslut eller förstå kausalsamband (orsak-verkan) på det sätt som förutsätts i 8 c § 2 mom. i handikappservicelagen.</p>
    <p>Högsta förvaltningsdomstolen upphävde förvaltningsdomstolens och grundtrygghetsnämndens beslut. Personlig assistans hade sökts för utövning av fritidsintressen, såsom motionsidrott och biografbesök. Av utredningen framgick att sökanden redan tidigare tillsammans med sin familj hade utövat de motionsidrotter och andra fritidsaktiviteter som avsågs i ansökan. Personlig assistans enligt handikappservicelagen skulle underlätta sökandens deltagande i åldersanpassade fritidsaktiviteter utanför hemmet och stöda hans inlärning av självständiga färdigheter. Utredningen gav vid handen att sökanden hade tillräckliga resurser att definiera assistansens innehåll och sättet att ordna den. Den omständigheten att sökanden i samband med personlig assistans även behövde övervakas var inte ett hinder för att bevilja honom personlig assistans, med hänsyn till att det i 4 § 1 mom. i handikappservicelagen föreskrivs att handikappservice som ges i form av personlig assistans ska vara lämplig med hänsyn till sökandens behov. Ärendet återvisades till grundtrygghetsnämnden för beviljande av personlig assistans.</p>
    <p>Lagen om service och stöd på grund av handikapp 1 §, 2 § 1 och 2 mom. (981/2008), 4 § 1 mom. (981/2008), 8 § 2 mom. (134/2010), 8 c § (981/2008) och 8 d § (981/2008)</p>
  </dcterms:abstract>
</finlex:document>
