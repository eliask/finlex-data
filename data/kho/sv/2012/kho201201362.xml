<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201201362</dcterms:identifier>
  <finlex:ecliIdentifier>ECLI:FI:KHO:2012:T1362</finlex:ecliIdentifier>
  <dcterms:title>24.5.2012/1362</dcterms:title>
  <dcterms:description>
    <p>
      <span>Mervärdesskatt</span>
      <span>Skattepliktig försäljning</span>
      <span>Prestation av byteskaraktär</span>
      <span>Vederlag</span>
      <span>Samarbets- och marknadsföringsavtal</span>
      <span>Överlåtelse av sportredskap och -tillbehör åt intressentgrupper</span>
    </p>
  </dcterms:description>
  <finlex:registerNumber>2433/2/10</finlex:registerNumber>
  <dcterms:issued>2012-05-24</dcterms:issued>
  <finlex:fileCopyNumber>1362</finlex:fileCopyNumber>
  <dcterms:abstract>
    <p>A Ab tillverkade och sålde sportredskap- och tillbehör. Under 2006 hade bolaget överlåtit olika slags sportredskap och -tillbehör till olika intressentgrupper. Överlåtelserna grundade sig på samarbets- och marknadsföringsavtal mellan A Ab och enskilda idrottare samt A Ab och olika idrottsförbund och idrottssällskap. I avtalen reglerades avtalsparternas förpliktelser mot varandra.</p>
    <p>Högsta förvaltningsdomstolen ansåg att det var fråga om prestationer av byteskaraktär när nyttigheter överläts med stöd av sådana samarbets- och marknadsföringsavtal. I enlighet med avtalen hade A Ab överlåtit olika slags idrottsredskap och -tillbehör till den andra avtalsparten och såsom vederlag för dessa överlåtelser av denna andra avtalspart fått en reklam-, marknadsförings- eller annan motsvarande tjänst. Det fanns en direkt och omedelbar förbindelse mellan prestationerna och värdet av den prestation som den andra avtalsparten utförde kunde mätas i pengar. Bolaget hade således inte överlåtit nyttigheterna utan vederlag, utan det var fråga om prestationer av byteskaraktär, som vid mervärdesbeskattningen jämställdes med skattepliktig försäljning. A Ab skulle således betala mervärdesskatt för ifrågavarande överlåtelser enligt mervärdesskattelagens bestämmelser om försäljning</p>
    <p>Efterbeskattning av mervärdesskatt för räkenskapsperioden 1.1. - 31.12.2006 gällande månaden 9/2006<br/> Mervärdesskattelagen 1 § 1 mom. 1 punkten, 17 §, 18 § och 73 § 1 mom.</p>
    <p>Europeiska gemenskapernas råds sjätte mervärdesskattedirektiv (77/388/EEG) artikel 2.1, 5.1 och 6.1</p>
  </dcterms:abstract>
</finlex:document>
