<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201200061</dcterms:identifier>
  <finlex:ecliIdentifier>ECLI:FI:KHO:2012:T61</finlex:ecliIdentifier>
  <dcterms:title>23.1.2012/61 HFD:2012:3</dcterms:title>
  <dcterms:description>
    <p>
      <span>Offentlighet vid rättegång</span>
      <span>Rättegångshandling</span>
      <span>Parts rätt att ta del av uppgifter</span>
      <span>Förfarandet vid hörande</span>
      <span>Rättvis rättegång</span>
      <span>Separat beslut om utlämning av uppgifter</span>
      <span>Polisen</span>
      <span>Personregister</span>
      <span>Schengens informationssystem</span>
      <span>Ärendehanteringssystemet SIRENE:s arkivdatabas</span>
    </p>
  </dcterms:description>
  <finlex:registerNumber>3395/1/09</finlex:registerNumber>
  <dcterms:issued>2012-01-23</dcterms:issued>
  <finlex:fileCopyNumber>61</finlex:fileCopyNumber>
  <dcterms:abstract>
    <p>Högsta förvaltningsdomstolen hade begärt utlåtande av Polisstyrelsen i ett mål som gällde utövning av rätten till insyn i personregister och utplåning av uppgifter. Dessutom hade högsta förvaltningsdomstolen begärt att till sitt förfogande få de anteckningar som sökanden begärt att få utplånade, antingen i form av en utskrift ur registret eller elektroniskt. Polisstyrelsen gav det begärda utlåtandet och fogade till det upplysningar om utbyte av uppgifter och åtgärder som avsåg sökanden och fanns upptagna i ärendehanteringssystemet SIRENE:s arkivdatabas. Sökandens ombud bad att få se de handlingar som Polisstyrelsen hade lämnat till högsta förvaltningsdomstolen för att lämna ett genmäle.</p>
    <p>Högsta förvaltningsdomstolen avgjorde ändringssökandens begäran med stöd av 18 § 2 mom. i lagen om offentlighet vid rättegång i förvaltningsdomstolar och enligt 19 § 2 mom. i samma lag i sin ordinarie sammansättning för avgörande av rättsskipningsärenden. Ärendets natur ansågs motivera ett separat beslut om saken, fastän ett avgörande som avses i 18 § 2 mom. i nämnda lag inte nödvändigtvis behöver ges som ett separat beslut med eget liggarnummer.</p>
    <p>De handlingar som polisstyrelsen hade lämnat till HFD var sekretessbelagda enligt 24 § 1 mom. 4, 5 och 24 punkterna i lagen om offentlighet i myndigheternas verksamhet. Högsta förvaltningsdomstolen, som även hänvisade till kravet att en rättegång ska vara rättvis, ansåg att det inte fanns någon sådan grund för att vägra en part tillgång till uppgifterna i handlingen som avses i 9 § 3 mom. i lagen om offentlighet vid rättegång i förvaltningsdomstolar. Eftersom det inte heller var frågan om en handling vars offentlighet rättegången gällde, en situation om vilket det bestäms i 9 § 2 mom. 1 punkten i lagen om offentlighet vid rättegång i förvaltningsdomstolar, utgjorde inte heller detta lagrum något hinder för att lämna ut uppgifterna. Högsta förvaltningsdomstolen beredde ändringssökandens ombud tillfälle att ta del av de handlingar som Polisstyrelsen lämnat till högsta förvaltningsdomstolen för att ombudet skulle få komma med genmäle.</p>
    <p>Lagen om offentlighet vid rättegång i förvaltningsdomstolar 2 §, 3 §, 7 §, 9 § 2 mom. 1 punkten, 9 § 3 mom., 18 § 2 mom. och 19 § 2 mom.<br/> Lagen om offentlighet i myndigheternas verksamhet 24 § 1 mom. 4, 5 och 24 punkten</p>
  </dcterms:abstract>
</finlex:document>
