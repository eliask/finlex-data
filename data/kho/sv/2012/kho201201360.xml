<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201201360</dcterms:identifier>
  <finlex:ecliIdentifier>ECLI:FI:KHO:2012:T1360</finlex:ecliIdentifier>
  <dcterms:title>25.5.2012/1360 HFD:2012:34</dcterms:title>
  <dcterms:description>
    <p>
      <span>Besvärsrätt</span>
      <span>Koncession</span>
      <span>Förändring av koncession</span>
      <span>Teknisk neutralitet</span>
      <span>Teknologisk neutralitet</span>
      <span>Mobilnät</span>
      <span>Kommunikationsmarknadslagen</span>
      <span>Ramdirektiv 2002/21/EG</span>
      <span>Unionrätten</span>
    </p>
  </dcterms:description>
  <finlex:registerNumber>1040/3/11</finlex:registerNumber>
  <dcterms:issued>2012-05-25</dcterms:issued>
  <finlex:fileCopyNumber>1360</finlex:fileCopyNumber>
  <dcterms:abstract>
    <p>Statsrådet hade på ansökan av koncessionshavaren med stöd av 11 § i kommunikationsmarknadslagen ändrat en koncession så att koncessionen blev tekniskt neutral. Detta hade skett genom att villkoret om vilken teknik som skulle användas vid byggande av mobilnät hade strukits ur koncessionsvillkoren.</p>
    <p>Frågan huruvida bolagen A och B med stöd av 6 § 1 mom. i förvaltningsprocesslagen hade besvärsrätt över statsrådets beslut skulle avgöras med beaktande av artikel 4 i ramdirektivet och unionens rättspraxis i anslutning till denna bestämmelse. Med ledning av unionsdomstolens dom i målet C-426/05 gällde det att bedöma om bolagen hade någon sådan rätt i saken som statsrådets beslut kränkte eller som påverkades negativt av beslutet.</p>
    <p>Eftersom ändringen av koncessionen enligt de bestämmelser som skulle tillämpas inte hade förutsatt att koncessionen skulle förklaras ledig att sökas, var det inte en grund för att tillerkänna bolagen A och B besvärsrätt att nämnda bolag var intresserade av att ansöka om koncessionen och att deras rättigheter skulle komma att kränkas om koncessionen ändrades utan att koncessionen förklarades ledig att sökas.</p>
    <p>Enligt vad bolagen A och B hade anfört i saken var bolagen potentiella konkurrenter eller potentiella kunder till koncessionshavaren. När saken gällde en ändring av koncessionen var en sådan potentiell ställning dock inte i sig en grund för besvärsrätt. För att besvärsrätt skulle föreligga måste denna potentiella ställning vara förenad med en rättighet som statsrådets beslut kränker eller som påverkas negativt av beslutet.</p>
    <p>Enligt vad bolagen A och B hade anfört hade de inte planerat att verka som nät- eller tjänsteoperatör i nät som fungerade med den teknik som skulle användas enligt det koncessionsvillkor som slopades genom statsrådets beslut. I synnerhet med hänsyn till denna omständighet ansågs bolagen inte i sina besvär till stöd för sin besvärsrätt ha anfört någon sådan existerande rättighet eller förmån som det överklagade beslutet skulle kränka eller påverka negativt.</p>
    <p>Bolagen A och B hade inte rätt att överklaga statsrådets beslut.</p>
    <p>Kommunikationsmarknadslagen 12 § 3 och 4 mom., 127 § 3 mom.<br/> Förvaltningsprocesslagen 6 § 1 mom.<br/> Europaparlamentets och rådets direktiv 2002/21/EG om ett gemensamt regelverk för elektroniska kommunikationsnät och kommunikationstjänster (ramdirektiv) artikel 4.1<br/> Unionens domstols dom i målet C-426/05, Tele2 Telecommunication GmbH mot Telekom-Control-Kommission</p>
  </dcterms:abstract>
</finlex:document>
