<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201200477</dcterms:identifier>
  <finlex:ecliIdentifier>ECLI:FI:KHO:2012:T477</finlex:ecliIdentifier>
  <dcterms:title>6.3.2012/477 HFD:2012:17</dcterms:title>
  <dcterms:description>
    <p>
      <span>Beskattning av personlig inkomst</span>
      <span>Egentlig arbetsplats</span>
      <span>Inhyrd arbetstagare</span>
    </p>
  </dcterms:description>
  <finlex:registerNumber>945/2/11</finlex:registerNumber>
  <dcterms:issued>2012-03-06</dcterms:issued>
  <finlex:fileCopyNumber>477</finlex:fileCopyNumber>
  <dcterms:abstract>
    <p>A var anställd hos X Ab, som var ett företag som hyrde ut arbetskraft. A arbetade som servitör och barmästare i företag som hyrde in arbetskraft från X Ab. X Ab hade sina verksamhetslokaler i Jyväskylä, där även A var bosatt. X Ab bedrev inte själv någon restaurangverksamhet och A arbetade inte i X Ab:s lokaler, utan som inhyrd arbetstagare i lokaler där X Ab:s kundföretag (användarföretagen) bedrev verksamhet i Jyväskylätrakten.</p>
    <p>Enligt ett avtal mellan X Ab och Y Ab om beställning av tjänster skulle Y Ab av X Ab köpa servitörstjänster till sin restaurang. Enligt detta avtal arbetade A under tiden 1.2.-20.4.2010 som inhyrd arbetstagare i Y Ab:s restaurang i Nilsiä. A:s arbete där varade alltså en kortare tid än de två år som har satts som gräns i 72 a § 1 mom. i inkomstskattelagen. Arbetsplatsen var belägen över 100 kilometer från A:s hem. Medan A arbetade i Nilsiä övernattade han på egen bekostnad på ett område som tillhörde ett skidcenter. Hans närmare arbetsuppgifter bestämdes av användarföretaget, enligt ett avtal mellan uthyraren X Ab och användarföretaget. Sin lön för denna tid fick A av uthyrningsföretaget, som även svarade för övriga arbetsgivarförpliktelser.</p>
    <p>A hade begärt förhandsavgörande av centralskattenämnden i följande fråga: Om A:s arbetsgivare för skatteåret 2010 betalade honom dagpenning och ersättning för resekostnader, ansågs han då ha arbetat under en sådan arbetsresa som avses i 72 § 2 mom. i inkomstskattelagen, eller kunde A:s arbetsgivare betala skattefria reseersättningar till honom?</p>
    <p>Högsta förvaltningsdomstolen ansåg att när A arbetade som uthyrd arbetstagare i Nilsiä, skulle under ovan nämnda förhållanden Y Ab:s verksamhetslokaler i Nilsiä anses vara hans i 72 b § i inkomstskattelagen avsedda egentliga arbetsplats. Därför kunde A när han arbetade i Nilsiä inte anses arbeta under en sådan arbetsresa som avses i 72 § i inkomstskattelagen och till honom kunde inte för nämnda tid betalas sådana skattefria resekostnadsersättningar om vilka bestäms i 71 § 1 mom. i inkomstskattelagen. Omröstning 4-1.</p>
    <p>Förhandsavgörande för skatteåret 2010.</p>
    <p>Inkomstskattelagen 71 § 1 mom., 72 §, 72 a § 1 mom., 72 b § 1 och 3 mom. samt 73 §</p>
  </dcterms:abstract>
</finlex:document>
