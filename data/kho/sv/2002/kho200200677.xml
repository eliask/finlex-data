<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200200677</dcterms:identifier>
  <finlex:ecliIdentifier>ECLI:FI:KHO:2002:T677</finlex:ecliIdentifier>
  <dcterms:title>26.03.2002/677 HFD:2002:29</dcterms:title>
  <dcterms:description>
    <p>
      <span>Naturskydd</span>
      <span>Inlösen</span>
      <span>Lundskyddsprogrammet</span>
      <span>Miljöministeriets behörighet</span>
      <span>Samägande av fastighet i kvotdelar</span>
    </p>
  </dcterms:description>
  <finlex:registerNumber>4386/1/99</finlex:registerNumber>
  <dcterms:issued>2002-03-26</dcterms:issued>
  <finlex:fileCopyNumber>677</finlex:fileCopyNumber>
  <dcterms:abstract>
    <p>På förslag av miljöcentralen hade miljöministeriet beslutat att för naturskyddsändamål inlösa till staten ett 18,4 hektar stort obrutet område på en udde som ägdes i kvotdelar av privatpersoner. Området ingick delvis i det nationella lundskyddsprogrammet som statsrådet hade godkänt den 13.4.1989. Ministeriet hade dessutom beviljat inlösningstillstånd för ett område i uddens östra del som gränsar till havsstrand och som inte ingick i lundskyddsprogrammet. Samtidigt hade ett mindre område i uddens sydöstra del lämnats utanför inlösningsområdet. Som följd av det förstorade området hade uddens mittersta del, som inte omfattades av inlösningen, blivit omringat av naturskyddsområdet och saknade förbindelse till stranden. Inlösen av detta område i samband med inlösningsförrättningen på det sätt som ministeriet hade avsett var möjligt endast på yrkan av samtliga ägare till kvotdelarna.</p>
    <p>Högsta förvaltningsdomstolen ansåg med beaktande av 77 § 1 mom. naturvårdslagen att miljöministeriet var behörigt med stöd 52 § 2 mom. naturvårdslagen att behandla och avgöra en framställning till inlösningstillstånd för ett område som ingår i det nationella lundskyddsprogrammet. Då man beaktar storleken av området som skulle inlösas utanför lundskyddsprogrammet, dess värde som ett område med strandlinje och konsekvensen av områdets inlösen för ägarnas rättsliga ställning när det gäller de resterande områdena, var området som skulle inlösas utanför lundskyddsprogrammet inte ett sådant område vars gränser i ringa utsträckning avviker från naturskyddsprogrammet som avsågs i 52 § 2 mom. naturvårdslagen. Miljöministeriet var således inte behörigt att fatta beslut om inlösen av området till denna del. Därför skulle beslutet upphävas och miljöministeriets förslag förkastas när det gäller området i fråga.</p>
  </dcterms:abstract>
</finlex:document>
