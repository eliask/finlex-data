<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200201037</dcterms:identifier>
  <finlex:ecliIdentifier>ECLI:FI:KHO:2002:T1037</finlex:ecliIdentifier>
  <dcterms:title>08.05.2002/1037 HFD:2002:36</dcterms:title>
  <dcterms:description>
    <p>
      <span>Miljötillstånd (miljöskyddslagen 86/2000)</span>
      <span>Villkor som skall fogas till ett tillstånd</span>
      <span>Distributionsstation för flytande bränslen</span>
      <span>Viktigt grundvattenområde</span>
      <span>Skyddsåtgärd</span>
      <span>Tillämpning av kemikalielagstiftningen i ett miljötillståndsärende</span>
      <span>Handels- och industriministeriets beslut om hantering och upplagring av farliga kemikalier på distributionsstation</span>
      <span>BAT-principen</span>
      <span>Plastfolie</span>
      <span>Kontinuerlig alarmmöjlighet</span>
    </p>
  </dcterms:description>
  <finlex:registerNumber>1776/3/01</finlex:registerNumber>
  <dcterms:issued>2002-05-08</dcterms:issued>
  <finlex:fileCopyNumber>1037</finlex:fileCopyNumber>
  <dcterms:abstract>
    <p>Ett bolag hade sökt miljötillstånd för väsentlig ändring (ombyggnad) av verksamheten på en distributionsstation för flytande bränslen (dieselstation och A24-station) inom ett grundvattenområde som är viktigt för vattenförsörjningen av tätbebyggelse.</p>
    <p>Enligt ansökan skulle distributionsstationens enkelmantlade bränslelagringscisterner ersättas med nya dubbelmantlade cisterner som är utrustade med ett läckagedetektorsystem. Enligt ansökan skulle förorening av grundvattnet och marken vidare förhindras med en tät beläggning på distributionsstationens gårdsplan, med ett tätningslager (bland annat genom att installera en plastfolie under betongstenläggningen på A24-automatstationens mätarområde), med elektroniska överfyllnadsskydd och med spärrbrunn för påfyllnadsrören.</p>
    <p>Miljönämnden beviljade bolaget ett miljötillstånd enligt miljöskyddslagen (86/2000) som var förenat med bland annat sådana tillståndsvillkor att "en vattentät plastfolie skall installeras utöver påfyllnadsområdet också under bränslecisternerna så att det är möjligt att tömma bassängen som bildas" (tillståndsvillkor 5) och att "systemet för övervakning av vätskenivån i cisternerna skall stå i direkt alarmkontakt till ett ständigt bemannat kontrollrum" (tillståndsvillkor 6).</p>
    <p>Med anledning av bolagets besvär och efter att ha inhämtat utlåtande av handels- och industriministeriet upphävde förvaltningsdomstolen tillståndsvillkoren 5 och 6 som överflödiga.</p>
    <p>Miljöcentralen begärde att förvaltningsdomstolens beslut skulle upphävas och att tillståndsvillkoren 5 och 6 i miljönämndens beslut skulle sättas i kraft.</p>
    <p>Högsta förvaltningsdomstolen godkände miljöcentralens besvär, upphävde förvaltningsdomstolens beslut och satte i kraft tillståndsvillkoren 5 och 6.</p>
    <p>Distributionsstationen som skulle byggas om är belägen på ett grundvattenområde som är viktigt för vattenförsörjningen av tätbebyggelse. På ett sådant område är det nödvändigt att se till att utsläpp av flytande bränslen i marken och grundvattnet i omgivningen förhindras genom skyddsåtgärder med tillämpning av bästa tillgängliga teknik och bästa praxis från miljösynpunkt. Dubbelmantlade cisterner med läckagedetektorsystem i enlighet med handels- och industriministeriets beslut (415/1998) kombinerade med andra åtgärder som ingick i miljönämndens beslut och i beslutets övriga tillståndsvillkor än 5 och 6 är inte nog för att hindra att bränsle släpps ut i marken och grundvattnet och medför förorening eller risk för förorening som förbjuds i 7 och 8 § miljöskyddslagen, i varje fall inte i eventuella exceptionella situationer (exempelvis spill vid påfyllnad och tankning eller oväntade tekniska fel i lagrings- och distributionsanordningarna för flytande bränsle).</p>
  </dcterms:abstract>
</finlex:document>
