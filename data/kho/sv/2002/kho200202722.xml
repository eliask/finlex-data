<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200202722</dcterms:identifier>
  <finlex:ecliIdentifier>ECLI:FI:KHO:2002:T2722</finlex:ecliIdentifier>
  <dcterms:title>30.10.2002/2722 HFD:2002:67</dcterms:title>
  <dcterms:description>
    <p>
      <span>Vattenärende</span>
      <span>Handräckningsärende</span>
      <span>Tillståndskrav</span>
      <span>Färja</span>
      <span>Älv</span>
      <span>Stängningsförbud</span>
      <span>Kungsådra</span>
      <span>Anläggning som har uppförts innan vattenlagen trädde i kraft</span>
      <span>Tillsynsmyndighet</span>
    </p>
  </dcterms:description>
  <finlex:registerNumber>2669/3/00</finlex:registerNumber>
  <dcterms:issued>2002-10-30</dcterms:issued>
  <finlex:fileCopyNumber>2722</finlex:fileCopyNumber>
  <dcterms:abstract>
    <p>Ett handräckningsärende enligt 21 kap. 3 § (264/1961) vattenlagen gällde en färja som hade byggts utan myndigheternas tillstånd i huvudfåran i Kumo älv på 1870-talet och som hade varit i ständigt bruk sedan dess. Färjans vajer går ca 100-120 cm ovanför vattenytan. Den regionala miljöcentralen betraktade färjan som lagstridig och krävde att ägaren skulle förpliktas att söka tillstånd för den. Högsta förvaltningsdomstolen ansåg att bestämmelsen om att hålla kungsådran öppen i 11 § förordningen av den 23.3.1868 om vattenledningar och vattenverk skulle tillämpas i målet. Frågan om huruvida färjan var lagenlig måste avgöras enligt nämnda bestämmelse med hänsyn till förhållandena vid tidpunkten då färjan byggdes. I bestämmelserna och bruket som var rådande när färjan byggdes hade frågan om vilka tillståndsbestämmelser som eventuellt skulle ha varit tillämpliga på färjor förblivit oklar. Eftersom färjan inte hade varit lagstridig vid byggtidpunkten och eftersom den inte senare hade ändrats på ett sådant sätt som skulle ha orsakat olägenhet, skulle miljöcentralens begäran om handräckning avslås.</p>
    <p>Bestämmelserna i 2 kap. 29 § och 30 § vattenlagen ansågs vara tillämpliga på färjan även om den inte hade något tillstånd enligt tidigare lagstiftning.</p>
    <p>Se även HFD 30.10.2002, liggare 2723, 2724 och 2725.</p>
  </dcterms:abstract>
</finlex:document>
