<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200200315</dcterms:identifier>
  <finlex:ecliIdentifier>ECLI:FI:KHO:2002:T315</finlex:ecliIdentifier>
  <dcterms:title>15.02.2002/315 HFD:2002:19</dcterms:title>
  <dcterms:description>
    <p>
      <span>Offentlig upphandling</span>
      <span>Begreppet upphandling</span>
      <span>Konkurrensrådets behörighet</span>
      <span>Blandat avtal</span>
    </p>
  </dcterms:description>
  <finlex:registerNumber>1548/2/01</finlex:registerNumber>
  <dcterms:issued>2002-02-15</dcterms:issued>
  <finlex:fileCopyNumber>315</finlex:fileCopyNumber>
  <dcterms:abstract>
    <p>Kommunen hade begärt anbud om hyrning av en ishall/allaktivitetshall som var under byggnad i kommunen och om organisering av verksamheten. I anbudsbegäran uppmanades anbudsgivarna ange hur mycket de skulle betala kommunen i hyra, hurudan prissättning de skulle tillämpa vid vidareuthyrningen och hur de skulle driva motionssalen och cafeterian samt sköta fastigheten. Kommunen hade tillkännagivit sin avsikt att köpa bokningstiderna i ishallen och allaktivitetshallen under skolornas arbetstid mellan klockan 8.00 och 16.00 och att betala 300 000 mark (moms 22 %) om året i ersättning för denna tid.</p>
    <p>Högsta förvaltningsdomstolen ansåg att det blandade avtalsarrangemanget med ömsesidigt avtal om betalning av vederlag skulle behandlas som en helhet när det gällde att avgöra om det var fråga om en sådan upphandling som avses i lagen om offentlig upphandling. Eftersom lagen om offentlig upphandling inte var tillämplig på den huvudsakliga delen i avtalshelheten, utgjorde helheten inte en upphandling enligt lagen om offentlig upphandling enbart på grund av det faktum att kommunen på samma gång upphandlade bokningstiderna. Konkurrensrådet var inte behörigt att pröva ansökan som det hade förelagts.</p>
  </dcterms:abstract>
</finlex:document>
