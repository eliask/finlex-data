<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200200247</dcterms:identifier>
  <finlex:ecliIdentifier>ECLI:FI:KHO:2002:T247</finlex:ecliIdentifier>
  <dcterms:title>08.02.2002/247 HFD:2002:15</dcterms:title>
  <dcterms:description>
    <p>
      <span>Miljötillstånd</span>
      <span>Krav på miljötillstånd</span>
      <span>Tillståndsplikt</span>
      <span>Avledande av avloppsvatten</span>
      <span>Hushållsavloppsvatten</span>
      <span>Avloppsvatten i glesbygden</span>
      <span>Fritidsbostad</span>
      <span>Vattenklosett</span>
      <span>Rening i markbädd</span>
      <span>Småskaligt reningsverk</span>
    </p>
  </dcterms:description>
  <finlex:registerNumber>373/3/01</finlex:registerNumber>
  <dcterms:issued>2002-02-08</dcterms:issued>
  <finlex:fileCopyNumber>247</finlex:fileCopyNumber>
  <dcterms:abstract>
    <p>Miljöinspektören hade fattat ett beslut som gällde två fastigheter i fritidsbruk och som innehöll bestämmelser om avledande av avloppsvatten och ett konstaterande att det på grund av planbestämmelserna inte var möjligt att avleda avloppsvatten från vattenklosett. A hade anhållit om tillstånd att avvika från miljöinspektörens beslut för toalettavloppsvattnets del, och samhällstekniska nämndens tillstånds- och tillsynssektion hade beslutat att inte bevilja tillståndet. Sedan A hade överklagat tillstånds- och tillsynssektionens beslut, upphävde förvaltningsdomstolen beslutet och beslutade behandla ärendet direkt, och beviljade A tillstånd att leda avloppsvatten i enlighet med den plan som A hade lagt fram. Förvaltningsdomstolen hade tagit med i tillståndet en bestämmelse om att bygga en särskild brunn som gör det möjligt att inspektera systemets funktion.</p>
    <p>Högsta förvaltningsdomstolen konstaterade att A hade anhållit om tillstånd att i samband med saneringen av ett fritidshus bygga en vattenklosett och leda avloppsvattnet från ett småskaligt reningsverk genom en inspektionsbrunn för att filtreras i marken i en infiltrationsbädd som särskilt skulle anläggas för två fritidsfastigheter som gränsar till en sjö. Då man beaktade det allmänna kravet enligt 103 § 1 mom. miljöskyddslagen om att avloppsvattnet från en enskild fastighet skall avledas så att det inte uppstår risk för förorening av miljön och att behandlingen av hushållsavloppsvatten från vattenklosetter med beaktande av 18 § och 103 § 2 mom. miljöskyddslagen inte är avsedd att avgöras på förhand i tillståndsförfarande, kunde tillståndsplikten för verksamheten inte grunda sig på att verksamheten kan orsaka förorening av vattendrag eller mindre bädd på det sätt som avses i 28 § 2 mom. 1 eller 2 punkten miljöskyddslagen. I ärendet fanns inte heller något annat skäl för krav på miljötillstånd enligt miljöskyddslagen. Därför skulle förvaltningsdomstolens beslut upphävas och undanröjas.</p>
  </dcterms:abstract>
</finlex:document>
