<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200200244</dcterms:identifier>
  <finlex:ecliIdentifier>ECLI:FI:KHO:2002:T244</finlex:ecliIdentifier>
  <dcterms:title>07.02.2002/244 HFD:2002:13</dcterms:title>
  <dcterms:description>
    <p>
      <span>Mervärdesskatt</span>
      <span>Skattepliktig försäljning</span>
      <span>Varor i eget bruk</span>
      <span>Överlåtelse utan vederlag</span>
      <span>Allmän avdragsrätt</span>
      <span>Säljstöd</span>
      <span>Säljtävling</span>
      <span>Varuvinst</span>
    </p>
  </dcterms:description>
  <finlex:registerNumber>1823/2/00</finlex:registerNumber>
  <dcterms:issued>2002-02-07</dcterms:issued>
  <finlex:fileCopyNumber>244</finlex:fileCopyNumber>
  <dcterms:abstract>
    <p>A Ab, som bedrev handel med konsumtionselektronik, anordnade säljtävlingar för säljpersonalen hos sina auktoriserade återförsäljare. Säljpersonalen tilldelades poäng för varje såld vara som hörde till A Ab:s sortiment, och vinsten avgjordes utgående från antalet samlade säljpoäng. Varorna som överläts som vinster var antingen A Ab:s egna försäljningsartiklar eller varor som skaffats utifrån för ändamålet.</p>
    <p>Överlåtelsen av varor utan vederlag till de självständiga återförsäljarnas säljpersonal i samband med säljtävlingarna hörde till A Ab:s skattepliktiga affärsverksamhet, eftersom avsikten med säljtävlingarna var att öka försäljningen av A Ab:s produkter både när det gällde A Ab och de självständiga årterförsäljarna. Därför hade A Ab rätt att dra av mervärdesskatten på sina anskaffningar för säljtävlingarna med stöd av 102 § 1 mom. 1 punkten mervärdesskattelagen. I ett sådant fall skulle bestämmelsen i 21 § mervärdesskattelagen likväl tolkas så att skatt skulle betalas på den vederlagsfria varuöverlåtelsen som för varor i eget bruk. Då det inte var fråga om varuprov eller sedvanlig reklamgåva enligt 25 § mervärdesskattelagen, skulle A Ab följaktligen betala mervärdesskatt på den vederlagsfria varuöverlåtelsen i samband med säljtävlingarna till återförsäljarnas säljpersonal enligt bestämmelserna för varor i eget bruk. I detta avseende saknade det betydelse huruvida varorna var A Ab:s egna försäljningsartiklar eller varor som hade skaffats utifrån för ändamålet. Förhandsavgörande för perioden 1.1.1999 - 31.12.2000.</p>
  </dcterms:abstract>
</finlex:document>
