<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200202802</dcterms:identifier>
  <finlex:ecliIdentifier>ECLI:FI:KHO:2002:T2802</finlex:ecliIdentifier>
  <dcterms:title>04.11.2002/2802 HFD:2002:70</dcterms:title>
  <dcterms:description>
    <p>
      <span>Mentalvård</span>
      <span>Psykiatrisk sjukhusvård</span>
      <span>Kriminalpatient</span>
    </p>
  </dcterms:description>
  <finlex:registerNumber>2577/3/01</finlex:registerNumber>
  <dcterms:issued>2002-11-04</dcterms:issued>
  <finlex:fileCopyNumber>2802</finlex:fileCopyNumber>
  <dcterms:abstract>
    <p>Rättsskyddscentralen för hälsovården hade med stöd av 8 § och 17 § 2 mom. mentalvårdslagen låtit bli att fastställa ett beslut av överläkaren i ett statligt sinnessjukhus att avsluta den psykiatriska sjukhusvård som A hade fått oberoende av sin vilja, och beslutat om fortsatt psykiatrisk sjukhusvård oberoende av patientens vilja på den grunden att A led av paranoia, störd verklighetsuppfattning, vanföreställningar och påverkningsupplevelser om sin omgivning och om sig själv och inte kunde behandlas i den öppna vården på grund av bristande sjukdomsinsikt. Den allvarliga mentala störningen, som A konstaterades lida av efter att vården i det statliga sinnessjukhuset hade varat sex månader i enlighet med 17 § 2 mom. mentalvårdslagen, hade enligt högsta förvaltningsdomstolen inte påvisats innebära en sådan uppenbar störning av verklighetsuppfattningen som kan betraktas som psykos. Rättsskyddscentralen för hälsovården kunde därför inte låta bli att fastställa beslutet att avsluta vården av A, som hade fattats av överläkaren som var ansvarig för den psykiatriska vården i det statliga sinnessjukhuset. Högsta förvaltningsdomstolen upphävde beslutet som rättsskyddscentralen för hälsovården hade fattat och återförvisade, utan att omedelbart fastställa överläkarens beslut, ärendet till rättsskyddscentralen för hälsovården för fastställelse av överläkarens beslut och för eventuella andra åtgärder som högsta förvaltningsdomstolens avgörande ger anledning till.</p>
  </dcterms:abstract>
</finlex:document>
