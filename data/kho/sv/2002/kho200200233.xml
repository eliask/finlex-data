<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200200233</dcterms:identifier>
  <finlex:ecliIdentifier>ECLI:FI:KHO:2002:T233</finlex:ecliIdentifier>
  <dcterms:title>06.02.2002/233 HFD:2002:12</dcterms:title>
  <dcterms:description>
    <p>
      <span>Fiske</span>
      <span>Vård av fiskbeståndet</span>
      <span>Ökning av fiskbeståndet</span>
      <span>Mete</span>
      <span>Pilkfiske</span>
      <span>Handredskapsfiske</span>
      <span>Särskilda skäl</span>
      <span>Begränsning av mete</span>
      <span>Förbud mot mete</span>
      <span>Begränsning av pilkfiske</span>
      <span>Förbud mot pilkfiske</span>
      <span>Begränsning av handredskapsfiske</span>
      <span>Förbud mot handredskapsfiske</span>
      <span>Osedvanligt effektiv vård av fiskbeståndet</span>
      <span>Säkerställande av resultaten av en osedvanligt effektiv vård av fiskbeståndet</span>
    </p>
  </dcterms:description>
  <finlex:registerNumber>1149/3/00</finlex:registerNumber>
  <dcterms:issued>2002-02-06</dcterms:issued>
  <finlex:fileCopyNumber>233</finlex:fileCopyNumber>
  <dcterms:abstract>
    <p>Ett antal fiskelag hade träffat var sitt avtal med en förening om att fiskelaget för en tid av tio år skulle överlåta fiskerätten i sitt vattenområde i en insjövik till föreningen som bedriver kommersiellt fritidsfiske vintertid i form av pilkfiske. Avtalet innehöll bland annat bestämmelser om att föreningen med avstängningsnät eller någon annan anordning kunde stänga av ett sund som leder från viken till sjöns övriga delar. För arrendetiden kan föreningen ansöka om specialtillstånd och fångstbegränsningar för fisket som företagaren behöver för verksamheten. Föreningen skulle sköta utplanteringen av fisk i vattenområdet, som varje vinterfiskesäsong omfattade ca 1 000 kg bland annat "insjööring, insjölax, röding, harr (regnbågslax)".</p>
    <p>Det slag av verksamhet som föreningen bedrev tjänade inte de syften enligt 1 § lagen om fiske som handlar om att uppnå största möjliga bestående produktivitet hos vattenområdena och en ökning av fiskbeståndet. Den utplanterade fisken var av fångststorlek och bestod till största delen av regnbågslax. Regnbågslaxen hör inte till de naturliga arterna i Finlands vattendrag och kan inte föröka sig här. Sättfisken fiskades ut på kort tid. Fisk måste utplanteras flera gånger om året. Utplanteringarna i viken tjänade till att bevara fiskbeståndet i mening att trygga kontinuiteten i den kommersiella verksamhet som föreningen utövade i vattenområdet. Det var inte fråga om ett effektivt och ändamålsenligt utnyttjande av de viktiga näringstillgångarna som ingår i fiskbestånden i våra vatten. Det kommersiella fritidsfisket som föreningen bedrev utgjorde inte ett sådant särskilt skäl som kunde ligga till grund för en begränsning eller ett förbud enligt 11 § 1 mom. lagen om fiske. Således fanns det inte några grunder för att begränsa eller förbjuda mete och pilkfiske enligt 8 § lagen om fiske.</p>
    <p>Utplanteringen av fisk som föreningen hade gjort i viken var inte osedvanligt effektiv vård av fiskbeståndet enligt 11 § 2 mom. lagen om fiske, och därmed var det inte fråga om att säkerställa resultatet av en sådan vård. Således fanns det inte några grunder för att förbjuda fiske med handredskap enligt 8 § lagen om fiske.</p>
  </dcterms:abstract>
</finlex:document>
