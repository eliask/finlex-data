<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201103490</dcterms:identifier>
  <finlex:ecliIdentifier>ECLI:FI:KHO:2011:T3490</finlex:ecliIdentifier>
  <dcterms:title>7.12.2011/3490 HFD:2011:98</dcterms:title>
  <dcterms:description>
    <p>
      <span>Utlänningsärende</span>
      <span>Verkställighet av beslut om avvisning</span>
      <span>Separat beslut av förvaltningsdomstolen</span>
      <span>Begränsning av rätten att söka ändring</span>
      <span>Lagakraftvunnet beslut</span>
      <span>Prövning av ansökan om återbrytande</span>
      <span>Huvudsaken anhängig i förvaltningsdomstolen</span>
      <span>Effektivt rättsmedel</span>
      <span>Europeiska människorättskonventionen</span>
      <span>Unionsrätten</span>
      <span>Stadgan om de grundläggande rättigheterna</span>
      <span>Människorättsdomstolens meddelande</span>
    </p>
  </dcterms:description>
  <finlex:registerNumber>2523/1/11</finlex:registerNumber>
  <dcterms:issued>2011-12-07</dcterms:issued>
  <finlex:fileCopyNumber>3490</finlex:fileCopyNumber>
  <dcterms:abstract>
    <p>I samband med att Migrationsverket hade avslagit A:s ansökan om uppehållstillstånd hade Migrationsverket också bestämt att A skulle avvisas till sitt hemland. Enligt ansökan om uppehållstillstånd hade A, som var född 1935, olika slags sjukdomar och var helt beroende av sin dotter, som var bosatt i Finland och som var finsk medborgare. Enligt ansökan hade A inget hem eller socialt nätverk i sitt hemland. Förvaltningsdomstolen hade med ett separat beslut avslagit A:s yrkande om att avvisningsbeslutets verkställighet skulle förbjudas och meddelat att domstolen senare skulle ge sitt avgörande med anledning av A:s besvär. Medan huvudsaken ännu var anhängig i förvaltningsdomstolen yrkade A i högsta förvaltningsdomstolen att förvaltningsdomstolen nyss nämnda beslut skulle återbrytas och dess verkställighet förbjudas, så att A inte skulle avlägsnas ur landet förrän förvaltningsdomstolen hade avgjort huvudsaken, det vill säga A:s besvär över Migrationsverkets beslut.</p>
    <p>Förvaltningsdomstolens ovan nämnda separata beslut, som enligt utlänningslagen kunde överklagas hos högsta förvaltningsdomstolen endast i samband med att ändring söktes i huvudsaken, innebar ännu inte att frågan om verkställighetsförbud skulle ha avgjorts med ett beslut som vunnit laga kraft. Ändring i huvudsaken fick sökas hos högsta förvaltningsdomstolen endast om högsta förvaltningsdomstolen beviljade besvärstillstånd. Förvaltningsdomstolens beslut innebar inte att A inte kunde göra en ny ansökan till förvaltningsdomstolen om att verkställigheten skulle förbjudas eller avbrytas. Dessutom var även förvaltningsdomstolen skyldig att trots sitt tidigare separata beslut förbjuda verkställigheten, om A:s personliga omständigheter eller andra omständigheter gav anledning att göra det. En ansökan om återbrytande kan inte gälla andra än lagakraftvunna beslut, och enligt nationella rättsregler var det inte möjligt för högsta förvaltningsdomstolen att pröva en ansökan om återbrytande av förvaltningsdomstolens ovan nämnda separata beslut.</p>
    <p>Om avvisningsbeslutets verkställighet inte förbjöds, kunde detta innebära att möjligheten att söka ändring i huvudsaken i praktiken kunde bli gagnlös, varför det för att trygga A:s rättsskydd dock undantagsvis var skäl att överväga om A:s ansökan borde tas till prövning i högsta förvaltningsdomstolen trots det krav på laga kraft som föreskrivs i 58 § i förvaltningsprocesslagen och den begränsning i rätten att söka ändring om vilken bestäms i 199 § 2 mom. i utlänningslagen. Av betydelse i sammanhanget var särskilt tolkningar av bestämmelser i Europeiska människorättskonventionen och unionsrättsliga bestämmelser. På de grunder som framgår av avgörandet fanns det dock inte enligt Europeiska människorättskonventionen eller de unionsrättsliga bestämmelserna skäl att avvika från de nationella bestämmelserna och ta A:s ansökan om återbrytande till prövning i högsta förvaltningsdomstolen. Det var förvaltningsdomstolens sak att när den tog ställning till huvudsaken, som gällde uppehållstillstånd och avvisning, överväga hur A:s rättsskydd effektivt kunde tillgodoses under rättegången.</p>
    <p>Omröstning 4-1.</p>
    <p>Utlänningslagen 147 §, 199 § 2 mom., 201 § 1 mom. och 200 § 2 mom.<br/> Förvaltningsprocesslagen 58 § och 63 §<br/> Finlands grundlag 22 §<br/> Europeiska unionens stadga om de grundläggande rättigheterna artikel 47 §<br/> Europeiska människorättskonventionen artiklarna 3 och 13</p>
  </dcterms:abstract>
</finlex:document>
