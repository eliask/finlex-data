<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201102421</dcterms:identifier>
  <finlex:ecliIdentifier>ECLI:FI:KHO:2011:T2421</finlex:ecliIdentifier>
  <dcterms:title>30.8.2011/2421 HFD:2011:74</dcterms:title>
  <dcterms:description>
    <p>
      <span>Mervärdesbeskattning</span>
      <span>Mervärdesskattens tillämpningsområde</span>
      <span>Överlåtelse av rörelse eller del av rörelse</span>
      <span>Försäljning av fastighet jämte hyreskontrakt</span>
      <span>Fortsättning av uthyrningsverksamhet</span>
    </p>
  </dcterms:description>
  <finlex:registerNumber>1759/2/09</finlex:registerNumber>
  <dcterms:issued>2011-08-30</dcterms:issued>
  <finlex:fileCopyNumber>2421</finlex:fileCopyNumber>
  <dcterms:abstract>
    <p>A Ab bedrev uthyrning av affärsfastigheter som ägdes av bolaget. Bolaget var också infört i registret över mervärdesskattskyldiga för rörelse innefattande upplåtelse av nyttjanderätt till fastigheter. A Ab hade till B Ab sålt affärsfastigheter på sex olika orter i Finland. Samtliga de sålda fastigheterna hade använts av A Ab i dess mervärdesskattepliktiga uthyrningsrörelse. Även köparen B Ab bedrev uthyrning av affärsfastigheter och bolaget var infört i registret över mervärdesskattskyldiga för rörelse innefattande upplåtelse av nyttjanderätt till fastigheter. I samband med försäljningen överfördes alla hyreskontrakten för de sålda fastigheterna på B Ab, som fortsatte den mervärdesskattepliktiga uthyrningen av fastigheterna till samma hyresgäster. A Ab fortsatte sin uthyrningsverksamhet med sina återstående affärsfastigheter.</p>
    <p>Fastigheterna och hyreskontrakten utgjorde en sådan i 19 a § 1 mom. i mervärdesskattelagen avsedd del av en rörelse att överlåtelse av varor och tjänster inte betraktas som försäljning när de överlåts i samband med att en sådan del av en rörelse överlåts. I detta sammanhang saknade det betydelse att A Ab inte hade överlåtit samtliga de fastigheter som ingick i rörelsen, utan efter överlåtelsen fortsatte att bedriva samma rörelse med andra fastigheter.</p>
    <p>Skatteverkets förhandsavgörande för tiden 5.11.2008-31.12.2009<br/> Mervärdesskattelagen 1 § 1 mom. 1 punkten, 17 §, 18 § och 19 a §<br/> Rådets direktiv 2006/112/EG om ett gemensamt system för mervärdesskatt, artikel 2.1.a och 2. 1.c, 14.1, 19, 24.1 och 29<br/> Unionens domstols dom i målet C-497/01, Zita Modes, och den rättspraxis som framgår av denna dom.</p>
  </dcterms:abstract>
</finlex:document>
