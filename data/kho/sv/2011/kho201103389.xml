<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201103389</dcterms:identifier>
  <finlex:ecliIdentifier>ECLI:FI:KHO:2011:T3389</finlex:ecliIdentifier>
  <dcterms:title>23.11.2011/3389 HFD:2011:96</dcterms:title>
  <dcterms:description>
    <p>
      <span>Markanvändning och byggande</span>
      <span>Ändring av detaljplan</span>
      <span>Planläggningsförfarande</span>
      <span>Växelverkan</span>
      <span>Oskälig olägenhet</span>
      <span>Legotagare</span>
      <span>Innehavare av rättighet</span>
      <span>Bostadsfastighet</span>
      <span>Ägare av byggnad</span>
    </p>
  </dcterms:description>
  <finlex:registerNumber>153/1/10</finlex:registerNumber>
  <dcterms:issued>2011-11-23</dcterms:issued>
  <finlex:fileCopyNumber>3389</finlex:fileCopyNumber>
  <dcterms:abstract>
    <p>Stadsfullmäktige hade beslutat ändra en detaljplan så, att det bland annat blev möjligt att riva en bostadsbyggnad på en tomt som staden upplåtit med ett legokontrakt som år 2002 förnyats att gälla till år 2032. Avsikten med planändringen var att göra det möjligt att ordna och förbättra boende i servicebostäder på området.</p>
    <p>Då planändringen när den verkställdes skulle komma att innebära att bostadsbyggnaden där ändringssökandena var innehavare revs och ändringen därför påverkade såväl de i byggnaden bosatta personernas boendeförhållanden som byggnadens ägares möjlighet att få hyresavkastning, borde under dessa förhållanden de som hade framställt en anmärkning med anledning av planförslaget ha underrättas om stadens motiverade ställningstagande till anmärkningen, trots att det i 65 § 2 mom. i markanvändnings- och bygglagen inte särskilt föreskrivs när de som har framställt en anmärkning ska underrättas om kommunens motiverade ställningstagande. Med beaktande av att stadens hade sänt sitt ställningstagande utan dröjsmål efter att de behöriga organen i kommunen hade behandlat anmärkningarna, hade det dock inte skett ett sådant fel i förfarandet att beslutet av denna anledning borde upphävas.</p>
    <p>Legorättens innehavare och husets ägare skulle i detta fall betraktas som sådana andra rättsinnehavare som avses i 54 § 3 mom. i markanvändnings- och bygglagen. Att detaljplanens genomförande skulle komma att medföra att byggnaden revs kunde även betraktas som en i nämnda lagrum avsedd oskälig olägenhet för legorättens innehavare. Denna olägenhet kunde för hans vidkommande inte avhjälpas enbart genom betalning av ersättning för hävningen av legokontraktet eller lösen för legorätten och byggnaden. Med hänsyn till den styrande verkan som generalplanen har, de krav på innehållet i en detaljplan som ställs i 54 § 2 mom. i markanvändnings- och bygglagen samt planens målsättningar ansågs detaljplanen dock inte ha vållat andra rättsinnehavare sådana oskäliga olägenheter som hade kunnat undvikas utan de mål som ställs för planen eller de krav som ställs på den hade åsidosatts. Beslutet att ändra planen stod således inte heller i strid med bestämmelsen i 54 § 3 mom. i markanvändnings- och bygglagen.</p>
    <p>Markanvändnings- och bygglagen 54 § 2 och 3 mom., 62 § och 65 §<br/> Markanvändnings- och byggförordningen 30 §</p>
    <p>Se även HFD 2009:63.</p>
  </dcterms:abstract>
</finlex:document>
