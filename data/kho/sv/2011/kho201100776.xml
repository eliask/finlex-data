<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201100776</dcterms:identifier>
  <finlex:ecliIdentifier>ECLI:FI:KHO:2011:T776</finlex:ecliIdentifier>
  <dcterms:title>25.3.2011/776 HFD:2011:28</dcterms:title>
  <dcterms:description>
    <p>
      <span>Utlänningsärende</span>
      <span>Främlingspass</span>
      <span>Särskilda skäl</span>
      <span>Oskälighet</span>
      <span>Värnplikt</span>
      <span>Turkiet</span>
    </p>
  </dcterms:description>
  <finlex:registerNumber>3763/1/09</finlex:registerNumber>
  <dcterms:issued>2011-03-25</dcterms:issued>
  <finlex:fileCopyNumber>776</finlex:fileCopyNumber>
  <dcterms:abstract>
    <p>Turkiske medborgaren A, som var född år 1968 hade kommit till Finland vid drygt 20 års ålder och bott här i cirka 20 års tid. Han hade en familj till vilken hörde en finsk hustru och minderåriga barn. A hade år 1991 beviljats ett turkiskt pass, vars giltighetstid hade förlängts flera gånger, dock inte efter år 2008, eftersom A inte hade gjort militärtjänst i Turkiet.</p>
    <p>A, som ansökte om främlingspass i Finland, hade under årens lopp flera gånger förnyat sitt turkiska pass medveten om sin värnplikt i Turkiet samt om att han, om han före värnpliktålderns utgång ville förnya sitt pass, i något skede skulle bli tvungen att klara upp värnpliktsfrågan med de turkiska myndigheterna. Med beaktande av A:s familjförhållanden och ålder samt den långa tid som han hade bott i Finland skulle det naturligtvis bli svårt för A att fullgöra sin värnplikt i Turkiet. Med hänsyn till den utredning som man hade fått om denna värnplikt kunde svårigheterna dock inte anses vara sådana att det hade varit oskäligt att vägra A främlingspass. Det fanns således inte något i lagen avsett särskilt skäl att bevilja A främlingspass.</p>
    <p>På bedömningen inverkade också att A inte i något skede hos de turkiska myndigheterna hade ansökt om att bli befriad från värnplikten eller annars hade tagit kontakt med vederbörande myndigheter i Turkiet. Han hade således inte utnyttjat de nationella rättsmedel som hade stått till hans förfogande i Turkiet, som var medlem av Europarådet.</p>
    <p>Migrationsverket hade kunnat avslå A:s ansökan.</p>
    <p>Omröstning 3-2.</p>
    <p>Utlänningslagen 134 § 1 mom.</p>
  </dcterms:abstract>
</finlex:document>
