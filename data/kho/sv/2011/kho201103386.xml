<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201103386</dcterms:identifier>
  <finlex:ecliIdentifier>ECLI:FI:KHO:2011:T3386</finlex:ecliIdentifier>
  <dcterms:title>23.11.2011/3386 HFD:2011:95</dcterms:title>
  <dcterms:description>
    <p>
      <span>Begäran om förhandsavgörande av unionens domstol</span>
      <span>Startstöd till unga jordbrukare</span>
      <span>Ägare till jordbruksföretag</span>
      <span>Etablering som ägare till jordbruksföretagare</span>
      <span>Tidigare verksamhet inom jordbruket</span>
      <span>Avbruten utbetalning av stöd</span>
      <span>Villkor för att bevilja stöd</span>
      <span>Jordbruk i bolagsform</span>
      <span>Företagarinkomst</span>
    </p>
  </dcterms:description>
  <finlex:registerNumber>313/2/10</finlex:registerNumber>
  <dcterms:issued>2011-11-23</dcterms:issued>
  <finlex:fileCopyNumber>3386</finlex:fileCopyNumber>
  <dcterms:abstract>
    <p>Ändringssökanden hade på ansökan beviljats startstöd till unga jordbrukare på den grunden att han köpt sin hemgård. Stödmyndigheten hade dock senare beslutat avbryta utbetalningen av stödet med hänvisning till att ändringssökanden inte uppfyllde villkoren för att beviljas stöd. Ändringssökanden hade tidigare varit minoritetsaktieägare och verkställande direktör i ett aktiebolag till vars verksamhetsområde hade hört bland annat att föda upp slaktsvin.</p>
    <p>Högsta förvaltningsdomstolen hade att ta ställning till om stödmyndigheten hade haft rätt att avbryta utbetalningen av startstödet på den grunden att ändringssökandens stödansökan borde ha avslagits till följd av hans tidigare verksamhet, då ändringssökanden inte kunde betraktas som en person som för första gången etablerade sig som ägare till ett jordbruksföretag.</p>
    <p>Högsta förvaltningsdomstolen beslöt skjuta upp handläggningen av målet och med stöd av artikel 267 i fördraget om Europeiska unionens funktionssätt framställa följande begäran om förhandsavgörande till unionens domstol:</p>
    <p>1. Hur ska man tolka bestämmelsen i ledet a i den första punkten i artikel 22 i Rådets förordning (EG) nr 1698/2005 ("för första gången etablerar sig som ägare till ett jordbruksföretag"), och bestämmelserna i punkterna 4 och 6 i artikel 13 i Rådets förordning (EG) nr 1974/2006, när man har en situation där jordbruket bedrivs som en del av ett bolags rörelse? Då det gäller att avgöra om en person för första gången har etablerat sig som ägare till ett jordbruksföretag, vilken av följande omständigheter ska ha avgörande betydelse vid bedömningen av sökandens tidigare verksamhet: att sökanden till följd av sitt aktieinnehav har haft bestämmanderätten i bolaget, storleken av den inkomst som sökanden har fått från jordbruket eller det huruvida sökandens verksamhet i bolaget kan separeras från den övriga bolagsverksamheten så att den framstår som en funktionellt och ekonomiskt självständig produktionsenhet? Eller ska frågan huruvida sökanden tidigare etablerat sig som ägare till ett jordbruksföretag avgöras efter en sammantagen bedömning, där man utöver ovan nämnda omständigheter även ger vikt åt personens ställning i bolaget och förekomsten av faktisk företagarrisk?</p>
    <p>2. När det gäller att ta ställning till den tidigare verksamhetens betydelse för beviljande av stödet, ska frågan under vilka förutsättningar en person är ägare till ett jordbruksföretag då avgöras så, att tolkningen är densamma både när det gäller den tidigare verksamheten och den verksamhet för vilken stödet söks? Förutsätter ett avslag på en ansökan om stöd till unga jordbrukare enligt artikel 22 i rådets förordning nr 1698/2005 att den tidigare verksamheten enligt nu gällande bestämmelser i princip kan bedömas ha varit verksamhet för vilken stödet hade kunnat beviljas?</p>
    <p>3. Ska bestämmelsen i det fjärde stycket i artikel 13 i Rådets förordning nr 1974/2006 tolkas så, att en medlemsstat med stöd av denna bestämmelse i sin nationella lagstiftning kan precisera eller närmare definiera de ovan i fråga 1 nämnda kriterierna för när en person ska anses ha etablerat sig som ägare till ett jordbruksföretag, eller ger bestämmelsen endast medlemsstaten rätt att definiera etableringstidpunkten?</p>
    <p>Rådets förordning (EG) nr 1698/2005 om stöd för landsbygdsutveckling från Europeiska jordbruksfonden för landsbygdsutveckling artiklarna 20 och 22<br/> Kommissionens förordning (EG) nr 1974/2006 om tillämpningsföreskrifter för rådets förordning (EG) nr 1698/2005 om stöd för landsbygdsutveckling från Europeiska jordbruksfonden för landsbygdsutveckling artikel 13<br/> Lagen om strukturstöd till jordbruket 2 § 1 mom., 4 § 1 mom. 2 punkten, 5 §, 6 § 1 mom., 8 § 1 mom., 46 §<br/> Statsrådets förordning om investeringsstöd för gårdsbruk och om startstöd till unga jordbrukare 3 § 1 mom., 5 § 1 mom., 16 § 1 och 3 mom., 17 § och 18 §<br/> Aktiebolagslagen 6 kap. 17 § 1 mom.</p>
  </dcterms:abstract>
</finlex:document>
