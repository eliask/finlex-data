<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201101478</dcterms:identifier>
  <finlex:ecliIdentifier>ECLI:FI:KHO:2011:T1478</finlex:ecliIdentifier>
  <dcterms:title>7.6.2011/1478 HFD:2011:54</dcterms:title>
  <dcterms:description>
    <p>
      <span>Markanvändning och byggande</span>
      <span>Generalplan</span>
      <span>Markägare</span>
      <span>Byggrätt</span>
      <span>Oskälig olägenhet</span>
      <span>Jämbördighet</span>
      <span>Tillräcklig utredning om naturförhållanden</span>
      <span>Möjlighet att uttala sin åsikt om utredningar</span>
      <span>Rekreationsområde</span>
      <span>Krav på innehållet i en plan</span>
      <span>Naturvärden</span>
    </p>
  </dcterms:description>
  <finlex:registerNumber>1272, 1282, 1311, 1324 och 1326/1/10</finlex:registerNumber>
  <dcterms:issued>2011-06-07</dcterms:issued>
  <finlex:fileCopyNumber>1478</finlex:fileCopyNumber>
  <dcterms:abstract>
    <p>Stadsfullmäktige hade antagit en delgeneralplan för ett nytt bostadsområde av stor betydelse. Huvuddelen av ändringssökandenas två lägenheter hade i delgeneralplanen betecknats som rekreationsområde (V). På lägenheterna fanns också en tjärn, som med kringliggande område hade betecknats som naturskyddsområde (SL).</p>
    <p>Enligt de krav som ställts på innehållet i planen fanns det behov att i delgeneralplanen anvisa också närliggande rekreationsområden för det nya bostadsområdet. Enligt de utredningar som hänförde sig till delgeneralplanen var det område som ändringssökandenas lägenheter omfattade särskilt lämpligt som rekreationsområde till följd av sitt läge och sina topografiska förhållanden samt de med naturen, landskapet och den byggda miljön förknippade värden som fanns på området. Med hänsyn till vad som utretts om naturvärdena hos tjärnen och dess omgivning samt de allmänna förutsättningarna för inrättande av naturskyddsområden, vilka framgår av 10 § 2 mom. i naturvårdslagen, hade tjärnen och dess omgivning i delgeneralplanen kunnat betecknas som SL-område.</p>
    <p>För de V- och SL-områden som i delgeneralplanen hade anvisats på ändringssökandenas lägenheter fanns det följaktligen godtagbara grunder som hänförde sig till markanvändningen. När man dessutom beaktade att ändringssökandenas lägenheter befann sig på ett urbant område och ett bostadsområde (A) som enligt delgeneralplanen skulle komma att förläggas till den ena av ändringssökandenas två lägenheter samt den i 101 § föreskrivna inlösningsskyldigheten, vållade delgeneralplanen inte markägarna oskälig olägenhet och kravet att markägare ska bemötas jämbördigt hade inte åsidosatts.</p>
    <p>Ett område på ett annat ställe på delgeneralplanområdet hade i delgeneralplanen betecknats som bostadsområde (A). I de naturutredningar som hade gjorts för delgeneralplanen hade området inte inkluderats i utredningen. De uppgifter om områdets naturvärden som fanns i stadens miljöcentrals informationssystem för naturdata hade inte heller vid uppgörandet av delgeneralplanen varit tillgängliga för intressenterna i en sådan form att intressenterna skulle ha kunnat uttala sin åsikt om dem på det sätt som förutsätts i lagen. Nämnda uppgifter hade funnits i informationssystemet för naturdata i stadens intranät och bland annat planläggarna hade tillgång till detta nät. Samma uppgifter fanns inte i det system som allmänheten hade tillgång till. Till denna del baserade sig delgeneralplanen alltså inte på tillräckliga undersökningar eller utredningar.</p>
    <p>Finlands grundlag 6 §<br/> Markanvändnings- och bygglagen 9 §, 39 § 2 och 4 mom. samt 62 § 1 mom.</p>
  </dcterms:abstract>
</finlex:document>
