<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201101792</dcterms:identifier>
  <finlex:ecliIdentifier>ECLI:FI:KHO:2011:T1792</finlex:ecliIdentifier>
  <dcterms:title>29.6.2011/1792 HFD:2011:59</dcterms:title>
  <dcterms:description>
    <p>
      <span>Offentlig upphandling</span>
      <span>Direktupphandling</span>
      <span>När kan direktupphandling ske</span>
      <span>Hälso- och sjukvård</span>
      <span>Rekryteringsprogramvara</span>
      <span>Hotande arbetskonflikt</span>
      <span>Påföljder</span>
      <span>Primära påföljder</span>
      <span>Gottgörelse</span>
    </p>
  </dcterms:description>
  <finlex:registerNumber>450/2/09</finlex:registerNumber>
  <dcterms:issued>2011-06-29</dcterms:issued>
  <finlex:fileCopyNumber>1792</finlex:fileCopyNumber>
  <dcterms:abstract>
    <p>Ett kontrakt om tjänsteupphandling avseende programvara för rekrytering och vikariebemanning hade slutits för en längre tid och med ett vidare föremål än vad som hade varit absolut nödvändigt med hänsyn till grunden för direktupphandlingen, som enligt den upphandlande enheten var en hotande arbetskonflikt inom hälso- och sjukvården. Upphandlingskontraktet hade dessutom slutits vid en tidpunkt när det inte längre fanns grunder för direktupphandling. Den på detta sätt genomförda direktupphandlingen ansågs ha skett utan att det fanns förutsättningar för direktupphandling enligt 27 § 3 mom. i lagen om offentlig upphandling.</p>
    <p>Med beaktande av att direktupphandlingsbeslutet hade fattats 14.11.2007 med hänvisning till en hotande arbetskonflikt inom hälso- och sjukvården och att det kontrakt som med stöd av nämnda beslut hade slutits 10.12.2007 fortfarande var i kraft, påförde högsta förvaltningsdomstolen påföljder enligt 76 § 1 mom. 1-3 punkten i lagen om offentlig upphandling (348/2007). Högsta förvaltningsdomstolen upphävde direktupphandlingsbeslutet, förbjöd den upphandlande enheten att fortsätta den upphandling som skett med stöd av nämnda beslut och förpliktade den upphandlande enheten att konkurrensutsätta upphandlingen med iakttagande av bestämmelserna om offentlig upphandling, om tjänsten förvärvas genom sådan upphandling.</p>
    <p>När den upphandlande enheten från 10.12.2007 hade köpt tjänster avseende programvara för rekrytering och vikariebemanning hade upphandlingen skett enligt ett upphandlingskontrakt som grundade sig på ett enligt bestämmelserna i lagen om offentlig upphandling lagstridigt upphandlingsbeslut. Upphandlingskontraktet hade till en början varit tidsbestämt och gällt till 30.5.2008, varefter kontraktet hade fortsatt att gälla som ett fortlöpande kontrakt. Upphandlingen hade varit föremål för ny konkurrensutsättning, men något nytt upphandlingsbeslut hade inte fattats, utan den upphandlande enheten hade fortsatt att köpa tjänster med stöd av det beslut som den fattat utan föregående konkurrensutsättning. Med beaktande av den upphandlande enhetens förfarande samt att tjänsterna med stöd av ett icke konkurrensutsatt beslut hade upphandlats under tre års tid, gällde det för domstolen att, utöver att den påförde den upphandlande enheten påföljder som avses i 76 § 1 mom. 1-3 mom., också ta ställning till om det fanns förutsättningar att påföra enheten skyldighet att betala gottgörelse till den del som upphandlingen redan hade genomförts.</p>
    <p>Lagen om offentlig upphandling (348/2007) 5 § 13 punkten, 27 § 3 punkten och 76 §</p>
  </dcterms:abstract>
</finlex:document>
