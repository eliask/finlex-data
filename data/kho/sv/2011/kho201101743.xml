<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201101743</dcterms:identifier>
  <finlex:ecliIdentifier>ECLI:FI:KHO:2011:T1743</finlex:ecliIdentifier>
  <dcterms:title>22.6.2011/1743 HFD:2011:56</dcterms:title>
  <dcterms:description>
    <p>
      <span>Kyrkligt ärende</span>
      <span>Religionsfrihet</span>
      <span>Mänsklig rättighet</span>
      <span>Grundläggande rättighet</span>
      <span>Proportionalitetsprincipen</span>
      <span>Kvinnlig präst</span>
      <span>Ungdomsarbetsledare</span>
      <span>Jämlikhet</span>
      <span>Handlande i strid med tjänsteplikt</span>
      <span>Uppsägning</span>
    </p>
  </dcterms:description>
  <finlex:registerNumber>4002/2/09</finlex:registerNumber>
  <dcterms:issued>2011-06-22</dcterms:issued>
  <finlex:fileCopyNumber>1743</finlex:fileCopyNumber>
  <dcterms:abstract>
    <p>En ungdomsarbetsledare i en församling hade vägrat att utföra en tjänsteuppgift, som innebar att delta i en gudstjänst till vilken konfirmandernas föräldrar inbjudits och att vid gudstjänsten förrätta förbön. Ungdomsledaren hade därför sagts upp från sin tjänst. Samma ungdomsledare hade tidigare vid fyra tillfällen underlåtit att iaktta sin chefs order att delta i en gudstjänst och hade därför tilldelats skriftlig varning och skriftlig anmärkning.</p>
    <p>Fastän religionsfriheten, som är tryggad enligt 11 § i grundlagen och artikel 9 i Europeiska människorätts­konventionen, är en individuell rättighet, har den enligt Europeiska människorättsdomstolens rättspraxis även en kollektiv dimension, vars funktion inte bara är att skydda religiösa samfund mot myndighetsingrepp utan också att garantera ett samfund rätten att bestämma om sådant som hör till det andliga livet och förvaltningen av samfundet på ett sätt som de som vill vara medlemmar av samfundet i princip måste anpassa sig till. En person som hade tagit emot en tjänst som ungdomsarbetsledare kunde inte med hänvisning till sin religionsfrihet vägra att fullgöra tjänsteplikter som var en del av samfundets normala verksamhet, förutsatt att dessa plikter i sig stämde överens med de värderingar som kommer till uttryck i människorättskonventionen och de grundläggande fri- och rättigheterna.</p>
    <p>Bakgrunden till den påföljd som ungdomsarbetsledaren hade blivit föremål för var underlåtelse att fullgöra skyldigheter enligt jämlikhetslagstiftningen. Såvida påföljden innebar ett ingrepp i ungdomsarbetsledarens religionsfrihet, fanns det en godtagbar grund för detta med hänsyn till de mänskliga rättigheterna samt de grundläggande fri- och rättigheterna. Fastän uppsägningen varit en allvarlig påföljd, stod den dock inte i strid med proportionalitetsprincipen, med beaktande av att ungdomsarbetsledaren trots de tidigare lindrigare påföljderna upprepade gånger hade underlåtit att fullgöra sina tjänsteplikter.</p>
    <p>Finlands grundlag 11 §<br/> Europeiska människorättskonventionen artikel 9<br/> Kyrkolagen 6 kap. 1 § 1 mom. och 8 a § 2 mom. samt 24 kap. 4 § 2 mom.<br/> Kyrkoordningen 6 kap. 3 §<br/> X :s evangelisk-lutherska församlings instruktion för tjänst som ungdomsarbetsledare 3 § och 5 § 1 mom. 7 punkten</p>
    <p>Se även HFD 22.6.2011 liggare 1744.</p>
  </dcterms:abstract>
</finlex:document>
