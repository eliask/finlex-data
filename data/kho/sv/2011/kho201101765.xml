<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201101765</dcterms:identifier>
  <finlex:ecliIdentifier>ECLI:FI:KHO:2011:T1765</finlex:ecliIdentifier>
  <dcterms:title>27.6.2011/1765 HFD:2011:58</dcterms:title>
  <dcterms:description>
    <p>
      <span>Kommunalbesvär</span>
      <span>Proprieborgen</span>
      <span>Annat beslut än avgörande</span>
      <span>Verkställighetsförbud</span>
      <span>Motivering av beslut</span>
      <span>Unionens rättsregler</span>
      <span>Statligt stöd</span>
    </p>
  </dcterms:description>
  <finlex:registerNumber>1819/3/11</finlex:registerNumber>
  <dcterms:issued>2011-06-27</dcterms:issued>
  <finlex:fileCopyNumber>1765</finlex:fileCopyNumber>
  <dcterms:abstract>
    <p>Ett bolag hade anfört kommunalbesvär och i dem anfört bland annat att den proprieborgen som stadsfullmäktige med sitt överklagade beslut hade beviljat bolagets konkurrent stod i strid med Europeiska unionens bestämmelser om statligt stöd.</p>
    <p>Högsta förvaltningsdomstolen hade att ta ställning till om den regionala förvaltningsdomstolen hade kunnat avslå ändringssökandens ansökan om interimistiskt skydd enbart med stöd av 98 § i kommunallagen och genom att hänvisa till att det inte i nämnda skede av handläggningen hade framkommit skäl att förbjuda att borgensbeslutet verkställdes.</p>
    <p>Högsta förvaltningsdomstolen ansåg att den regionala förvaltningsdomstolen inte hade gjort rätt när den hade avslagit ändringssökandens ansökan om verkställighetsförbud enbart med hänvisning till det skede i vilket huvudsaken befann sig. Högsta förvaltningsdomstolen hänvisade härvid till skyldigheten att motivera ett avgörande, den juridiska karaktären hos ärenden som gäller statliga stöd samt den nationella domstolens i unionens domstols rättspraxis fastslagna uppgifter vid tillsynen gällande sådana stöd. Högsta förvaltningsdomstolen upphävde den regionala förvaltningsdomstolen beslut och prövade inte som första instans huruvida det fanns förutsättningar att meddela verkställighetsförbud, utan återvisade ansökan till den regionala förvaltningsdomstolen för ny handläggning.</p>
    <p>Omröstning 3-2.</p>
    <p>Kommunallagen 90 § 1 mom., 98 § och 100 §<br/> Förvaltningsprocesslagen 53 §<br/> Fördraget om Europeiska unionens funktionssätt artiklarna 107.1 och 108.3</p>
    <p>Se även HFD 2010:29 och HFD 2010:30.</p>
  </dcterms:abstract>
</finlex:document>
