<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200300100</dcterms:identifier>
  <finlex:ecliIdentifier>ECLI:FI:KHO:2003:T100</finlex:ecliIdentifier>
  <dcterms:title>22.01.2003/100 HFD:2003:3</dcterms:title>
  <dcterms:description>
    <p>
      <span>Utfärdande av förordningar och delegering av lagstiftningsbehörighet</span>
      <span>Förordning</span>
      <span>Begränsning av rätten att tillämpa författningar på lägre nivå än lag</span>
      <span>Rätt till eget språk och egen kultur</span>
      <span>Nordligt stöd</span>
      <span>Renskötsel</span>
      <span>Same</span>
      <span>Subjektiv rätt</span>
      <span>Jämlikhet</span>
    </p>
  </dcterms:description>
  <finlex:registerNumber>1870/3/01</finlex:registerNumber>
  <dcterms:issued>2003-01-22</dcterms:issued>
  <finlex:fileCopyNumber>100</finlex:fileCopyNumber>
  <dcterms:abstract>
    <p>Enligt 2 § 3 mom. statsrådets förordning om utbetalning av stöd per djur för renskötselåret 2000/2001 (429/2000) uppgick stödet till högst 110 mark per sådan livren som avses i 5 § renskötsellagen (848/1990). Enligt 6 mom. i samma paragraf betalas inget stöd för sådana renar vars ägare har inkomster över 150 000 mark om året utanför ren- och naturnäringarna eller jord- och skogsbruket. Enligt 1 § jord- och skogsbruksministeriets förordning om utbetalning av stöd per djur för renskötselåret 2000/2001 (793/2000) uppgick stödet per djur som betalas till en renägare som avses i nämnda statsrådsförordning till 110 mark per livren. Ett godtagbart skäl som avses i 6 § 2 mom. Finlands grundlag (731/1999) förelåg för den övre gränsen för renägarens årsinkomster utanför ren- och naturnäringarna eller jord- och skogsbruket enligt statsrådets förordning och för stödbeloppet per djur enligt jord- och skogsbruksministeriets förordning. En utredning som hade framlagts i ärendet hade inte visat att den övre gränsen för renägarens årsinkomster utanför ren- och naturnäringarna eller jord- och skogsbruket enligt statsrådets förordning eller stödbeloppet per djur enligt jord- och skogsbruksministeriets förordning skulle ha hindrat ändringssökanden från att ha sitt eget kulturliv och därmed att utöva renskötsel i gemenskap med andra medlemmar av sin grupp. Arbetskrafts- och näringscentralen hade varit förpliktad att tillämpa dessa bestämmelser i statsrådets och jord- och skogsbruksministeriets förordningar när den avgjorde ändringssökandens ansökan i ärendet. Därvid hade arbetskrafts- och näringscentralen inte brutit mot sin skyldighet enligt 22 § grundlagen att se till att de grundläggande fri- och rättigheterna och de mänskliga rättigheterna tillgodosågs.</p>
  </dcterms:abstract>
</finlex:document>
