<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200301939</dcterms:identifier>
  <finlex:ecliIdentifier>ECLI:FI:KHO:2003:T1939</finlex:ecliIdentifier>
  <dcterms:title>27.08.2003/1939 HFD:2003:52</dcterms:title>
  <dcterms:description>
    <p>
      <span>Regional behörighet</span>
      <span>Regional miljöcentral</span>
      <span>Behörighet i sak</span>
      <span>Flytgödselbassäng</span>
      <span>Verksamhetshelhet</span>
      <span>Behörig tillståndsmyndighet</span>
      <span>Miljöcentral</span>
    </p>
  </dcterms:description>
  <finlex:registerNumber>2310/3/02</finlex:registerNumber>
  <dcterms:issued>2003-08-27</dcterms:issued>
  <finlex:fileCopyNumber>1939</finlex:fileCopyNumber>
  <dcterms:abstract>
    <p>Sydvästra Finlands miljöcentral hade beviljat tillstånd för viss tid enligt 28 § miljöskyddslagen för utvidgning av verksamheten svinuppfödningsgård med 65 suggor och 150 avelssvin i Viuvala by i Somero stad och för byggandet av en fristående gödselbassäng på en gård i Leppäkorpi by i Nummi-Pusula kommun. Enligt ansökningen skulle gödselbassängen placeras mitt på verksamhetsidkarens åkrar. Enligt handlingarna låg platsen på ca 60 meters avstånd från en dikesfåran Pajasillanoja, som genomkorsar gårdsbruket och rinner ut i Pitkiönjoki- eller Sikanojafåran. Verksamhetsidkaren hade uppgett att bassängens kapacitet motsvarade mängden gödsel som skulle spridas på gårdens åkrar.</p>
    <p>På besvär av ägarna till två fastigheter som gränsar till den sistnämnda gården upphävde och undanröjde högsta förvaltningsdomstolen miljöcentralens och förvaltningsdomstolens beslut i ärendet beträffande den fristående gödselbassängen och överförde ärendet till denna del för behandling vid Nylands miljöcentral. I motiveringen till sitt avgörande anförde högsta förvaltningsdomstolen bland annat att det för svingårdens och den fristående gödselbassängens del inte var fråga om en verksamhetshelhet enligt 2 § miljöskyddsförordningen. Då gödseln som skulle lagras i den fristående gödselbassängen var avsedd att spridas på åkrarna i bassängens omedelbara närhet, utgjorde bassängen och åkrarna en verksamhetshelhet enligt 2 § miljöskyddsförordningen. När man beaktade verksamhetshelhetens läge i förhållande till de nämnda dikesfårorna, skulle behandlingen av tillståndsärendet anses falla inom den regionala miljöcentralens behörighet med stöd av 31 § 2 mom. 2 punkten miljöskyddslagen. Med beaktande av 34 § 1 mom. miljöskyddslagen var Nylands miljöcentral regionalt behörig i ärendet enligt 1 § statsrådets beslut om gränserna för de regionala miljöcentralernas verksamhetsområden och verksamhetsställen (909/1997).</p>
  </dcterms:abstract>
</finlex:document>
