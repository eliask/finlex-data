<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200301679</dcterms:identifier>
  <finlex:ecliIdentifier>ECLI:FI:KHO:2003:T1679</finlex:ecliIdentifier>
  <dcterms:title>23.07.2003/1679 HFD:2003:42</dcterms:title>
  <dcterms:description>
    <p>
      <span>Markanvändning och byggande</span>
      <span>Undantag</span>
      <span>Planeringsbehov på strandområde</span>
      <span>Behörighet</span>
      <span>Före 1.1.1997 fastställd strandgeneralplan</span>
      <span>Bostadsområde (A)</span>
      <span>Åretruntbostad</span>
      <span>Bestämmelse om antalet byggnader</span>
      <span>Bestämmelse om strandlinjens minimilängd</span>
    </p>
  </dcterms:description>
  <finlex:registerNumber>1053/1/02</finlex:registerNumber>
  <dcterms:issued>2003-07-23</dcterms:issued>
  <finlex:fileCopyNumber>1679</finlex:fileCopyNumber>
  <dcterms:abstract>
    <p>Då en generalplan som var fastställd 20.12.1994 enligt 123 b § 1 mom. (1097/1996) byggnadslagen och ikraftträdelsebestämmelsen i lagen 20.12.1996/1097 bara kunde ge rätt att bevilja bygglov för att uppföra en sedvanlig semesterbyggnad med egen strand, krävdes undantag från bestämmelserna om behovet av planering på strandområden i 72 § markanvändnings- och bygglagen för att uppföra en åretruntbostad på ett område som i generalplanen hade reserverats som bostadsområde (A).</p>
    <p>Bestämmelserna i generalplanen där det maximala antalet byggnader och minimilängden för strandlinjen hade fastställts för byggnader som kunde uppföras på ett A-område betraktades som ovillkorliga generalplanebestämmelser enligt 43 § 2 mom. markanvändnings- och bygglagen. Då det i generalplanen tillåtna största antalet byggnader som fick uppföras på stomlägenheten skulle ha överskridits och då minimikravet för strandlinjens längd på byggplatsen inte heller uppfylldes, försvårade det ansökta byggprojektet generalplanens genomförande enligt 43 § 2 mom. markanvändnings- och bygglagen, och därför var det nödvändigt att få ett undantag enligt 171 § markanvändnings- och bygglagen också från bestämmelserna i generalplanen innan projektet kunde genomföras.</p>
    <p>Frågan gällde byggande på en delplan som enligt ovannämnda ikraftträdelsebestämmelse skulle jämställas med en generalplan med en särskild bestämmelse om användningen av planen som grund för bygglov. Beviljande av undantag för att uppföra en åretruntbostad på ett A-område i generalplanen låg inom kommunens behörighet.</p>
    <p>Då det inte fanns några rättsliga förutsättningar för att bevilja undantagen, ändrades inte förvaltningsdomstolens beslut att upphäva den kommunala myndighetens beslut att bevilja undantaget.</p>
  </dcterms:abstract>
</finlex:document>
