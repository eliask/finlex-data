<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200301370</dcterms:identifier>
  <finlex:ecliIdentifier>ECLI:FI:KHO:2003:T1370</finlex:ecliIdentifier>
  <dcterms:title>05.06.2003/1370 HFD:2003:30</dcterms:title>
  <dcterms:description>
    <p>
      <span>Markanvändning och byggande</span>
      <span>Undantag</span>
      <span>Planeringsbehov</span>
      <span>Strandzon</span>
      <span>Strandområde</span>
      <span>Bystruktur</span>
      <span>Torne älv</span>
    </p>
  </dcterms:description>
  <finlex:registerNumber>2727/1/01</finlex:registerNumber>
  <dcterms:issued>2003-06-05</dcterms:issued>
  <finlex:fileCopyNumber>1370</finlex:fileCopyNumber>
  <dcterms:abstract>
    <p>Bredden av en strandzon skall tolkas utgående från syftet med 72 § 1 mom. markanvändnings- och bygglagen. Till den del som ett strandområde har använts för byggande som ger upphov till planeringsbehov enligt 16 § 1 mom. markanvändnings- och bygglagen eller om behovet av byggande på området i huvudsak hänför sig till en sådan användning, såsom permanent bosättning, skall lagens 16 § och inte dess 72 § 2 mom. tillämpas när det gäller planeringsbehovet för ett strandområde utanför den omedelbara strandzonen.</p>
    <p>Egnahemshuset som avses i ansökningen om undantagslov skulle enligt ansökningen placeras på ca 80 meters avstånd från Torne älv på ett sådant sätt att ett annat egnahemshus ligger mellan den i ansökningen avsedda byggnaden och stranden. Byggplatsen ingår i en gammal bystruktur där nybyggnad under de senaste tjugo åren huvudsakligen har omfattat bostadshus som uppförts med undantagslov enligt 5 § byggnadslagen. Det handlar om så kallat byggande i andra raden i ett obrutet område som saknar strandlinje.</p>
    <p>HFD ansåg att byggplatsen inte var belägen i en strandzon enligt 72 § 1 mom. markanvändnings- och bygglagen. Planeringsbehovet på strandområdet förorsakades inte av behovet att reglera i huvudsak strandbaserad fritidsbebyggelse, och därför behövde den sökande inte heller undantag från en sådan bygginskränkning som avses i 72 § 2 mom. markanvändnings- och bygglagen. Det gällde likväl byggande på ett område utan godkänd detaljplan, som var i behov av planering enligt 16 § 1 mom. markanvändnings- och bygglagen. Till denna del skulle förekomsten av särskilda förutsättningar för bygglov avgöras med tillämpning av bestämmelserna i 137 § markanvändnings- och bygglagen.</p>
  </dcterms:abstract>
</finlex:document>
