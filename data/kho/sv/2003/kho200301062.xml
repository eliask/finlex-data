<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200301062</dcterms:identifier>
  <finlex:ecliIdentifier>ECLI:FI:KHO:2003:T1062</finlex:ecliIdentifier>
  <dcterms:title>30.04.2003/1062 HFD:2003:21</dcterms:title>
  <dcterms:description>
    <p>
      <span>Beskattningsförfarande</span>
      <span>Beskattning av personlig inkomst</span>
      <span>Förtroendeskydd</span>
      <span>Inledande av uthyrningsverksamhet</span>
      <span>Kostnader för reparation av lägenhet</span>
      <span>Avdragsgillhet</span>
      <span>Muntlig anvisning</span>
    </p>
  </dcterms:description>
  <finlex:registerNumber>2546/2/02</finlex:registerNumber>
  <dcterms:issued>2003-04-30</dcterms:issued>
  <finlex:fileCopyNumber>1062</finlex:fileCopyNumber>
  <dcterms:abstract>
    <p>Makarna A hade köpt aktielägenheter i avsikt att inleda uthyrningsverksamhet. De hade besökt skattebyrån för att höra sig för om kostnaderna för reparationer som de hade planerat var avdragbara från hyresinkomsterna. Skattebyrån hade gett makarna en muntlig anvisning om att tidpunkten för reparationsarbetet inte hade någon betydelse för kostnadernas avdragsgillhet, vare sig arbetet utfördes direkt efter aktieköpet före uthyrningen eller först senare, när uthyrningsverksamheten hade inletts, eftersom det inte var fråga om grundliga reparationer utan om årsreparationer. Makarna hade sedan följt skattebyråns anvisning. I den ordinarie beskattningen godkändes deras yrkande att få dra av reparationskostnaderna från hyresinkomsterna som årliga utgifter.</p>
    <p>Skatterättelsenämnden godkände skatteombudets rättelseyrkande att reparationerna som hade gjorts omedelbart efter lägenhetsköpet skulle betraktas som grundlig reparation och kostnaderna som en del av anskaffningspriset. Eftersom ärendet varken lämnade rum för tolkning eller var oklart, avgjordes det inte i enlighet med 26 § lagen om beskattningsförfarande till makarnas fördel.</p>
    <p>Sedan förvaltningsdomstolen hade förkastat makarnas besvär ansåg högsta förvaltningsdomstolen att reparationsarbetet skulle hänföras till anskaffningen av lägenheterna, eftersom det hade påbörjats innan uthyrningsverksamheten inleddes. Enligt rättspraxis i fråga om beskattning av näringsinkomst skall kostnaderna för sådana reparationer som utförs innan fastigheten tas i bruk läggas till den icke avskrivna anskaffningsutgiften för byggnaden och de skall dras av från inkomsten genom avskrivningar på utgiftsresten. Tolkningen framgår av högsta förvaltningsdomstolens beslut av den 15.5.1992, liggare nr 1849. Nämnda avgörande gällde dock beskattning av näringsinkomst och reparationer som hade utförts i en byggnad. Frågan om avdrag av kostnaderna för reparationer som har utförts genast efter anskaffningen av en aktielägenhet lämnade rum för tolkning vid tillämpningen av inkomstskattelagen och föregående lagar. Rättsläget kan till den delen anses ha klarnat först i och med högsta förvaltningsdomstolens beslut av den 15.8.2000, liggare nr 2157, årsboksnummer 2000:51.</p>
    <p>Avdragsgillheten i fråga om utgifter för reparationer som har utförts i en aktielägenhet innan uthyrningen inleds hade varit oklar år 1999 när makarna besökte skattebyrån för att begära upplysningar. De hade inte anledning att ifrågasätta riktigheten av den muntliga anvisningen som de hade fått. De hade inte under rådande omständigheter med beaktande av ärendets art haft behov att begära förhandsavgörande eller förhandsbesked enligt 8 kap. lagen om beskattningsförfarande. Efter att ha fått den muntliga anvisningen hade makarna handlat i god tro i enlighet med myndighetens anvisningar. Då det inte framgick några sådana särskilda skäl som skulle leda till en annan bedömning, skulle ärendet avgöras till makarnas fördel.</p>
  </dcterms:abstract>
</finlex:document>
