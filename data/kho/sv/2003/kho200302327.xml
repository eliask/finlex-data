<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200302327</dcterms:identifier>
  <finlex:ecliIdentifier>ECLI:FI:KHO:2003:T2327</finlex:ecliIdentifier>
  <dcterms:title>30.09.2003/2327 HFD:2003:64</dcterms:title>
  <dcterms:description>
    <p>
      <span>Hörande av part</span>
      <span>Information om anhängighet</span>
      <span>Anslag</span>
      <span>Sekretessbelagda handlingar</span>
      <span>Miljötillstånd</span>
      <span>Bränsleförråd</span>
      <span>Säkerhetsupplag</span>
    </p>
  </dcterms:description>
  <finlex:registerNumber>3009/3/01</finlex:registerNumber>
  <dcterms:issued>2003-09-30</dcterms:issued>
  <finlex:fileCopyNumber>2327</finlex:fileCopyNumber>
  <dcterms:abstract>
    <p>Försörjningsberedskapscentralen hade sökt miljötillstånd för verksamheten i ett säkerhetsupplag som fanns på området sedan tidigare. Enligt gällande byggplan var upplaget beläget på ett område för statens säkerhetsupplagring av bränsle. Några bestämmelser med stöd av 2 § 3 mom. miljöskyddslagen om förfaranden vid behandlingen av tillståndsansökan, som skulle avvika från miljöskyddslagens normala förfaranden vid behandlingen av tillståndsansökan, fanns inte i 4 § 2 mom. miljöskyddsförordningen eller någon annanstans i förordningen. Vid behandlingen av tillståndsärendet kunde miljöcentralen inte helt förbigå bland annat bestämmelserna i 38 § miljöskyddslagen och 16 § miljöskyddsförordningen om information om en anhängig tillståndsansökan och inte heller bestämmelserna som förpliktar att ge tillståndsbeslutet efter anslag (53 § miljöskyddslagen) och att informera om tillståndsbeslutet (54 § miljöskyddslagen).</p>
    <p>Högsta förvaltningsdomstolen avgjorde inte i sitt beslut frågan om vilka handlingar eller delar av handlingar i tillståndsansökan som var sekretessbelagda med stöd av lagen om offentlighet i myndigheternas verksamhet och 109 § miljöskyddslagen. Vid den nya behandlingen av ärendet skulle miljöcentralen pröva för varje enskild handling om det var möjligt att i kungörelsen om tillståndsansökan och i beslutet i ärendet delge de uppgifter om projektet som ingick i handlingarna och till vilka delar. Under dessa förhållanden skulle hänsyn särskilt tas till 109 § 1 mom. miljöskyddslagen, som föreskriver att utsläpps- och kontrolluppgifter samt miljökvalitetsuppgifter inte är sekretessbelagda.</p>
  </dcterms:abstract>
</finlex:document>
