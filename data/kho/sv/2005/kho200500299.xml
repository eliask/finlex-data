<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200500299</dcterms:identifier>
  <finlex:ecliIdentifier>ECLI:FI:KHO:2005:T299</finlex:ecliIdentifier>
  <dcterms:title>17.2.2005/299</dcterms:title>
  <dcterms:description>
    <p>
      <span>Fiskevårdsskyldighet</span>
      <span>Utplanteringsplan</span>
      <span>Fiskevårdsskyldighets slutliga innehåll</span>
      <span>Justering av skyldighet</span>
      <span>Besluts överklagbarhet</span>
      <span>Behörig myndighet</span>
      <span>Fiskerihushållningsmyndighet</span>
      <span>Miljötillståndsverk</span>
      <span>Vattenärende</span>
    </p>
  </dcterms:description>
  <finlex:registerNumber>1862/1/04</finlex:registerNumber>
  <dcterms:issued>2005-02-17</dcterms:issued>
  <finlex:fileCopyNumber>299</finlex:fileCopyNumber>
  <dcterms:abstract>
    <p>I de tillståndsvillkor beträffande skyldigheter att plantera ut fisk som med stöd av bestämmelserna i 2 kap. 22 § i vattenlagen i gällande tillståndsbeslut hade ålagts vattenkraftverk bestämdes, att den plan som definierade den närmare innebörden av dessa skyldigheter skulle godkännas av fiskerihushållningsmyndigheten, som var jord- och skogsbruksministeriet. Enligt tillståndsvillkoren kunde skyldigheten genom avtal mellan tillståndshavaren och ministeriet justeras under de förutsättningar som framgick av tillståndsvillkoren. Om meningsskiljaktigheter uppstod om det slutliga innehållet i en plan för utplantering av fisk under vissa år eller den slutliga utformningen av de ändrade skyldigheterna, var fiskerihushållningsmyndigheten inte behörig att avgöra meningsskiljaktigheterna, utan trots ordalydelsen i villkoren i tillståndsbeslutet var det vid behov möjligt att göra en ansökan till miljötillståndsverket om att verket skulle behandla meningsskiljaktigheterna i den ordning som föreskrivs i vattenlagen. Högsta förvaltningsdomstolen, hos vilken vissa fiskeområden och ett vattenområdes delägarlag tillsammans hade överklagat ministeriets beslut om godkännande av planen och justering av skyldigheten och yrkat att ministeriets beslut skulle upphävas, undanröjde den besvärsanvisning som fogats till ministeriets beslut och avvisade besvären utan prövning.</p>
    <p>2 kap. 22 §, 14 kap. 1 §, 14 kap., 16 kap. och 17 kap. i vattenlagen</p>
    <p>Se även HFD:2004:98 och HFD:2005:16.</p>
  </dcterms:abstract>
</finlex:document>
