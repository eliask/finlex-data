<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200501221</dcterms:identifier>
  <finlex:ecliIdentifier>ECLI:FI:KHO:2005:T1221</finlex:ecliIdentifier>
  <dcterms:title>20.5.2005/1221</dcterms:title>
  <dcterms:description>
    <p>
      <span>Vattenärende</span>
      <span>Iståndsättning av sjö</span>
      <span>Nyttjanderätt</span>
      <span>Allmänt behov</span>
    </p>
  </dcterms:description>
  <finlex:registerNumber>3797/1/03</finlex:registerNumber>
  <dcterms:issued>2005-05-20</dcterms:issued>
  <finlex:fileCopyNumber>1221</finlex:fileCopyNumber>
  <dcterms:abstract>
    <p>En kommunstyrelse hade ansökt om tillstånd att sätta i stånd en 18 kvadratkilometer stor sjö bl.a. genom att höja sjöns vattenstånd. Sjön låg i kyrkbyns omedelbara närhet. Sjön var den största och viktigaste av tillflödesområdets sjöar. Enligt iståndsättningsplanen hade man för avsikt att höja sjöns yta vid lågvattenstånd genom att bygga en fördämningsanläggning på den plats där sjöns utlopp började och genom att muddra ett sund. Dessutom hade man för avsikt att muddra mynningen av en å som rann ut i sjön samt även vissa grunda ställen. Inom ramen för samma projekt skulle också byggas en båthamn vid sjöstranden i kyrkbyn samt vissa andra hamnar, en allmän badstrand skulle anläggas och byns badstrand iståndsättas. Iståndsättningen skulle förbättra möjligheterna för invånarna på området att röra sig med båt och bada i sjön samt att använda stränderna för rekreation. Projektet förbättrade också fiskeförhållandena och landskapet. Det innebar att medelvattenståndet i sjön steg och strandlinjen vid medelvattenstånd kom att skjutas högre upp på land. Högsta förvaltningsdomstolen ansåg att en sådan rätt att nyttja någon annan tillhöriga områden som projektet förutsatte kunde beviljas med hänsyn till allmänt behov enligt 2 kap. 8 § i vattenlagen.</p>
    <p>2 kap. 8 § i vattenlagen</p>
  </dcterms:abstract>
</finlex:document>
