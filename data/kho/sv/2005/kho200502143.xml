<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200502143</dcterms:identifier>
  <finlex:ecliIdentifier>ECLI:FI:KHO:2005:T2143</finlex:ecliIdentifier>
  <dcterms:title>29.8.2005/2143</dcterms:title>
  <dcterms:description>
    <p>
      <span>Kommunalt ärende</span>
      <span>Revision</span>
      <span>Jäv</span>
    </p>
  </dcterms:description>
  <finlex:registerNumber>2944/3/03</finlex:registerNumber>
  <dcterms:issued>2005-08-29</dcterms:issued>
  <finlex:fileCopyNumber>2143</finlex:fileCopyNumber>
  <dcterms:abstract>
    <p>Kommunfullmäktige i P kommun utsåg 5.3.2001 Oy A Ab att med OFR-revisorn JK som ansvarig revisor verkställa den lagstadgade revisionen av kommunen för åren 2001  -  2004 i P kommun. Dessutom beslöt fullmäktige 21.5.2001 ge JK i uppdrag att göra en utredning om möjligheterna att förbättra kommunens ekonomi. JK:s utredning om de medel med vilka kommunens ekonomi och funktioner kunde saneras och förbättras var daterad 25.11.2001. I utredningen, som även förvaltningsdomstolen hade refererat i sitt beslut, hade JK såväl kommit med allmänna förslag som lagt fram detaljerade förslag om hur kommunens verksamhet kunde göras effektivare och kostnaderna minskas genom förbättringar och åtgärder som berörde de olika grenarna inom förvaltningen. Genomförandet av JK:s förslag hade förutsatt vederbörlig behandling och vederbörliga beslut i kommunens organ. Förslagen till åtgärder hade dessutom gällt kommande år. I egenskap av revisor för 2001 har JK därför inte ännu kunnat bli tvungen att bedöma lagligheten av åtgärder som grundar sig på hans egna förslag. Med hänsyn till bestämmelsen i 52 § 2 mom. i kommunallagen, sådant nämnda moment lydde i lag av 17.3.1995, hade JK inte enligt 10 § 1 mom. 6 punkten i lagen om förvaltningsförfarande varit jävig att verkställa revisionen av P kommun för år 2001. Fullmäktiges beslut att godkänna kommunens bokslut för 2001 och bevilja ledamöterna av de organ som haft hand om kommunens förvaltning och ekonomi och de olika uppgiftsområdenas ledande tjänstemän ansvarsfrihet för räkenskapsperioden 1.1.  -  31.12.2001 hade inte tillkommit i felaktig ordning. Därför fanns det inte skäl att ändra slutresultatet i förvaltningsdomstolens beslut. (Omröstning 4-1 om motiveringarna).</p>
  </dcterms:abstract>
</finlex:document>
