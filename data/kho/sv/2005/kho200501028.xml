<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200501028</dcterms:identifier>
  <finlex:ecliIdentifier>ECLI:FI:KHO:2005:T1028</finlex:ecliIdentifier>
  <dcterms:title>2.5.2005/1028</dcterms:title>
  <dcterms:description>
    <p>
      <span>Vattenärende</span>
      <span>Förvaltningstvång</span>
      <span>Förbud mot ändring av vattendrag</span>
      <span>Behov av tillstånd</span>
      <span>Förändring i vattenmiljön</span>
      <span>Älvlandskap</span>
      <span>Markåtgärder</span>
    </p>
  </dcterms:description>
  <finlex:registerNumber>269/3/03</finlex:registerNumber>
  <dcterms:issued>2005-05-02</dcterms:issued>
  <finlex:fileCopyNumber>1028</finlex:fileCopyNumber>
  <dcterms:abstract>
    <p>Ett vattenområde i en älv hade på åtgärd av A fyllts ut längs stranden till en fastighet som A ägde. Utfyllnaden hade skett med marksubstans som tagits från en intilliggande brant strandbank. Utfyllnadsåtgärderna hade skett från åtminstone en och en halv meters höjd och även trädbestånd vid stranden hade avlägsnats längs strandbanken. Eftersom utfyllnaden av vattenområdet avsevärt hade minskat älvlandskapets naturskönhet och A med sina åtgärder, som även innebar att ett vattenområde som tillhörde en annan ändrades till markområde, hade kränkt ett samfällt vattenområdes delägares intressen, hade A:s ovan nämnda åtgärder stått i strid med bestämmelserna i 1 kap. 15 § i vattenlagen och förutsatte därför tillstånd som avses i 2 kap. i vattenlagen.</p>
    <p>I sitt beslut i det förvaltningstvångsärende som det var frågan om i målet hade miljötillståndsverket ansett att det ras i den ovanförliggande sluttningen som tagning av grus för husbehov hade medfört samt eventuella åtgärder i syfte att stötta upp och omgestalta sluttningen var omständigheter som reglerades i marktäktslagen och skulle övervakas av kommunen. Därför hade miljötillståndsverket utan prövning avvisat de yrkanden på förvaltningstvångsåtgärder som hänförde sig till dessa omständigheter. Högsta förvaltningsdomstolen ansåg att även ändringssökandenas yrkanden om efterbehandling av området skulle prövas beträffande den strandbank ovanför utfyllnadsområdet från vilken A hade tagit marksubstans för utfyllnadsåtgärderna. Det var frågan om sådana på marken vidtagna åtgärder som hade påverkat vattennaturen.</p>
    <p>1 kap. 15 § samt 21 kap. 3 § i vattenlagen</p>
  </dcterms:abstract>
</finlex:document>
