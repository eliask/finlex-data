<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200500199</dcterms:identifier>
  <finlex:ecliIdentifier>ECLI:FI:KHO:2005:T199</finlex:ecliIdentifier>
  <dcterms:title>28.1.2005/199</dcterms:title>
  <dcterms:description>
    <p>
      <span>Hjortdjur</span>
      <span>Jaktlicens</span>
      <span>Jaktvårdsdistrikt</span>
      <span>Jakträtt</span>
      <span>Bosatt i kommunen</span>
      <span>Statens mark</span>
      <span>Forststyrelsen</span>
      <span>Utarrendering av jakträtt</span>
      <span>Jakttillstånd</span>
      <span>Privat område</span>
    </p>
  </dcterms:description>
  <finlex:registerNumber>3572/1/03</finlex:registerNumber>
  <dcterms:issued>2005-01-28</dcterms:issued>
  <finlex:fileCopyNumber>199</finlex:fileCopyNumber>
  <dcterms:abstract>
    <p>På privatägd mark i en kommun i norra Finland som avses i 8 § i jaktlagen har bara en åt gången jakträtt, medan den statsägda marken i en sådan kommun i allmänhet bildar ett vidsträckt område där flera har jakträtt. Denna skillnad mellan statsägd och privatägd mark medförde att med hänsyn till bestämmelserna i 26 § i jaktlagen måste delvis olika grunder tillämpas när ett jaktvårdsdistrikt tog ställning till ansökningar om jaktlicens för hjortdjur.</p>
    <p>Forststyrelsen, som förvaltade statens skogsmark i T kommun, kunde med stöd av 11 § i jaktlagen arrendera ut jakträtt eller med stöd av 17 § i samma lag bevilja jakttillstånd på området. Av forststyrelsen beviljade tillstånd eller utarrenderade jakträtter kunde dock inte omintetgöra eller minska den jakträtt som i T kommun bosatta personer hade enligt 8 § i jaktlagen. Å andra sidan hindrade bestämmelserna i 8 § i jaktlagen inte heller forststyrelsen att arrendera ut arrenderätter eller bevilja jaktlicens på området, så länge detta inte hindrade utövningen av den jakträtt om vilken bestäms i nämnda 8 §.</p>
    <p>På de statsägda marker där jakträtt hade upplåtits med stöd av arrendeavtal, gällde därför trots arrendeavtalen fortfarande den jakträtt om vilken bestäms i 8 § i jaktlagen. Vid beviljandet av jaktlicenser kunde jaktområdenas arealer på mark som staten upplåtit på arrende därför inte beaktas på samma sätt som när jaktlicens beviljades i fråga om privatägd mark, utan områdena skulle behandlas på samma sätt som annan statsägd mark.</p>
    <p>8 §, 11 § 1 mom. 17 § och 26 § i jaktlagen</p>
  </dcterms:abstract>
</finlex:document>
