<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200501705</dcterms:identifier>
  <finlex:ecliIdentifier>ECLI:FI:KHO:2005:T1705</finlex:ecliIdentifier>
  <dcterms:title>1.7.2005/1705</dcterms:title>
  <dcterms:description>
    <p>
      <span>Beskattningsförfarande</span>
      <span>Skatteförhöjning</span>
      <span>Fel i skattedeklaration</span>
      <span>Uppsåt eller grov vårdslöshet</span>
    </p>
  </dcterms:description>
  <finlex:registerNumber>2225/2/03</finlex:registerNumber>
  <dcterms:issued>2005-07-01</dcterms:issued>
  <finlex:fileCopyNumber>1705</finlex:fileCopyNumber>
  <dcterms:abstract>
    <p>Ett bolag hade i sin skattedeklaration för 1999 uppgivit ett i 28 § 1 mom. i lagen om beskattning av inkomst av näringsverksamhet (NSL) avsett inkuransavdrag, som skatterättelsenämnden på yrkande av skatteombudet ansåg vara fel räknat, varför nämnden med stöd av 32 § 3 mom. i lagen om beskattningsförfarande påförde en 5 procents skatteförhöjning på det belopp som inkomsten ökats med. Av handlingarna framgick att en iakttagelse om att bolaget hade förfarit på detta sätt hade kommit fram även vid en skattegranskning av bolagets beskattning för år 1998. Eftersom 1998 års beskattning redan hade avslutats när promemorian från granskningen blev klar, hade iakttagelsen 6.3.2000 delgivits skatteombudet. Denne hade i ett rättelseyrkande till skatterättelsenämnden 6.3.2000 yrkat att inkuransavdraget skulle rättas i bolagets beskattning för år 1998 och informerat den skattskyldige om rättelseyrkandet. Vid efterbeskattningar av bolaget för åren 1986 och 1987 och i de beslut som länsrätten hade meddelat med anledning av dessa hade det likaså varit frågan om inkuransavdrag enligt 28 § 1 mom. i NSL. Högsta förvaltningsdomstolen ansåg att bolaget när det gav sin deklaration för 1999 skulle anses ha varit medveten om rätts- och beskattningspraxisen i fråga om tillämpningen av 28 § 1 mom. i NSL, varför denna fråga om periodiseringen av inkomsten inte längre kunde anses vara beroende av tolkning eller oklar. Bolaget hade således medvetet eller av grov vårdslöshet lämnat en oriktig skattedeklaration. En 5 procents skatteförhöjning hade med stöd av 32 § 3 mom. i lagen om beskattningsförfarande kunnat påföras på det belopp varmed inkomsten hade ökats, varför högsta förvaltningsdomstolen förkastade bolagets besvär.</p>
    <p>32 § 3 mom. i lagen om beskattningsförfarande</p>
  </dcterms:abstract>
</finlex:document>
