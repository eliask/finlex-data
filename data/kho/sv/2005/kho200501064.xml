<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200501064</dcterms:identifier>
  <finlex:ecliIdentifier>ECLI:FI:KHO:2005:T1064</finlex:ecliIdentifier>
  <dcterms:title>6.5.2005/1064</dcterms:title>
  <dcterms:description>
    <p>
      <span>Kommunalt ärende</span>
      <span>Domarjäv</span>
      <span>Framställande av invändning</span>
    </p>
  </dcterms:description>
  <finlex:registerNumber>971/3/04</finlex:registerNumber>
  <dcterms:issued>2005-05-06</dcterms:issued>
  <finlex:fileCopyNumber>1064</finlex:fileCopyNumber>
  <dcterms:abstract>
    <p>Efter att högsta förvaltningsdomstolen hade upphävt ett beslut av en förvaltningsdomstol och återförvisat ärendet till förvaltningsdomstolen för ny behandling, hade förvaltningsdomstolen hållit muntlig förhandling i ett ärende som gällde val till en tjänst. De domare som behandlade ärendet var desamma som hade deltagit i behandlingen när ärendet första gången behandlades av förvaltningsdomstolen. A, som hade sökt tjänsten, hade vid den muntliga förhandlingen biträtts av advokat B, och under dessa förhållanden fått veta vilka domare som deltog i behandlingen av ärendet. I sina besvär till högsta förvaltningsdomstolen yrkade A att förvaltningsdomstolens beslut skulle upphävas bland annat på den grunden att domarna var jäviga. A motiverade sin jävsinvändning med att det med hänsyn till det avgörande som domarna tidigare hade träffat i ärendet fanns grundad anledning att förmoda att de hade en förhandsinställning i ärendet.</p>
    <p>A hade inte framställt sin jävsinvändning vid den muntliga förhandlingen i förvaltningsdomstolen och inte heller under den tid som ärendet efter den muntliga förhandlingen ännu var anhängigt hos förvaltningsdomstolen. A hade inte heller visat att han hade haft ett giltigt skäl att framställa invändningen först i högsta förvaltningsdomstolen. Därför, och med hänsyn till att jävsinvändningen grundade sig på en omständighet som vid jävsbedömningen var beroende av prövning, hade jävsinvändningen framställts för sent. Högsta förvaltningsdomstolen förkastade yrkandet om att förvaltningsdomstolens beslut skulle upphävas på nämnda grund.</p>
    <p>76 § i förvaltningsprocesslagen</p>
    <p>13 kap. 7 § 2 mom. och 8 § i rättegångsbalken</p>
  </dcterms:abstract>
</finlex:document>
