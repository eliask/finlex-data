<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200501364</dcterms:identifier>
  <finlex:ecliIdentifier>ECLI:FI:KHO:2005:T1364</finlex:ecliIdentifier>
  <dcterms:title>7.6.2005/1364</dcterms:title>
  <dcterms:description>
    <p>
      <span>Lagen om fiske</span>
      <span>Arbetskrafts- och näringscentral</span>
      <span>Spöfiskeavgift</span>
      <span>Utdelning av medel</span>
      <span>Fiskeområde</span>
      <span>Fiskeområdes ägare</span>
      <span>Utredning av ärende</span>
      <span>Jord- och skogsbruksministeriet</span>
      <span>Anvisning</span>
      <span>Belastning som fiske innebär</span>
    </p>
  </dcterms:description>
  <finlex:registerNumber>2133/1/04</finlex:registerNumber>
  <dcterms:issued>2005-06-07</dcterms:issued>
  <finlex:fileCopyNumber>1364</finlex:fileCopyNumber>
  <dcterms:abstract>
    <p>Jord- och skogsbruksministeriet hade med ett beslut, som ministeriet hade rubricerat anvisning, efter att ha dragit av statens omkostnader för uppbörd och utdelning delat avkastningen av 2002 års spöfiskeavgift till arbetskrafts- och näringscentralerna för att dessa fiskeområdesvis skulle dela ut medlen vidare till fiskeområdenas ägare. Enligt anvisningen skulle medlen enligt 89 a § i lagen om fiske delas ut till fiskeområdenas ägare med hänsyn till den belastning som handredskapsfisket innebär för vattenområdet. Den belastning som ett sådant handredskapsfiske som avses i 8 § 1 mom. i lagen om fiske innebär har enligt anvisningen utretts genom den riksomfattande undersökningen “Suomi kalastaa 2001", som vilt- och fiskeriforskningsinstitutets forskningsanstalt utfört på uppdrag av jord- och skogsbruksministeriet. Den belastning som handredskapsfisket medför på respektive arbetskrafts- och näringscentrals fiskerienhets område framgår av respektive tabell i undersökningen. Undersökningen har planerats och utförts så, att den betjänar arbetskrafts- och näringscentralerna vid fördelningen av medlen mellan fiskeriområdena.</p>
    <p>Arbetskrafts- och näringcentralen K hade med sitt beslut för sitt verksamhetsområdes vidkommande delat ut medlen till fiskeriområdena för vidare utdelning till ägarna av fiskevattnen så, att centralen vid fördelningen utöver rönen från undersökningen “Suomi kalastaa 2001" även hade beaktat en tidigare undersökning, fiskeområdenas areal samt den utjämningsprocent som nämndes i en till beslutet fogad tabell.</p>
    <p>Med hänsyn till bestämmelserna i 89 a § 3 och 4 mom. i lagen om fiske kunde grunderna för fördelningen av medlen mellan fiskeområdena inte genom en anvisning av jord- och skogsbruksministeriet bindas enbart till ovan nämnda undersökning. I arbetskrafts- och näringscentralens beslut hade på det sätt som framgick av beslutet tagits hänsyn även till andra faktorer. Med hänsyn till fördelningsbeslutets syfte och karaktär hade i ärendet inte framgått något som skulle ha givit anledning att anse att den metod som hade tillämpats inte hade uppfyllt kravet i 89 a § 4 mom. i lagen om fiske om att hänsyn skall tas till den belastning som handredskapsfisket innebär för vattenområdet.</p>
    <p>89 a § (1045/1996) 1, 3 och 4 mom. i lagen om fiske</p>
  </dcterms:abstract>
</finlex:document>
