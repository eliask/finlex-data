<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200501019</dcterms:identifier>
  <finlex:ecliIdentifier>ECLI:FI:KHO:2005:T1019</finlex:ecliIdentifier>
  <dcterms:title>29.4.2005/1019</dcterms:title>
  <dcterms:description>
    <p>
      <span>Vattenärende</span>
      <span>Ledande av vatten från vattendrag</span>
      <span>Fiskodling</span>
      <span>Undantag från tillståndsbeslut</span>
      <span>Temporär bestämmelse</span>
    </p>
  </dcterms:description>
  <finlex:registerNumber>730/1/04</finlex:registerNumber>
  <dcterms:issued>2005-04-29</dcterms:issued>
  <finlex:fileCopyNumber>1019</finlex:fileCopyNumber>
  <dcterms:abstract>
    <p>I 12 kap. 19 § 3 mom. (88/2000) i vattenlagen föreskrivs, att om vid utförandet av ett företag som har beviljats tillstånd behövs temporära bestämmelser om åtgärder som till följd av översvämning, ras eller isdämning eller av någon annan exceptionell orsak måste vidtas i brådskande ordning, kan miljötillståndsverket på ansökan bevilja tillstånd till dem. När miljötillståndsverket behandlar en ansökan som avses i 12 kap. 19 § i vattenlagen, kan verket göra undantag från procedurbestämmelserna i 16 kap i vattenlagen. Miljötillståndsverkets beslut får enligt 5 mom. i samma paragraf verkställas oberoende av om ändring söks i beslutet.</p>
    <p>En fiskodlingsanstalt avledde med stöd av ett tillstånd som beviljats med stöd av vattenlagen vatten från ett vattendrag. Behovet att trygga bruksvattentillgången till anstalten för den händelse att det lägsta tillåtna vattenståndet enligt tillståndsvillkoren i anstaltens ordinarie tillstånd vid någon viss tidpunkt inte skulle kunna nås utgjorde inte ensamt en sådan exceptionell orsak som avsågs i 12 kap. 19 § 3 mom. i vattenlagen, och på denna grund kunde inte beviljas tillstånd att avleda vatten från vattendraget på ett sätt som avvek från bestämmelserna i tillståndet. I ärendet hade inte framlagts några grunder för beviljande av ett sådant undantag.</p>
    <p>Frågan om justering av fiskodlingsanstaltens ordinarie tillstånd kunde vid behov avgöras separat i den ordning som föreskrivs i 16 kap. i vattenlagen, med tillämpning av respektive bestämmelser i 2 och 9 kap. i vattenlagen.</p>
    <p>12 kap. 19 § 3 mom. i vattenlagen.</p>
  </dcterms:abstract>
</finlex:document>
