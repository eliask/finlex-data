<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200502413</dcterms:identifier>
  <finlex:ecliIdentifier>ECLI:FI:KHO:2005:T2413</finlex:ecliIdentifier>
  <dcterms:title>20.9.2005/2413</dcterms:title>
  <dcterms:description>
    <p>
      <span>Miljötillstånd</span>
      <span>Avfallshantering</span>
      <span>Avfall som begrepp</span>
      <span>Nickelslagg</span>
      <span>Produkt</span>
    </p>
  </dcterms:description>
  <finlex:registerNumber>3646/1/03</finlex:registerNumber>
  <dcterms:issued>2005-09-20</dcterms:issued>
  <finlex:fileCopyNumber>2413</finlex:fileCopyNumber>
  <dcterms:abstract>
    <p>Nickelslagg, som A Ab:s fabriker sände till B Ab:s anläggningar för torkning och sållning och som annars skulle ha lagts upp i högar på A Ab:s fabrikers eget upplagringsområde, skulle betraktas som avfall när det anlände till B Ab:s anläggning. Efter att nickelslagget hade torkats och sållats vid B Ab:s anläggning och det avfall som hade uppstått vid sållningen och det damm som hade uppstått vid filtreringen hade återbördats, skulle nickelslagget inte längre betraktas som avfall vid nämnda anläggning, eftersom det granulerade slagg som torknings- och sållningsproceduren resulterade i omedelbart vidarebefordrades som en packad produkt för användning vid sandblästring och som råvara vid framställning av takfilt, utan att dess egenskaper vid korrekt användning vållade nämnvärd olägenhet eller risk för miljön.</p>
    <p>Av ovan nämnda skäl upphävdes villkoret i miljöcentralens tillståndsbeslut om att nickelslagget efter torkning och sållning vid B-bolagets anläggning fortfarande skulle betraktas som avfall som skulle sändas för återvinning till en anläggning med vederbörligt tillstånd att ta emot sådant avfall. Även förvaltningsdomstolens beslut upphävdes till motsvarande delar.</p>
    <p>Däremot ändrades inte tillståndets villkor om att upplagringsområdet för granulerad nickelslagg och sållningsslagg skulle beläggas med ett tätt material och avrinningsvattnet skulle samlas upp och avledas utanför grundvattenområdet, inte heller villkoret om att yt- och grundvattnets kvalitet och grundvattenståndet skulle kontrolleras enligt en plan som skulle föreläggas miljöcentralen för särskilt godkännande, eller motsvarande delar av förvaltningsdomstolens beslut, vilket motiverades med att nämnda tillståndsvillkor enligt miljöskyddslagen kunde ställas oberoende av om granulerad nickelslagg skulle betraktas som avfall eller inte.</p>
    <p>Avfallslagen 1, 3 och 4 §<br/> Miljöskyddslagen 43 § 1 mom. 1 punkten och 3 mom. samt 46 § 1 mom.</p>
  </dcterms:abstract>
</finlex:document>
