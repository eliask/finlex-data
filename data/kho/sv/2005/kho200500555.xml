<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200500555</dcterms:identifier>
  <finlex:ecliIdentifier>ECLI:FI:KHO:2005:T555</finlex:ecliIdentifier>
  <dcterms:title>15.3.2005/555</dcterms:title>
  <dcterms:description>
    <p>
      <span>Överlåtelseskatt</span>
      <span>Fjärrvärmebehållare</span>
    </p>
  </dcterms:description>
  <finlex:registerNumber>710/2/04</finlex:registerNumber>
  <dcterms:issued>2005-03-15</dcterms:issued>
  <finlex:fileCopyNumber>555</finlex:fileCopyNumber>
  <dcterms:abstract>
    <p>En behållare för ackumulering av fjärrvärme påminde till sitt yttre om en cylinder. Den var ca 27 meter hög behållare av stål, med en diameter om 22 meter och en volym om 10 863 kubikmeter. Ytan var 427 kvadratmeter. Behållaren, som var fast förankrad i marken, hade installerats invid väggen till ett kraftverk. Bygglov hade beviljats för behållaren. Med hjälp av den utjämnade man variationer i fjärrvärmeförbrukningen under olika tider på dygnet och undvek användning av oljepannor under de tider när konsumtionen stod på topp. Med hjälp av behållaren kunde man även få kraftverket att producera mindre el på natten och mera el på dagen, när elpriset var högre. Behållaren var med rör ansluten till fjärrvärmens fram- och returledningar. Fjärrvärmeverket kunde fungera även utan behållaren. Förvaltningsdomstolen ansåg att det avgörande var för vilket ändamål anordningen var avsedd. Det var frågan om en stor behållare för lagring av hetvatten, som vid behov användes för att säkerställa att energiöverföringen fungerade och hölls stabil samt för att hålla nivån på den energi som levererades på en kvalitativt hög nivå. Det var alltså inte frågan om lagring av vatten som senare skulle tas i bruk för något ändamål eller om interimistisk, temporär eller kontinuerlig lagring av en att vätska som hade uppstått i samband med produktionen, varvid det hade varit möjligt att tänka sig behållaren som ett slags lager. Innehållet i behållaren användes de facto vid själva processen, när användningen medförde nytta i form av sänkta kostnader, utjämning av temperaturväxlingar eller utfyllnad av ett underskott i nätet. Följaktligen betjänade behållaren själva energidistributionen som en väsentlig del av denna. Under dessa förhållanden skulle fjärrvärmebehållaren inte betraktas som en sådan i 5 § 1 mom. 3 punkten i lagen om överlåtelseskatt avsedd byggnad eller konstruktion som på ett bestående sätt betjänar användningen av en fastighet, utan som en anordning som betjänar inmatning av energi och utjämning av fjärrvärme och för vilken inte skulle betalas överlåtelseskatt.<br/> Högsta förvaltningsdomstolen: Ej ändring.</p>
    <p>5 § 1 mom. 3 punkten i lagen om överlåtelseskatt</p>
  </dcterms:abstract>
</finlex:document>
