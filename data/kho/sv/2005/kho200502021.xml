<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200502021</dcterms:identifier>
  <finlex:ecliIdentifier>ECLI:FI:KHO:2005:T2021</finlex:ecliIdentifier>
  <dcterms:title>17.08.2005/2021</dcterms:title>
  <dcterms:description>
    <p>
      <span>Vattenärende</span>
      <span>Miljötillståndsverkets beslut</span>
      <span>Avslag på ansökan</span>
      <span>Besvärsrätt</span>
      <span>Avvisande utan prövning</span>
      <span>Part</span>
      <span>Byggande av bro</span>
    </p>
  </dcterms:description>
  <finlex:registerNumber>2552/1/04</finlex:registerNumber>
  <dcterms:issued>2005-08-17</dcterms:issued>
  <finlex:fileCopyNumber>2021</finlex:fileCopyNumber>
  <dcterms:abstract>
    <p>Vägförvaltningen hade hos respektive miljötillståndsverk ansökt om tillstånd att bygga en klaffbro i Särkisalmi, längs den väg som leder från Nådendal till Merimasku och Rymättylä. Enligt ansökan behövde bron byggas för att större fartyg än hittills skulle kunna anlöpa hamnen i Nådendal samt i syfte att öka den ekonomiska nyttan av hamnen och underlätta färden för ett lokalt hotellföretags hotellfartyg. Miljötillståndsverket avslog Vägförvaltningens ansökan med hänvisning till 2 kap. 6 § 2 mom. i vattenlagen och konstaterade att klaffbron inte medförde någon betydande nytta i förhållande till det men, den skada och den övriga förlust av förmån som den medförde för invånarna i de kommuner vilka var beroende av landtrafikförbindelsen och att det inte fanns juridiska förutsättningar att bevilja tillstånd för byggprojektet. Vägförvaltningen överklagade inte miljötillståndsverkets beslut. Nådendals stad och det lokala hotellföretaget hade inte rätt att söka ändring i miljötillståndsverkets beslut, med vilket miljötillståndsverket endast hade beslutat avslå Vägförvaltningens ansökan.</p>
  </dcterms:abstract>
</finlex:document>
