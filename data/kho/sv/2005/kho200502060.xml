<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200502060</dcterms:identifier>
  <finlex:ecliIdentifier>ECLI:FI:KHO:2005:T2060</finlex:ecliIdentifier>
  <dcterms:title>19.8.2005/2060</dcterms:title>
  <dcterms:description>
    <p>
      <span>Vattenhushållningsärende</span>
      <span>Dikning</span>
      <span>Dike</span>
      <span>Annans mark</span>
      <span>Olovlig flyttning av dike</span>
      <span>Kommunal miljövårdsmyndighet</span>
      <span>Meddelande av rätt till dikning på någon annans mark</span>
      <span>Förvaltningstvång</span>
      <span>Förfarande</span>
      <span>Skada</span>
      <span>Ersättning</span>
    </p>
  </dcterms:description>
  <finlex:registerNumber>1530/1/04</finlex:registerNumber>
  <dcterms:issued>2005-08-19</dcterms:issued>
  <finlex:fileCopyNumber>2060</finlex:fileCopyNumber>
  <dcterms:abstract>
    <p>Behöver för ändamålsenlig torrläggning av mark eller för att hindra vattendränkning eller annan skada på mark som avses i 6 kap. 3 § 1 mom. ett dike tas upp på annans mark, eller vill man ändra ett dikes sträckning och inte kommer överens om saken, skall dikningsärendet enligt 6 kap. 12 § 1 mom. i vattenlagen behandlas av den kommunala miljövårdsmyndigheten så som bestäms i 20 kap. i vattenlagen, om inte en dikningsförrättning eller miljötillståndsverkets beslut behövs. En dikandes rätt att med stöd av 6 kap. 4 § 1 mom. lägga ett dike på någon annans mark ger följaktligen inte en dikande rätt att utan denna persons samtycke vidta dikningsåtgärder på hans eller hennes mark, om inte saken har avgjorts med ett lagakraftvunnet beslut av miljövårdsnämnden. Detsamma gäller sådan ändring av ett dikes läge för vilket tillstånd kan beviljas med stöd av 6 kap. 8 § i vattenlagen.</p>
    <p>A hade utan B:s samtycke eller något sådant beslut av miljövårdsnämnden som gav rätt till dikning ändrat ett tidigare på A:s lägenhet befintligt torrläggningsdikes läge så, att diket efter ändringen låg vid gränsen till B:s mark och delvis även på B:s mark. B hade yrkat att den kommunala miljövårdsmyndigheten skulle förplikta A att ändra dikets läge till dess ursprungliga plats. A, som kommunens miljövårdsmyndighet hade hört i ärendet, hade motsatt sig B:s yrkande och yrkat att diket skulle få bli kvar på sin nya plats. Det nya läget medförde mindre olägenhet för A:s lägenhet än det gamla diket hade gjort. Ändringen vållade inte B:s lägenhet någon betydande olägenhet.</p>
    <p>Högsta förvaltningsdomstolen ansåg att A inte hade haft rätt att ändra dikets läge på det sätt som nu hade skett. För att rätta till den lagstridiga situation som A hade vållat, hade det därför visserligen varit möjligt att på B:s yrkande anlita förvaltningstvång som avses i 6 kap. 12 § 2 mom. och 20 kap. 7 § i vattenlagen. Eftersom det anlagda diket till sitt läge och den verkställda dikningen även till övriga delar enligt vad som hade utretts i ärendet dock uppfyllde de villkor som i 6 kap. i vattenlagen föreskrivs för dikning, hade den kommunala miljövårdsmyndigheten utan att till denna del anlita förvaltningstvång för flyttning av diket med stöd av sin den behörighet enligt 6 kap. 12 § 1 mom. i vattenlagen i samma förfarande kunnat bifalla A:s yrkande att diket skulle få bli kvar på sin nya plats.</p>
    <p>I det beslut med vilket miljövårdsmyndigheten gav rätt till dikning, borde den med stöd av 11 kap. 8 § 1 mom. i vattenlagen och med hänsyn även till bestämmelsen i 20 § i samma kapitel ha förpliktat A att till B betala en ersättning om vilken bestäms i 6 kap. 6 § i vattenlagen. Förvaltningsdomstolen hade dock på yrkande av B kompletterat beslutet genom att bestämma om betalning av ersättning. Av bestämmelsen i 6 kap. 12 § 1 mom. i vattenlagen följde att tekniska nämnden i egenskap av kommunens miljövårdsmyndighet var behörig att behandla dikningstvisten i dess helhet. Vid bestämmandet av ersättningens storlek skulle således i detta fall som ersättningshöjande faktor beaktas att dikningen på ovan nämnt sätt hade utförts på B:s lägenhet utan att det hade funnits någon grund som hade givit rätt därtill. Ersättningen till ägarna av lägenheten B skulle därför höjas.</p>
  </dcterms:abstract>
</finlex:document>
