<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200501825</dcterms:identifier>
  <finlex:ecliIdentifier>ECLI:FI:KHO:2005:T1825</finlex:ecliIdentifier>
  <dcterms:title>18.7.2005/1825</dcterms:title>
  <dcterms:description>
    <p>
      <span>Utkomststöd</span>
      <span>Försäljningspris för bostad</span>
      <span>Bostadsförmögenhet</span>
      <span>Periodisering av inkomst</span>
    </p>
  </dcterms:description>
  <finlex:registerNumber>93/4/03</finlex:registerNumber>
  <dcterms:issued>2005-07-18</dcterms:issued>
  <finlex:fileCopyNumber>1825</finlex:fileCopyNumber>
  <dcterms:abstract>
    <p>Familjen X:s ansökan om utkomststöd för februari månad 2002 hade förkastats, eftersom familjens inkomster enligt utkomststödkalkylen med 4 410,67 euro översteg de utgifter som berättigade till utkomststöd. Tjänsteinnehavaren hade gjort en utkomststödkalkyl även för januari 2002. I kalkylen för januari hade som tillgångar beaktats bland annat 5 381,46 euro, som återstod efter försäljningen av familjens bostad. Inkomstöverskottet för januari, 5 132,07 euro, hade beaktats som disponibel inkomst i inkomststödkalkylen för februari. Social- och hälsovårdsnämnden hade hållit fast vid tjänsteinnehavarens beslut.</p>
    <p>Förvaltningsdomstolen förkastade (2-1) besvären och ansåg att social- och hälsovårdsnämnden inte hade gått felaktigt till väga däri att den hade utrett X:s utkomstsituation också för januari 2002. I sitt 18.3.2002 daterade rättelseyrkande hade X konstaterat att familjens bostadsaktie hade sålts för 62 500 euro och tillgångar från försäljningen hade använts för täckning av de lån som hänförde sig till bostaden. De tillgångar som därefter återstod hade använts för byggandet av ett nytt egnahemshus. Enligt vad X hade meddelat tjänsteinnehavaren, hade ca 5 045 euro kunnat användas för byggkostnaderna. Enligt ett kontoutdrag som banken hade givit för tiden 10.1.-8.2.2002 hade X 18.1.2002 på sitt konto deponerat sammanlagt 5 381,46 euro. Med hänsyn till att utkomststödet till sin karaktär är en förmån som i sista hand tryggar en persons inkomst, beloppet av de efter försäljningen av X:s bostad återstående tillgångarna samt den omständigheten att byggkostnaderna inte kunde betraktas som utgifter som gav rätt till utkomststöd, ansåg förvaltningsdomstolen att X hade haft möjlighet att använda nämnda återstående tillgångar för sin utkomst. De tillgångar, 5 381, 46 euro, som X 18.1.2002 hade deponerat på sitt bankkonto, borde ha beaktats som hans och hans familjs disponibla tillgångar vid bedömningen av behovet av utkomststöd i januari 2002. Eftersom X:s situation i fråga om behovet av utkomststöd hade utretts även för januari 2002, då X hade deponerat ovan nämnda tillgångar på sitt bankkonto, hade som disponibla tillgångar för februari kunnat beaktas inkomstöverskottet för januari, sammanlagt 5 132,07 euro.</p>
    <p>Högsta förvaltningsdomstolen beviljade besvärstillstånd och prövade ärendet. Högsta förvaltningsdomstolen upphävde förvaltningsdomstolens beslut samt social- och hälsovårdsnämndens beslut och återförvisade ärendet till social- och hälsovårdsnämnden för ny behandling.</p>
    <p>I sitt beslut hänvisade högsta förvaltningsdomstolen till 1 § 1 mom., 2 § 1 mom., 6 § , 12 § samt 15 § 1 och 2 mom. i lagen om utkomststöd.</p>
    <p>I motiveringen till sitt beslut anförde högsta förvaltningsdomstolen följande: Enligt vad X hade uppgivit, hade familjen för en köpeskilling om 62 500 euro sålt den aktielägenhet som den förvärvat för 63 575 euro och som hade använts som familjens permanenta bostad. De tillgångar om 5 381,46 euro som X 18.1.2002 hade deponerat på familjens bankkonto hade varit en del av den köpeskilling som influtit från försäljningen av familjens permanenta bostad, inte försäljningsvinst. Dessa tillgångar, som hörde till familjens skäliga nettobostadsförmögenhet, hade använts för att bygga en ny bostad för familjen. Den nya bostaden hade varit skälig med hänsyn till familjens storlek. Familjen hade flyttat in i den nya bostaden 27.1.2002. Tillgångar från realiseringen av bostaden hade interimistiskt funnits på bankkontot och reserverats för bostadsbytet. Med hänsyn till det ändamål för vilket tillgångarna från försäljningen av bostaden användes var det inte skäligt att bestämma utkomststödet för januari 2002 så, att man därvid beaktade inkomstöverskottet för januari, sammanlagt 5 132,07 euro, som hade beräknats så, att den deposition av 5 381,46 euro som hade gjorts 18.1.2002 hade beaktats som inkomst. Förvaltningsdomstolens och social- och hälsovårdsnämndens beslut skulle därför upphävas och ärendet återförvisas till nämnden för ny behandling.</p>
    <p>(Vid avgörandet av ärendet har förrättats omröstning, varvid rösterna har fallit 3-2. De som företrädde avvikande mening beviljade besvärstillstånd och förkastades besvären. Föredragandens förslag till avgörande i ärendet överensstämde med röstningsanförandet.)</p>
  </dcterms:abstract>
</finlex:document>
