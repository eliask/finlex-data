<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200500642</dcterms:identifier>
  <finlex:ecliIdentifier>ECLI:FI:KHO:2005:T642</finlex:ecliIdentifier>
  <dcterms:title>22.3.2005/642</dcterms:title>
  <dcterms:description>
    <p>
      <span>Förvaltningstvistemål</span>
      <span>Kostnadstvist mellan kommuner</span>
      <span>Underhållsstöd</span>
      <span>Obehörig vinst</span>
      <span>Ändring av hemkommun</span>
    </p>
  </dcterms:description>
  <finlex:registerNumber>994/3/04</finlex:registerNumber>
  <dcterms:issued>2005-03-22</dcterms:issued>
  <finlex:fileCopyNumber>642</finlex:fileCopyNumber>
  <dcterms:abstract>
    <p>Förvaltningsdomstolen hade på ansökan av Kemi stad ålagt Uleåborgs stad att till Kemi stad betala de underhållsstöd, 2 126,70 euro, som Kemi stad under tiden 1.3.2002 - 31.8.2003 hade betalt till A. Enligt beslutsmotiveringen hade A och A:s barns hemort från 1.3.2002 varit Uleåborg. I lagen om underhållstrygghet finns inte bestämmelser om en kommuns rätt att få ersättning av en annan kommun när den förstnämnda kommunen har betalt underhållsstöd till någon andra än sina egna invånare. Enligt 3 § 2 mom. i nämnda lag hade Uleåborgs stad dock en särskild skyldighet att betala underhållsstöd från 1.3.2002. Denna skyldighet påverkas inte av att den som lyfter underhållsstöd enligt 4 § 1 mom. i förordningen om underhållstrygghet är skyldig att göra en anmälan när barnets hemkommun blir en annan. Kemi stad hade betalt underhållsstöden för tiden 1.3.2002 - 31.8.2003 för att staden inte kände till att A och barnet hade bytt hemkommun. Under dessa förhållanden vore det oskäligt att låta Kemi stad bära ansvaret för kostnaderna.</p>
    <p>Högsta förvaltningsdomstolen upphävde förvaltningsdomstolens beslut och förkastade Kemi stads ansökan. Enligt beslutsmotiveringen har lagen om underhållstrygghet inga bestämmelser om en kommuns rätt att av en annan kommun få ersättning för underhållsstöd som den förstnämnda kommunen har betalt till en person som inte var invånare i den förstnämnda kommunen. I tvister mellan kommunerna om kostnader som uppstått till följd av betalning av underhållsstöd kan ersättningsskyldighet dock i vissa fall uppstå enligt principerna om återbäring av obehörig vinst. Dessa principer kan bli tillämpliga särskilt när det med hänsyn till sakens natur är uppenbart oskäligt att låta den kommun som har ordnat tjänsten bära ansvaret för kostnaderna.</p>
    <p>Social- och hälsovårdsnämnden i Kemi stad hade till B:s vårdnadshavare A betalt underhållsstöd för en tid under vilken barnets hemort hade varit Uleåborgs stad. Att Kemi stad trots bytet av hemkommun hade fortsatt att betala underhållsstöd hade enligt handlingarna i ärendet berott på att den som lyfte underhållsstödet hade försummat sin i 4 § 1 mom. i förordningen om underhållstrygghet föreskrivna plikt att anmäla att barnets hemkommun hade blivit en annan. Kostnadstvisten mellan kommunerna kunde dock inte avgöras enbart på denna grund, med beaktande av att Uleåborgs stad i motsats till Kemi stad inte i praktiken hade haft möjlighet att genom sin egen uppföljning observera att betalningsskyldigheten hade förändrats. Därför, och då det dessutom var frågan om en sådan typ av fordran som kommunen med stöd av sin regressrätt eventuellt kunde driva in hos den underhållsskyldige, var det inte uppenbart oskäligt att låta kostnadsansvaret stanna hos Kemi stad.</p>
    <p>Se även HFD 22.03.2005 L 637 och 643.</p>
    <p>1 § 1 mom. och 3 § i lagen om underhållstrygghet<br/> 4 § i förordningen om underhållstrygghet<br/> 2 § 1 mom. i lagen om hemkommun<br/> 17 § 2 mom. och 51 § i socialvårdslagen</p>
  </dcterms:abstract>
</finlex:document>
