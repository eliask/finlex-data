<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200502223</dcterms:identifier>
  <finlex:ecliIdentifier>ECLI:FI:KHO:2005:T2223</finlex:ecliIdentifier>
  <dcterms:title>6.9.2005/2223</dcterms:title>
  <dcterms:description>
    <p>
      <span>Offentlig upphandling</span>
      <span>Anhängiggörande av ansökan</span>
      <span>E-post</span>
      <span>Komplettering av ansökan</span>
    </p>
  </dcterms:description>
  <finlex:registerNumber>2489/2/04</finlex:registerNumber>
  <dcterms:issued>2005-09-06</dcterms:issued>
  <finlex:fileCopyNumber>2223</finlex:fileCopyNumber>
  <dcterms:abstract>
    <p>Ett bolag tillställde inom utsatt besvärstid marknadsdomstolens elektroniska brevlåda en ansökan, som gällde upphandling. Bolaget sände även ansökningen per post så, att marknadsdomstolen efter besvärstidens utgång tillställdes en med bolagets ombuds egenhändiga underskrift försedd ansökan. Marknadsdomstolen avvisade ansökan utan prövning på den grunden att den ansökan som bolaget hade tillställt marknadsdomstolen per e-post inte hade varit undertecknad så som lagen förutsatte och att den ansökan som bolaget hade sänt per post hade anlänt till marknadsdomstolen efter utgången av den tid som föreskrevs i lagen.</p>
    <p>Med hänsyn till principen i 28 § i förvaltningsprocesslagen om komplettering av en handling med vilken ett ärende har anhängiggjorts, hade bolagets ansökan till den del som underskrift krävdes blivit kompletterad med den ansökan som anlänt med vanlig post. Marknadsdomstolen borde därför inte på den grund som uppgivits utan prövning ha avvisat den ansökan som inom utsatt tid hade anlänt till domstolen per e-post. Högsta förvaltningsdomstolen upphävde marknadsdomstolens beslut och återförvisade ärendet till marknadsdomstolen för ny behandling.</p>
  </dcterms:abstract>
</finlex:document>
