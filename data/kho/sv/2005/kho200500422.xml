<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200500422</dcterms:identifier>
  <finlex:ecliIdentifier>ECLI:FI:KHO:2005:T422</finlex:ecliIdentifier>
  <dcterms:title>2.3.2005/422</dcterms:title>
  <dcterms:description>
    <p>
      <span>Beskattningsförfarande</span>
      <span>Förtäckt dividend</span>
      <span>Skatteobjekt</span>
      <span>Aktionär</span>
      <span>Passiv aktionär</span>
      <span>Bulvan</span>
      <span>Familjebolag</span>
      <span>Tillämpning av bestämmelse om kringgående av skatt till den skattskyldiges fördel</span>
    </p>
  </dcterms:description>
  <finlex:registerNumber>1234/2/04</finlex:registerNumber>
  <dcterms:issued>2005-03-02</dcterms:issued>
  <finlex:fileCopyNumber>422</finlex:fileCopyNumber>
  <dcterms:abstract>
    <p>A hade ägt hela aktiestocken i Fastighets Ab C. Fastighetsbolaget ägde en semesterfastighet i Lappland, men dessutom också hela aktiestocken i B Ab, ett bolag som var verksamt i byggnadsbranschen. B Ab hade fortsatt den rörelse som hade bedrivits av ett bolag som hade försatts i konkurs år 1998. I bägge bolagen hade A:s far skött den praktiska verksamheten i bolaget, såsom entreprenadanbudskorrespondensen och penningrörelsen. Dottern A hade på förslag av sin far år 1998 blivit ordinarie medlem av B Ab:s styrelse. Enligt utredningen i ärendet hade B Ab inte någon verkställande direktör. A hade en annan huvudsyssla.</p>
    <p>Den hyra som B Ab år 1999 betalade till Fastighets Ab C för användningen av semesterfastigheten efterbeskattades som förtäckt dividend som A i sin egenskap av aktieägare i Fastighets Ab C hade fått från B Ab. A yrkade att 28 § i lagen om beskattningsförfarande skulle tillämpas till hennes fördel på den grunden att hon endast formellt hade varit aktieägare, som bulvan för sin far, och att det därför inte fanns någon grund att tillämpa 29 § i lagen om beskattningsförfarande.</p>
    <p>Högsta förvaltningsdomstolen ansåg att A med stöd av sin ställning som ägare av aktiestocken i Fastighets Ab C, som var aktieägaren i B Ab, hade fått en förmån med penningvärde av B Ab. Med beaktande av bestämmelserna i 29 § 1 och 3 mom. i lagen om beskattningsförfarande skulle A beskattas för denna förmån oberoende av om förmånen de facto hade kanaliserats till hennes far, som i verkligheten hade en central ställning i företaget. Som myndig ägare till det bolag som ägde B Ab, kunde A inte heller med stöd av 28 § i lagen om beskattningsförfarande befrias från den beskattning som hon blev föremål för till följd av detta inom familjen avtalade och genomförda ägararrangemang. Någon grund att upphäva efterbeskattningen fanns inte. Skatteåret 1999.</p>
    <p>28 och 29 § i lagen om beskattningsförfarande</p>
    <p>Se även HFD:1994-B-547, jfr HFD:1988-B-566.</p>
  </dcterms:abstract>
</finlex:document>
