<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200802239</dcterms:identifier>
  <finlex:ecliIdentifier>ECLI:FI:KHO:2008:T2239</finlex:ecliIdentifier>
  <dcterms:title>16.9.2008/2239 HFD:2008:69</dcterms:title>
  <dcterms:description>
    <p>
      <span>Beskattning av personlig inkomst</span>
      <span>Naturliga avdrag</span>
      <span>Kostnader för resor mellan bostaden och arbetsplatsen</span>
      <span>Inkomstlag</span>
      <span>Avdrag från förvärvsinkomst och kapitalinkomst</span>
    </p>
  </dcterms:description>
  <finlex:registerNumber>848/2/06</finlex:registerNumber>
  <dcterms:issued>2008-09-16</dcterms:issued>
  <finlex:fileCopyNumber>2239</finlex:fileCopyNumber>
  <dcterms:abstract>
    <p>I sin skattedeklaration för 2002 hade A yrkat att hans förvärvsinkomst skulle minskas med de kostnader som han hade haft för resor mellan bostaden och arbetsplatsen, 2 538,40 euro, minskat med självriskandelen, 500 euro. Yrkandet grundade sig på de resor som A under skatteåret dagligen hade gjort från sin bostad till Y Ab:s pälsfarm. A hade under skatteåret varit anställd av X Abj, men vid sidan av sitt lönearbete deltagit i pälsfarmning, som bedrevs av Y Ab. A ägde alla aktierna i Y Ab, som under skatteåret inte hade betalt någon lön till A, men dividend, som i sin helhet hade beskattats som kapitalinkomst. Vid beskattningen hade A:s förvärvsinkomst, som hade bestått enbart av löneinkomsten från X Abp, minskats med resekostnaderna.</p>
    <p>Skatterättelsenämnden hade avslagit skatteombudets yrkande att A:s beskattning skulle rättas så, att avdragen minskades med beloppet av resekostnaderna. Förvaltningsdomstolen hade på besvär av skatteombudet upphävt skatterättelsenämndens beslut och fastställt att resekostnaderna skulle dras från A:s kapitalinkomster i stället för hans förvärvsinkomster.</p>
    <p>Högsta förvaltningsdomstolen godkände skatteombudets besvär, upphävde förvaltningsdomstolens och skatterättelsenämndens beslut och återförvisade målet till skatteverket för ny handläggning. Avdraget grundade sig på A:s dagliga resor från bostaden till Y Ab:s pälsfarm, som A enligt uppgift hade skött. A, som inte stod i något arbets- eller motsvarande anställningsförhållande till Y Ab, hade inte fått lön eller annan motsvarande förvärvsinkomst för sitt arbete för bolaget, utan endast dividendinkomst. Därför ansåg högsta förvaltningsdomstolen att resekostnaderna inte kunde betraktas som sådana utgifter för förvärvande av förvärvsinkomst som avses i 93 § 1 mom. i inkomstskattelagen, utan som utgifter för anskaffning av dividendinkomst. De kunde inte heller dras av från förvärvsinkomster som A fick från annan verksamhet. Eftersom det var fråga om avdrag som enligt 5 kap. i inkomstskattelagen görs från förvärvsinkomster, kunde avdraget inte göras från den dividendinkomst som A fick av Y Ab. Skatteåret 2002. Omröstning 3-2.</p>
    <p>Inkomstskattelagen 29, 30, 31, 54 och 93 §</p>
  </dcterms:abstract>
</finlex:document>
