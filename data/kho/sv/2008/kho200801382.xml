<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200801382</dcterms:identifier>
  <finlex:ecliIdentifier>ECLI:FI:KHO:2008:T1382</finlex:ecliIdentifier>
  <dcterms:title>5.6.2008/1382 HFD:2008:40</dcterms:title>
  <dcterms:description>
    <p>
      <span>Kommunalärende</span>
      <span>Kommuns behörighet att bedriva verksamhet</span>
      <span>Statligt stöd</span>
      <span>Samkommun</span>
      <span>Yrkesläroanstalt</span>
      <span>Tillstånd att hålla bilskola</span>
    </p>
  </dcterms:description>
  <finlex:registerNumber>459/1/07</finlex:registerNumber>
  <dcterms:issued>2008-06-05</dcterms:issued>
  <finlex:fileCopyNumber>1382</finlex:fileCopyNumber>
  <dcterms:abstract>
    <p>Styrelsen för en samkommun som ordnade yrkesutbildning hade beslutat ansöka om tillstånd att hålla bilskola i syfte att ge undervisning för bland annat körrätt som motsvarar fordonskategori B. Undervisningen skulle vara tillgänglig enbart för sådana studerande vid läroanstalten vars studier har en väsentlig anknytning till bilbranschen och som studerar för en yrkesbehörighet till vilken det även i praktiken hör att man har ett sådant körkort. Teoriundervisningen var avsedd att vara avgiftsfri och höra till undervisningsprogrammet, medan läroanstalten för körundervisningen hade för avsikt att ta en ersättning som motsvarade de faktiska kostnaderna. Läroanstalten hade redan lokaler, utrustning och personal som undervisningen krävde. Det hörde till området för samkommunens verksamhet att bedriva bilskolundervisning i den utsträckning och så som framgick av samkommunens beslut.</p>
    <p>Med hänsyn till bilskolverksamhetens småskalighet och nära anknytning till samkommunens utbildningsuppgift samt den utredning som mottagits om de ekonomiska arrangemangen i anslutning till bilskolundervisningen, baserade sig den verksamhet som avsågs i samkommunsstyrelsens beslut inte på offentligt stöd på ett sådant sätt att beslutet heller av denna anledning skulle ha varit lagstridigt på de grunder som anfördes i besvären.</p>
    <p>Kommunallagen 2 §, 86 § 1 mom. och 90 §<br/> Fördraget om upprättandet av Europeiska gemenskapen, artikel 87.1 och 88.3</p>
  </dcterms:abstract>
</finlex:document>
