<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200802481</dcterms:identifier>
  <finlex:ecliIdentifier>ECLI:FI:KHO:2008:T2481</finlex:ecliIdentifier>
  <dcterms:title>8.10.2008/2481 HFD:2008:73</dcterms:title>
  <dcterms:description>
    <p>
      <span>Omstrukturering av företag</span>
      <span>Partiell fission</span>
      <span>Verksamhetsgren</span>
      <span>Ömsesidigt fastighetsaktiebolag</span>
    </p>
  </dcterms:description>
  <finlex:registerNumber>849/2/08</finlex:registerNumber>
  <dcterms:issued>2008-10-08</dcterms:issued>
  <finlex:fileCopyNumber>2481</finlex:fileCopyNumber>
  <dcterms:abstract>
    <p>Ett finskt holdingbolag A Ab, som indirekt ägs av en internationell grupp av fastighetsfonder, har i sin ansökan om förhandsavgörande förklarat att bolaget äger aktier i hundratals ömsesidiga fastighetsaktiebolag, bostadsaktiebolag och vanliga fastighetsaktiebolag i Finland. De fastigheter och fastighetsbolag som A Ab äger är sinsemellan olika, inte bara i fråga om platsen där de är belägna utan även i fråga om läge och värde, det ändamål som de används till samt de intäkter som de avkastar. Tre ömsesidiga fastighetsaktiebolag, vilkas aktier berättigar till besittningen av affärslokaler i centrum av X stad, överförs av A Ab med tillgångar och skulder till ett nytt bolag som är under bildande. Det nya bolaget administrerar aktierna i de ömsesidiga fastighetsaktiebolagen och får rätt till hyresintäkterna från fastigheterna. Det nya bolagets verksamhet är självständigt och vinst eftersträvas. De ömsesidiga fastighetsaktiebolagen som överföringen gällde ansågs bilda ett regionalt och funktionellt enhetligt hyresobjekt, som kunde betraktas som en verksamhetsgren som avses i 52 c § 2 mom. i lagen om beskattning av inkomst av näringsverksamhet och på den partiella fissionen tillämpades 52 c § i lagen om beskattning av inkomst av näringsverksamhet. Förhandsavgörande 2007-2009.</p>
    <p>Lagen om beskattning av inkomst av näringsverksamhet 52 c §</p>
  </dcterms:abstract>
</finlex:document>
