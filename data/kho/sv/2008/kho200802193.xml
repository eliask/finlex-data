<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200802193</dcterms:identifier>
  <finlex:ecliIdentifier>ECLI:FI:KHO:2008:T2193</finlex:ecliIdentifier>
  <dcterms:title>10.9.2008/2193 HFD:2008:67</dcterms:title>
  <dcterms:description>
    <p>
      <span>Bilskatt</span>
      <span>Beskattningsvärde</span>
      <span>Allmänt värde i detaljhandeln</span>
      <span>Diskrimineringsförbud</span>
      <span>Tullens förfarande</span>
      <span>Värdebestämningsmetoder</span>
      <span>Iakttagelser om inhemska priser</span>
      <span>Modellering</span>
      <span>Genomskinlighet</span>
      <span>Statistikbaserat värdebestämningssystem</span>
    </p>
  </dcterms:description>
  <finlex:registerNumber>3404/2/07</finlex:registerNumber>
  <dcterms:issued>2008-09-10</dcterms:issued>
  <finlex:fileCopyNumber>2193</finlex:fileCopyNumber>
  <dcterms:abstract>
    <p>Ett tulldistrikt ansågs i princip inte ha förfarit i strid med bilskattelagen eller det gemenskapsrättsliga diskrimineringsförbudet genom att i egenskap av skattemyndighet bestämma beskattningsvärdet på ett fordon som A i begagnat skick hade importerat till Finland så, att tulldistriktet tillämpade ett statistikbaserat värdebestämningssystem, som grundade sig på enskilda iakttagelser om priser som på den inhemska marknaden begärts för fordon. Det var fråga om ett värdebestämningssystem som tullverket hade skapat och upprätthöll med uppgifter om prisiakttagelser som verket fick av ett enskilt företag. Då A av tulldistriktet hade fått en redogörelse för metoden och de prisuppgifter som tillämpades när den användes, ansågs A ha haft möjlighet att ifrågasätta metodens riktighet och det slutresultat som tillämpningen av metoden hade haft som följd.</p>
    <p>I sin värdebestämning hade tulldistriktet även beaktat en annan utredning om prisuppgifter som grundade sig på andra källor, men som inte hade givit tullverket anledning att stanna för ett lägre värde på fordonet än det som man kom till genom att tillämpa den statistikbaserade metoden. Vid bilbeskattningen hade fordonets beskattningsvärde fastställts till 26 447 euro. Med hänsyn till att det till följd av vissa särdrag hos det statistiska värdebestämningssystemet fanns risk för fel vid tillämpning av metoden och då den på statistiska uppgifter baserade bestämningen av värdet på det fordon som A hade importerat kom att grunda sig på ett tämligen litet jämförelsematerial därför att fordonet i fråga var sällsynt, ansågs det beskattningsvärde som fastställts för fordonet ha blivit alltför högt i relation till värdet på andra i Finland redan registrerade begagnade fordon.</p>
    <p>Högsta förvaltningsdomstolen ansåg att beskattningsvärdet på A:s fordon skulle bestämmas till 24 000 euro, vilket ansågs vara det icke-diskriminerande värde som skulle ligga till grund för beskattningen. Omröstning 4-1.</p>
    <p>Lagen ändring av bilskattelagen (266/2003) 6 a § 1 mom., 10 a § 1 mom., 11 b § 1 och 2 mom. samt 11 c och 11 d §.<br/> Fördraget om upprättandet av Europeiska gemenskapen artikel 90 första stycket<br/> Finlands grundlag 80 § 1 mom., 81 § 1 mom. och 21 § 2 mom.<br/> Förvaltningslagen 6 §</p>
    <p>Se även HFD:2002:85 och HFD:2006:95.</p>
  </dcterms:abstract>
</finlex:document>
