<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200802320</dcterms:identifier>
  <finlex:ecliIdentifier>ECLI:FI:KHO:2008:T2320</finlex:ecliIdentifier>
  <dcterms:title>24.9.2008/2320 HFD:2008:70</dcterms:title>
  <dcterms:description>
    <p>
      <span>Kommunalärende</span>
      <span>Part</span>
      <span>Kommunmedlem</span>
      <span>Besvärstid</span>
      <span>Beslut med anledning av rättelseyrkande</span>
      <span>Anbudsförfarande</span>
      <span>Anbudsgivare</span>
    </p>
  </dcterms:description>
  <finlex:registerNumber>2129/1/07</finlex:registerNumber>
  <dcterms:issued>2008-09-24</dcterms:issued>
  <finlex:fileCopyNumber>2320</finlex:fileCopyNumber>
  <dcterms:abstract>
    <p>Av kommunstyrelsens beslutsprotokoll 7.11.2005, som gällde uthyrning av en restaurang som tillhörde staden och som innehöll avgörandet av ett anbudsförfarande jämte motivering, framgick att kommunstyrelsen hade beslutat förkasta bolaget A:s anbud på den grunden att det var ofullständigt. Stadsstyrelsens beslut att ge en av stadens verksamhetsenheter rätt att med bolaget B ingå avtal om uthyrning av restaurangen hade direkt påverkat A:s rätt och fördel så som avses i 92 § 2 mom. i kommunallagen. A var således part i ärendet.</p>
    <p>Stadsstyrelsens beslut att förkasta A:s rättelseyrkande hade jämte besvärsanvisning särskilt delgivits A med ett brev som postats till A. Enligt en anteckning på protokollsutdraget hade protokollet varit framlagt 4.4.2006 och det beslut som angick parten hade postats den första vardagen därefter. När inget annat hade visats, ansågs bolaget A ha fått del av beslutet den sjunde dagen efter postningen och den i kommunallagen föreskrivna besvärstiden ansågs ha börjat löpa från nämnda dag. Bolagets besvär hade således lämnats i tid till förvaltningsdomstolen.</p>
    <p>Kommunallagen 92 och 93 § samt 95 § 1 mom.</p>
  </dcterms:abstract>
</finlex:document>
