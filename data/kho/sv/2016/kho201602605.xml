<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201602605</dcterms:identifier>
  <finlex:ecliIdentifier>ECLI:FI:KHO:2016:T2605</finlex:ecliIdentifier>
  <dcterms:title>13.6.2016/2605</dcterms:title>
  <dcterms:description>
    <p>
      <span>Lönesubventionsärende</span>
      <span>Statsunderstöd</span>
      <span>Tillämplig lagstiftning</span>
      <span>Ändringssökande</span>
      <span>Besvärstillstånd</span>
    </p>
  </dcterms:description>
  <finlex:registerNumber>3852/2/15</finlex:registerNumber>
  <dcterms:issued>2016-06-13</dcterms:issued>
  <finlex:fileCopyNumber>2605</finlex:fileCopyNumber>
  <dcterms:abstract>
    <p>Närings-, trafik- och miljöcentralen hade beslutat att inte betala lönesubvention till ett bolag. Bolagets begäran om omprövning hade avvisats av centralen på den grunden att den inkommit för sent. Förvaltningsdomstolen hade avslagit bolagets besvär. Enligt den besvärsanvisning som fogats till förvaltningsdomstolens beslut fick ändring i beslutet sökas genom besvär hos högsta förvaltningsdomstolen.</p>
    <p>Högsta förvaltningsdomstolen konstaterade att när ändring söks i ett beslut om utbetalning av lönesubvention, tillämpas som allmän lag i fråga om beslutet inte statsunderstödslagen utan bestämmelserna i 14 kap. i lagen om offentlig arbetskrafts- och företagsservice. Enligt 1 § 2 mom. i nämnda kapitel får förvaltningsdomstolens beslut överklagas genom besvär endast om högsta förvaltningsdomstolen beviljar besvärstillstånd. Därför rättades den besvärsanvisning som fogats till förvaltningsdomstolens beslut och bolagets besvär handlades som en ansökan om besvärstillstånd. Det fanns inte någon i 13 § 2 mom. i förvaltningsprocesslagen föreskriven grund att bevilja besvärstillstånd för att högsta förvaltningsdomstolen skulle avgöra saken.</p>
    <p>Statsunderstödslagen (688/2001) 1 § 1 mom. och 3 § 1 mom. samt 34 §</p>
    <p>Lagen om offentlig arbetskrafts- och företagsservice (916/2012) 12 kap. 8 § 1 mom. samt 14 kap. 1 § 1 och 2 mom.</p>
    <p>Förvaltningsprocesslagen 13 § 2 mom. (698/2005)</p>
    <p>Ärendet har avgjorts av förvaltningsråden Niilo Jääskinen, Matti Halén, Eija Siitari, Peri Helander och Maarit Lindroos. Föredragande Hannele Klemettinen.</p>
  </dcterms:abstract>
</finlex:document>
