<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201600626</dcterms:identifier>
  <finlex:ecliIdentifier>ECLI:FI:KHO:2016:T626</finlex:ecliIdentifier>
  <dcterms:title>29.2.2016/626 HFD:2016:22</dcterms:title>
  <dcterms:description>
    <p>
      <span>Fastställande av delägarförteckning i bouppteckningsinstrument</span>
      <span>Besluts överklagbarhet</span>
      <span>Magistrat</span>
    </p>
  </dcterms:description>
  <finlex:registerNumber>3906/3/13</finlex:registerNumber>
  <dcterms:issued>2016-02-29</dcterms:issued>
  <finlex:fileCopyNumber>626</finlex:fileCopyNumber>
  <dcterms:abstract>
    <p>Till en magistrat hade lämnats en ansökan om fastställande av uppgifterna om delägarna i ett dödsbo. I bouppteckningsinstrumentet hade som delägare förutom arvingarna antecknats två andra personer som universaltestamentstagare.</p>
    <p>Magistraten hade med stöd av uppgifter i befolkningsdatasystemet och annan tillgänglig utredning fastställt att i bouppteckningen hade upptagits samtliga delägare i dödsboet och ytterligare konstaterat att delägare i dödsboet var den avlidnas lagbestämda arvingar. Enligt magistratens tolkning var de övriga två personerna inte delägare i dödsboet, eftersom de skulle betraktas som legatarier.</p>
    <p>Förvaltningsdomstolen ändrade magistratens beslut så att det fastställdes att även de två testamentstagare som magistraten inte ansett vara delägare i dödsboet var delägare.</p>
    <p>Magistraten överklagade förvaltningsdomstolens beslut. Högsta förvaltningsdomstolen konstaterade att magistratens fastställelse av bouppteckningen inte innebar ett juridiskt bindande avgörande om vem som var delägare i dödsboet. Magistratens fastställelse innehöll inte något sådant i 5 § 1 mom. i förvaltningsprocesslagen avsett sakligt avgörande som kunde överklagas genom besvär i förvaltningsprocess. Högsta förvaltningsdomstolen upphävde förvaltningsdomstolens beslut och avvisade besvären över magistratens beslut, med vilket magistraten fastställt delägarförteckningen i bouppteckningsinstrumentet.</p>
    <p>Ärvdabalken 18 kap. 1 § samt 20 kap. 9 a och 9 c §</p>
    <p>Förvaltningsprocesslagen 5 § 1 mom.</p>
  </dcterms:abstract>
</finlex:document>
