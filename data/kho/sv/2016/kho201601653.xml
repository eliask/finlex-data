<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201601653</dcterms:identifier>
  <finlex:ecliIdentifier>ECLI:FI:KHO:2016:T1653</finlex:ecliIdentifier>
  <dcterms:title>26.4.2016/1653</dcterms:title>
  <dcterms:description>
    <p>
      <span>Skjutvapen</span>
      <span>Innehavstillstånd</span>
      <span>Återkallelse av tillstånd</span>
      <span>Grovt rattfylleri</span>
      <span>Straff</span>
      <span>Villkorligt fängelsestraff</span>
      <span>Fyrhjuling</span>
    </p>
  </dcterms:description>
  <finlex:registerNumber>1143/1/15</finlex:registerNumber>
  <dcterms:issued>2016-04-26</dcterms:issued>
  <finlex:fileCopyNumber>1653</finlex:fileCopyNumber>
  <dcterms:abstract>
    <p>En polisinrättning hade återkallat A:s innehavstillstånd till vapen. Beslutet hade grundat sig på att tingsrätten dömt A till ett 70 dagar långt villkorligt fängelsestraff för grovt rattfylleri. A hade efter att ha förtärt alkohol på allmän väg framfört en fyrhjuling som inte registrerats för användning i trafik. Efter framförandet av fordonet hade hos A uppmätts en alkoholhalt om 2,31 promille i blodet. Tingsrättens dom hade vunnit laga kraft.</p>
    <p>Förvaltningsdomstolen avslog A:s besvär.</p>
    <p>HFD konstaterade att i detta fall hade det grova rattfylleribrottet begåtts genom framförande av en lätt fyrhjuling. Denna omständighet innebar i och för sig att gärningen var mindre klandervärd. Dessutom hade den begåtts nattetid, när trafiken på vägen var avsevärt glesare än dagtid. A hade emellertid framfört fordonet mycket starkt berusad på en led för gång-, cykel- och mopedtrafik. Dessa omständigheter gjorde gärningen mera klandervärd.</p>
    <p>Grovt rattfylleri ska betraktas som ett brott om vilket bestäms i 67 § 2 mom. 1 punkten i skjutvapenlagen, om gärningen vid en sammantagen bedömning ska anses visa att gärningsmannen inte är lämplig att förvärva eller inneha skjutvapen, vapendelar, patroner eller särskilt farliga projektiler. Med hänsyn till omständigheterna i anslutning till den gärning som A begått samt det straff som utdömts för det skulle gärningen i detta fall anses vara sådan att återkallande av innehavstillstånden till skjutvapen inte vid en sammantagen bedömning med hänsyn till omständigheterna var oskäligt på det sätt som avses i 69 § 1 mom. i skjutvapenlagen.</p>
    <p>Skjutvapenlagen 67 § 2 mom. 1 punkten och 69 § 1 mom.</p>
    <p>Se även HFD 3.10.2011 liggare 2814 och 9.2.2012 liggare 217.</p>
    <p>Ärendet har avgjorts av förvaltningsråden Kari Kuusiniemi, Mika Seppälä, Kari Tornikoski, Elina Lampi-Fagerholm och Maarit Lindroos. Föredragande Elina Nyholm.</p>
  </dcterms:abstract>
</finlex:document>
