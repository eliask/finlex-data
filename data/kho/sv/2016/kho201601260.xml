<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201601260</dcterms:identifier>
  <finlex:ecliIdentifier>ECLI:FI:KHO:2016:T1260</finlex:ecliIdentifier>
  <dcterms:title>8.4.2016/1260</dcterms:title>
  <dcterms:description>
    <p>
      <span>Ärende som gäller befolkningsdata</span>
      <span>Anteckning i befolkningsdatasystemet</span>
      <span>Anteckning om faderskap</span>
      <span>Hörande</span>
    </p>
  </dcterms:description>
  <finlex:registerNumber>221/3/14</finlex:registerNumber>
  <dcterms:issued>2016-04-08</dcterms:issued>
  <finlex:fileCopyNumber>1260</finlex:fileCopyNumber>
  <dcterms:abstract>
    <p>Magistraten hade informerat A om att magistraten i A:s data i befolkningsdatasystemet hade infört en ändring av ett barns släktstatus: "Faderskap fastställt för barnet B." Ändringen baserade sig på handlingar som barnets mor lämnat till magistraten, bland annat barnets födelseattest och ett intyg över fastställande av faderskap, vilka utfärdats av ryska myndigheter. Bland de övriga ryska myndighetsdokument som lämnats till magistraten fanns bland annat avskrifter bestyrkta av notarius publicus, översättningar och ett apostille-bevis.</p>
    <p>Magistraten hade avslagit A:s rättelseyrkande och förvaltningsdomstolen A:s besvär. I sina beslutsskäl hade förvaltningsdomstolen yttrat bland annat att enligt förvaltningslagen borde anteckningen inte ha införts i befolkningsdatasystemet förrän A blivit hörd i ärendet, men att på det hela taget hade A haft tillräckliga rättsmedel till sitt förfogande. Dessutom konstaterade förvaltningsdomstolen att med stöd av den skriftliga utredning som lämnats till magistraten hade magistraten haft rätt att införa faderskapsanteckningen i befolkningsdatasystemet.</p>
    <p>Högsta förvaltningsdomstolen ansåg att A i samband med anteckningen skulle betraktas som en part som borde ha beretts tillfälle att uttala sig om de utomlands utfärdade handlingar som modern tillställt magistraten och om deras betydelse.</p>
    <p>Magistraten hade i praktiken i förväg varit medveten om A:s negativa inställning, eftersom A hade givit uttryck för den vid ett besök på magistraten, som ägt rum innan modern begärt att anteckningen om barnets förändrade släktstatus skulle införas i befolkningsdatasystemet. A:s åsikt hade framgått både i rättelseyrkande- och i besvärsskedet. Kärnan i A:s yrkande gällde erkännandet av faderskapet i Ryssland, inte handlingarnas riktighet i sig. Enligt 52 § (1016/2009) i faderskapslagen (700/1975) kan Helsingfors hovrätt på ansökan fastställa om ett utländskt beslut om faderskap ska erkännas i Finland. Därför föranledde det fel som skett när hörandet av A försummats inte återvisande av ärendet till magistraten för ny handläggning.</p>
    <p>Förvaltningslagen 11 och 34 §</p>
    <p>Faderskapslagen (700/1975) 51 § (1016/2009) 3 mom. och 52 § (1016/2009)</p>
    <p>Ärendet har avgjorts av förvaltningsråden Niilo Jääskinen, Anne E. Niemi, Eija Siitari, Alice Guimaraes-Purokoski och Heikki Harjula. Föredragande Elisabeth Vuorenhela.</p>
  </dcterms:abstract>
</finlex:document>
