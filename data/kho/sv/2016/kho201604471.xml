<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201604471</dcterms:identifier>
  <finlex:ecliIdentifier>ECLI:FI:KHO:2016:T4471</finlex:ecliIdentifier>
  <dcterms:title>25.10.2016/4471 HFD:2016:158</dcterms:title>
  <dcterms:description>
    <p>
      <span>Inkomstbeskattning</span>
      <span>Rättelseyrkande</span>
      <span>Tidsfrist</span>
      <span>Fråga om när handling inkommit till myndighet</span>
      <span>Muntlig förhandling</span>
    </p>
  </dcterms:description>
  <finlex:registerNumber>3468/2/14</finlex:registerNumber>
  <dcterms:issued>2016-10-25</dcterms:issued>
  <finlex:fileCopyNumber>4471</finlex:fileCopyNumber>
  <dcterms:abstract>
    <p>Den tid inom vilken Enheten för bevakning av skattetagarnas rätt kunde framställa ett rättelseyrkande gick ut 31.12.2010. Det yrkande om rättelse av den skattskyldiges beskattning som enheten framställt var daterat 30.12.2010 och stämplat såsom inkommet till företagsskattebyrån samma dag, det vill säga inom den tid som föreskrivs i lagen. Uppgiften om att ett rättelseyrkande framställts hade emellertid registrerats i Skatteförvaltningens informationssystem först 5.1.2011. Den skattskyldiges ombud hade anfört att han 4.1. och 5.1.2011 hos Skatteförvaltningen hade hört sig för om huruvida ett rättelseyrkande eventuellt framställts och fått svaret att något rättelseyrkande inte hade registrerats i Skatteförvaltningens informationssystem.</p>
    <p>Enheten för bevakning av skattetagarnas rätt hade i sitt bemötande hänvisat till att man brukade göra så att när registratorn inte var på plats och en tidsfrist höll på att gå ut, "tog skatteombudet stämpeln för ifrågavarande datum av någon annan som hade hand om skattebyråns stämpelapparat."</p>
    <p>Högsta förvaltningsdomstolen ansåg att med beaktande av de ovan anförda omständigheterna hade det förblivit oklart om rättelseyrkandet lämnats till Skatteförvaltningen inom den tid som föreskrivs i 63 § 2 mom. i lagen om beskattningsförfarande och 18 § 1 mom. i förvaltningslagen. Därför borde förvaltningsdomstolen ha bifallit den skattskyldiges yrkande om muntlig förhandling för att klarlägga när rättelseyrkandet hade framställts. Om denna tidpunkt, som förblivit oklar, var det inte längre var möjligt att få tillförlitliga uppgifter när ärendet kommit till högsta förvaltningsdomstolen.</p>
    <p>Högsta förvaltningsdomstolens slutsats var att det rättelseyrkande som Enheten för bevakning av skattetagarnas rätt haft för avsikt att framställa under dessa förhållanden hade anlänt för sent till Skatteförvaltningen. Förvaltningsdomstolens och Skatterättelsenämndens beslut skulle därför upphävas och den beskattning som Skatteförvaltningen förrättat skulle sättas i kraft. Skatteåret 2008.</p>
    <p>Lagen om beskattningsförfarande 63 § 2 mom. och 64 § 1 mom</p>
    <p>Förvaltningslagen 18 § 1 mom.</p>
    <p>Förvaltningsprocesslagen 38 § 1 mom.</p>
  </dcterms:abstract>
</finlex:document>
