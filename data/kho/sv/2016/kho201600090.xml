<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201600090</dcterms:identifier>
  <finlex:ecliIdentifier>ECLI:FI:KHO:2016:T90</finlex:ecliIdentifier>
  <dcterms:title>15.1.2016/90 HFD:2016:4</dcterms:title>
  <dcterms:description>
    <p>
      <span>Mervärdesskatt</span>
      <span>Begäran om förhandsavgörande av unionens domstol</span>
      <span>Skattefrihet i internationell handel</span>
      <span>Försäljning av tjänster som täcker direkta behov för last i fartyg som går i yrkesmässig internationell trafik</span>
      <span>Lastningstjänster</span>
    </p>
  </dcterms:description>
  <finlex:registerNumber>3586/2/14</finlex:registerNumber>
  <dcterms:issued>2016-01-15</dcterms:issued>
  <finlex:fileCopyNumber>90</finlex:fileCopyNumber>
  <dcterms:abstract>
    <p>I ett mervärdesskatteärende hade högsta förvaltningsdomstolen att ta ställning till hur stycket d i artikel 148 i mervärdesskattedirektivet 2006/112/EG skulle tolkas i en situation där lastningen och lossningen av lasten i ett fartyg i internationell trafik utfördes av en underleverantör till A Ab, som fakturerade en tredje part på kostnaden, varefter denna tredje part i sin tur fakturerade antingen redaren eller lastens innehavaren.</p>
    <p>Högsta förvaltningsdomstolen beslöt skjuta upp ärendets handläggning och med stöd av FEUF 267 begära förhandsavgörande av unionens domstol om följande frågor:</p>
    <p>1. Ska stycket d i artikel 148 i rådets direktiv 2006/112/EG tolkas så att lastningen och lossningen av fartyget är sådana i nämnda bestämmelse avsedda tjänster som täcker direkta behov för laster i fartyg som avses i stycke a i samma artikel?</p>
    <p>2. När hänsyn tas till det 24:e stycket i unionens domstols dom i de förenade målen C-181/04 - C-183/04, <em>Elmeka</em>, enligt vilket den i bestämmelsen avsedda befrielsen inte kan utsträckas till att gälla tjänster som utförs i ett tidigare handelsled, kan bestämmelsen i stycke d i artikel 148 i mervärdesskattedirektivet 2006/112/EG tolkas så att detta gäller också den tjänst som det nu är fråga om, där det i den tjänst som i första försäljningsledet utförs av A Ab:s underleverantör ingår en tjänst som fysiskt direkt hänför sig till lasten och för vilken A Ab i sin tur fakturerar ett speditions- eller transportbolag?</p>
    <p>3. När hänsyn tas till det 24:e stycket i unionens domstols ovan nämnda dom i Elmekamålet, enligt vilket den i bestämmelsen avsedda befrielsen tillämpas endast på tjänster som utförs för redaren, ska bestämmelsen i stycke d i artikel 148 i mervärdesskattedirektivet 2006/112/EG tolkas så att befrielsen enligt bestämmelsen inte kan tillämpas om tjänsten utförs för lastens innehavare, såsom för den som exporterar eller importerar varan?</p>
    <p>Centralskattenämndens förhandsavgörande om mervärdesskatt för tiden 1.10.2014 - 31.12.2015.</p>
    <p>Mervärdesskattelagen 1 § 1 mom. 1 punkten, 17 §, 70 § 1 mom. 8 punkten och 71 § 3 punkten</p>
    <p>Rådets direktiv om ett gemensamt system för mervärdesskatt 2006/112/EG artikel 2.1, styckena a och c, artikel 14.1, artikel 24.1 samt artikel 148 styckena a, c och d.</p>
  </dcterms:abstract>
</finlex:document>
