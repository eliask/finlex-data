<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201601456</dcterms:identifier>
  <finlex:ecliIdentifier>ECLI:FI:KHO:2016:T1456</finlex:ecliIdentifier>
  <dcterms:title>20.4.2016/1456 HFD:2016:52</dcterms:title>
  <dcterms:description>
    <p>
      <span>Förvaltningstvist</span>
      <span>Förvaltningsavtal</span>
      <span>Markanvändningsavtal</span>
      <span>Yrkanden</span>
      <span>Prövning av ärende</span>
      <span>Förvaltningsdomstols behörighet</span>
      <span>Allmän domstols behörighet</span>
    </p>
  </dcterms:description>
  <finlex:registerNumber>1626/1/15</finlex:registerNumber>
  <dcterms:issued>2016-04-20</dcterms:issued>
  <finlex:fileCopyNumber>1456</finlex:fileCopyNumber>
  <dcterms:abstract>
    <p>Ett bolag var part i ett markanvändningsavtal med kommunen. Bolaget hade anhängiggjort ett förvaltningstvistemål och i sin ansökan yrkat att förvaltningsdomstolen skulle fastställa ansvarsbegränsningar av de förpliktelser som bolaget enligt vissa punkter i markanvändningsavtalet hade mot kommunen. Vidare hade bolaget yrkat att förvaltningsdomstolen samtidigt skulle fastställa att bolaget inte skulle svara för förpliktelserna mot kommunen solidariskt med det andra bolag som var part i avtalet.</p>
    <p>Högsta förvaltningsdomstolen konstaterade att ett i markanvändnings- och bygglagen avsett mark­användningsavtal hänförde sig till kommunens utövning av offentlig makt som en del av dess markpolitik. Markanvändningsavtalet skulle således i och för sig betraktas som ett förvaltningsavtal. Yrkandet i ansökan hade emellertid inte grundat sig på att de punkter i markanvändningsavtalet som det var fråga om till sina grunder skulle ha stått i strid med bestämmelserna i förvaltningslagen eller de principer som framgår av denna lag. I ansökan hade inte heller annars anförts att det inte i och för sig skulle ha varit möjligt för bolaget att med kommunen avtala om de skyldigheter som avsågs i nämnda punkter i avtalet. Enbart den omständigheten att i markanvändningsavtalet inte uttryckligen hade avtalats om fördelningen av kostnadsansvaret innebar inte att yrkandet i ansökan skulle avgöras i förvaltningstvistemålsförfarande.</p>
    <p>Eftersom bolaget inte i sin ansökan hade framfört något sådant yrkande som kunde avgöras i förvaltningstvistemålsförfarande, skulle förvaltningsdomstolen, såsom den gjort, avvisa bolagets ansökan utan att pröva den.</p>
    <p>Se och jfr även HD 2016:8</p>
    <p>Förvaltningslagen 3 och 66 §</p>
    <p>Förvaltningsprocesslagen 69 § 1 mom.</p>
    <p>Markanvändnings- och bygglagen 20 § § mom., 91 a § 1 mom. samt 91 b § 1 och 3 mom.</p>
  </dcterms:abstract>
</finlex:document>
