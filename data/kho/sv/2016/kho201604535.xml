<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201604535</dcterms:identifier>
  <finlex:ecliIdentifier>ECLI:FI:KHO:2016:T4535</finlex:ecliIdentifier>
  <dcterms:title>28.10.2016/4535 HFD:2016:161</dcterms:title>
  <dcterms:description>
    <p>
      <span>Handlingsoffentlighet</span>
      <span>Sätt för utlämning av uppgifter</span>
      <span>Myndighets personregister</span>
      <span>Behandling av personuppgifter</span>
      <span>"Allmänt tillgänglig uppgift"</span>
      <span>Sakkunnigläkare</span>
    </p>
  </dcterms:description>
  <finlex:registerNumber>1431/1/15</finlex:registerNumber>
  <dcterms:issued>2016-10-28</dcterms:issued>
  <finlex:fileCopyNumber>4535</finlex:fileCopyNumber>
  <dcterms:abstract>
    <p>Det gällde för högsta förvaltningsdomstolen att avgöra om en juridisk byrå hade rätt att av Tillstånds- och tillsynsverket för social- och hälsovården (Valvira) få uppgift om namnen på verkets sakkunnigläkare och deras medicinska specialiseringsområden så att uppgifterna lämnades ut på det sätt som avses i 16 § 3 mom. i offentlighetslagen. Eftersom det var fråga om utlämnande av personuppgifter ur en myndighets personregister, förutsatte utlämningen av uppgifterna på det sätt som avses i nämnda lagrum, det vill säga i form av en kopia eller en utskrift eller i elektronisk form, att mottagaren enligt bestämmelserna om skydd för personuppgifter har rätt att lagra och använda de begärda uppgifterna.</p>
    <p>Den juridiska byrån hade anfört att yrkandet om det sätt på vilket uppgifterna begärdes bli utlämnade och rätten att behandla uppgifterna baserade sig på 8 § 1 mom. 8 punkten i personuppgiftslagen. Definitionen "allmänt tillgänglig uppgift" i nämnda lagrum kunde enligt sin ordalydelse, lagsystematiska placering samt vad som framgick av lagberedningsmaterialet inte bedömas avse alla offentliga uppgifter hos en myndighet, utan till exempel publicerade uppgifter och offentliga uppgifter i sådana register som var avsedda för allmänt bruk. I lagrummet avsågs inte uppgifter i personregister som bildats enbart för behov som hänförde sig till myndighetens egen verksamhet, även om de uppgifter som tagits in i ett sådant register i och för sig vore offentliga. De uppgifter om Valviras sakkunnigläkare som tagits in i verkets personregister var således inte sådana allmänt tillgängliga uppgifter som avses i lagrummet. Den juridiska byrån hade inte med stöd av nämnda lagrum rätt att behandla de personuppgifter som byrån hade begärt att få utlämnade och hade således inte heller rätt att få nämnda uppgifter utlämnade så att de skulle utlämnas på det sätt som avses i 16 § 3 mom. i offentlighetslagen.</p>
    <p>Jfr ett opublicerat avgörande som meddelats med anledning av en privatpersons begäran om utlämning av uppgifter HFD 29.3.2010 liggare 651 och HFD 2012:88</p>
    <p>lagen om offentlighete i myndigheternas verksamhet (offentlighetslagen) 16 § 3 mom.</p>
    <p>Personuppgiftslagen 1 § och 3 § 1, 2 och 3 punkten samt 8 § 1 mom. 8 punkten och 4 mom.</p>
  </dcterms:abstract>
</finlex:document>
