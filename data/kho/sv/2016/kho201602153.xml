<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201602153</dcterms:identifier>
  <finlex:ecliIdentifier>ECLI:FI:KHO:2016:T2153</finlex:ecliIdentifier>
  <dcterms:title>18.5.2016/2153 HFD:2016:69</dcterms:title>
  <dcterms:description>
    <p>
      <span>Mervärdesskatt</span>
      <span>Undantag från skatteplikt för försäljning</span>
      <span>Finansiell tjänst</span>
      <span>Begreppet särskild investeringsfond</span>
      <span>Förvaltning av investeringsfond (placeringsfond)</span>
    </p>
  </dcterms:description>
  <finlex:registerNumber>3933/2/15</finlex:registerNumber>
  <dcterms:issued>2016-05-18</dcterms:issued>
  <finlex:fileCopyNumber>2153</finlex:fileCopyNumber>
  <dcterms:abstract>
    <p>Högsta förvaltningsdomstolen ansåg att som en sådan placeringsfond som avses i artikel 135.1 g i mervärdesskattedirektivet och vars förvaltning enligt samma stycke i direktivet ska befrias från mervärdesskatt kan betraktas endast en placeringsfond som står under särskild tillsyn av staten. Trots att A Ab var en investeringsfond som till bolagsformen var ett aktiebolag, var bolaget dock inte ett sådant fondföretag som avses i direktivet 85/611/EEG om företag för kollektiva investeringar i överlåtbara värdepapper (fondföretag). A Ab var inte heller ett i lagen om förvaltare av alternativa investeringsfonder avsedd alternativ investeringsfond och den verksamhet som bolaget bedrev omfattades inte heller av någon annan speciallag om investeringsfonder (placeringsfonder). Eftersom A Ab inte kunde betraktas som en sådan särskild investeringsfond som avses i mervärdesskattedirektivet, var de tjänster som A Ab köpte från ett annat medlemsland inte tjänster för förvaltning av en särskild investeringsfond och inte sådana finansiella tjänster som avses i 42 § i mervärdesskattelagen.</p>
    <p>Centralskattenämndens förhandsavgörande för tiden 16.10.2015 -- 31.12.2016.</p>
    <p>Mervärdesskattelagen 42 §</p>
    <p>Lagen om förvaltare av alternativa investeringsfonder (162/2014) 1 och 4 §</p>
    <p>Rådets direktiv om ett gemensamt system för mervärdesskatt 2006/112/EG artikel 135.1 g</p>
    <p>Rådet direktiv 85/611/EEG om samordning av lagar och andra författningar som avser företag för kollektiva investeringar i överlåtbara värdepapper (fondföretag) artikel 1.2</p>
    <p>Unionens domstols dom i målet C-595/13, Fiscale Eenheid X</p>
  </dcterms:abstract>
</finlex:document>
