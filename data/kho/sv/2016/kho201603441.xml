<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201603441</dcterms:identifier>
  <finlex:ecliIdentifier>ECLI:FI:KHO:2016:T3441</finlex:ecliIdentifier>
  <dcterms:title>19.8.2016/3441</dcterms:title>
  <dcterms:description>
    <p>
      <span>Mervärdesskatt</span>
      <span>Skattepliktig försäljning</span>
      <span>Undantag från skatteplikt på försäljning</span>
      <span>Hälso- och sjukvård</span>
      <span>Tidsbokningstjänster inom hälso- och sjukvården</span>
    </p>
  </dcterms:description>
  <finlex:registerNumber>104/2/15</finlex:registerNumber>
  <dcterms:issued>2016-08-19</dcterms:issued>
  <finlex:fileCopyNumber>3441</finlex:fileCopyNumber>
  <dcterms:abstract>
    <p>A Ab tillhandahöll per telefon och över nätet rådgivnings- och tidsbokningstjänster inom hälso- och sjukvården för en annan enhet, som tillhandahöll hälso- och sjukvårdstjänster enligt lagen om privat hälso- och sjukvård. De tjänster som A Ab producerade riktade sig till slutkunderna/patienter inom hälso- och sjukvården, det vill säga privatpersoner, men enligt ett avtal producerade A Ab tjänsterna inte för dem, utan för den nyss nämnda andra enheten, som också fakturerades för tjänsterna. När slutkunderna ringde upp den andra enhetens tidsboknings- och rådgivningsnummer, överstyrdes samtalen till A Ab.</p>
    <p>Tillstånds- och tillsynsverket för social- och hälsovården hade med stöd av lagen om privat beviljat A Ab tillstånd till bedömning av vårdbehov vid tidsbokning, så att bedömningen utfördes av yrkesutbildade personer inom hälso- och sjukvården som var anställda av A Ab. Enligt det förhandsavgörande som A Ab hade meddelats skulle A Ab inte betala mervärdesskatt för den tjänst som de anställda utförde när de bedömde vårdbehovet.</p>
    <p>Högsta förvaltningsdomstolen hade att ta ställning till bland annat om A Ab skulle betala mervärdesskatt för det vederlag som bolaget debiterade för tidsbokningstjänsten. Tidsbokningstjänsten betraktades inte som en sådan hälso- och sjukvårdstjänst som avses i 34 § och 35 § 1 mom. i mervärdesskattelagen eller som sådan sjukhusvård, sjukvård eller transaktion som är nära knuten till dessa som avses i 132 § 1 b i direktivet om ett gemensamt system för mervärdesskatt. Tidsbokningstjänsten ansågs vara den huvudsakliga prestationen i sammanhanget, varför A Ab inte heller enligt 36 § 5 punkten i mervärdesskattelagen ansågs överlåta tidsbokningstjänsterna i anslutning till att bolaget tillhandahöll skattefria hälso- och sjukvårdstjänster. A Ab skulle betala mervärdesskatt för försäljningen av tidsbokningstjänsterna. Högsta förvaltningsdomstolen biföll besvären, som anförts av Enheten för bevakning av skattetagarnas rätt.</p>
    <p>Koncernskattecentralens förhandsavgörande för tiden 30.4.2014 - 31.12.2015</p>
    <p>Mervärdesskattelagen 1 § 1 mom. 1 punkten, 34 §, 35 § och 36 § 5 punkten (1767/1995)</p>
    <p>Rådets direktiv 2006/112/EG artiklarna 132.1 b, 133 och 134 i mervärdesskattelagen</p>
    <p>Unionens domstols dom i de förenade målen C-394/04 och C-395/94, Ygeia</p>
    <p>Ärendet har avgjorts av förvaltningsråden Ahti Vapaavuori, Hannele Ranta-Lassila, Leena Äärilä, Mikko Pikkujämsä och Vesa-Pekka Nuotio. Föredragande Marita Eeva.</p>
  </dcterms:abstract>
</finlex:document>
