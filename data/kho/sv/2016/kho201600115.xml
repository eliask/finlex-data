<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201600115</dcterms:identifier>
  <finlex:ecliIdentifier>ECLI:FI:KHO:2015:T115</finlex:ecliIdentifier>
  <dcterms:title>15.1.2015/115</dcterms:title>
  <dcterms:description>
    <p>
      <span>Överklagbart beslut</span>
      <span>Kollektivtrafik</span>
      <span>Järnvägstrafik</span>
      <span>Allmän trafikplikt</span>
      <span>Trafikavtalsförordningen</span>
      <span>Koncessionsavtal</span>
      <span>Komplettering av avtal</span>
    </p>
  </dcterms:description>
  <finlex:registerNumber>2002/2/14, 2216/2/14 och 2297/2/14</finlex:registerNumber>
  <dcterms:issued>2015-01-15</dcterms:issued>
  <finlex:fileCopyNumber>115</finlex:fileCopyNumber>
  <dcterms:abstract>
    <p>Kommunikationsministeriet hade med Aktiebolaget VR, numera VR-Group Ab, ingått ett koncessionavtal om ensamrätt att bedriva persontrafik med skyldighet att tillhandahålla samhällsnyttiga tjänster. På förslag av bolaget hade ministeriet gett bolaget tillstånd att upphöra med trafiken till Haukivuori tågstation, som omfattades av trafikplikten. I ärendet var det inte fråga om en behörig myndighets beslut om hur järnvägstrafiken skulle ordnas i enlighet med trafikavtalsförordningen, utan om ett avtal mellan en trafikidkare och den behöriga myndigheten om trafikidkarens skyldighet att som motprestation till ensamrätten genom trafikplikt tillhandahålla samhällsnyttiga tjänster. Avtalet var inte ett sådant beslut som avses i 5 § 1 mom. i förvaltningsprocesslagen, varför inte heller den handling som rubricerats komplettering av avtalet skulle betraktas som ett sådant beslut. Den besvärsanvisning som fogats till Kommunikationsministeriets beslut, egentligt en handling uppsatt av Kommunikationsministeriet, skulle undanröjas och besvären avvisas utan att prövas.</p>
    <p>Europaparlamentets och rådets förordning (EG) nr 1370/2007 om kollektivtrafik på järnväg och väg och om upphävande av rådets förordning (EEG) nr 1191/69 och (EEG) nr 1107/70 (trafikavtalsförordningen) artikel 1.2, artikel 2 styckena e, f och i samt artikel 3.1</p>
    <p>Lagen om kollektivtrafik 1 § 1 mom., 14 § 4 mom. och 36 § 1 mom.</p>
    <p>Förvaltningsprocesslagen 5 § 1 mom.</p>
    <p>Ärendet har avgjorts av förvaltningsråden Ahti Vapaavuori, Matti Halén, Hannele Ranta-Lassila, Leena Äärilä och Vesa-Pekka Nuotio. Föredragande Leo Kaasinen.</p>
  </dcterms:abstract>
</finlex:document>
