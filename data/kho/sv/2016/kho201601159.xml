<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201601159</dcterms:identifier>
  <finlex:ecliIdentifier>ECLI:FI:KHO:2016:T1159</finlex:ecliIdentifier>
  <dcterms:title>6.4.2016/1159 HFD:2016:39</dcterms:title>
  <dcterms:description>
    <p>
      <span>Mervärdesskatt</span>
      <span>Överlåtelse av rättighet som gäller en fastighet</span>
      <span>Parkeringsverksamhet</span>
      <span>Överlåtelse av parkeringsplats</span>
      <span>Besittningsrätt till parkeringsplats enligt avtal om fördelning av sådan rätt</span>
      <span>Överlåtelse av parkeringsrätt i anslutning till uthyrning av affärslägenhet</span>
    </p>
  </dcterms:description>
  <finlex:registerNumber>2628/2/14</finlex:registerNumber>
  <dcterms:issued>2016-04-06</dcterms:issued>
  <finlex:fileCopyNumber>1159</finlex:fileCopyNumber>
  <dcterms:abstract>
    <p>På en tomt uppfördes ett byggnadskomplex med tre bostadsaktiebolag och ett fastighetsaktiebolag. Besittningsrätten till tomten och byggnadskomplexet hade delats upp mellan bolagen genom ett särskilt avtal om fördelning av besittningsrätten. De parkeringsplatser som enligt detaljplanen skulle anvisas för bolagen fanns i en robotstyrd parkeringsanläggning i byggnadskomplexets parkeringslokaler. Parkeringslokalerna och den robotstyrda parkeringsanläggningen ägdes av fastighetsaktiebolaget. Enligt avtalet om fördelningen av besittningsrätten skulle bostadsaktiebolagen ha permanent nyttjanderätt till de platser som de anvisats i den robotstyrda parkeringsanläggningen och betalade för denna nyttjanderätt en månatlig ersättning till fastighetsaktiebolaget.</p>
    <p>Eftersom bostadsaktiebolagen enligt ovan nämnda avtal hade permanent nyttjanderätt till parkeringsplatserna i den robotstyrda parkeringsanläggningen, var fastighetsaktiebolagets verksamhet inte till denna del sådan skattepliktig parkeringsverksamhet som avses i 29 § 1 mom. 5 punkten i mervärdesskattelagen, utan i 27 § i samma lag avsedd skattefri överlåtelse av en rättighet som gäller en fastighet.</p>
    <p>Fastighetsaktiebolaget hyrde också ut parkeringsrätter till hyresgäster i fastighetsaktiebolagets affärslägenheter. Överlåtelsen av parkeringsrätten var knuten till uthyrningen av affärslägenheten, varför fastighetsaktiebolagets verksamhet inte heller till denna del var sådan parkeringsverksamhet som avses i 29 § 1 mom. 5 punkten i mervärdesskattelagen, utan i 27 § i samma lag avsedd skattefri överlåtelse av en rättighet som gäller en fastighet.</p>
    <p>Centralskattenämndens förhandsavgörande för tiden 18.6.2014 - 31.12.2015</p>
    <p>Omröstning 3 - 2.</p>
    <p>Mervärdesskattelagen 1 § 1 mom. 1 punkten, 27 § 1 mom., 28 § 1 mom. och 29 § 1 mom. 5 punkten.</p>
    <p>Rådets direktiv om ett gemensamt system för mervärdesskatt 2006/112/EG artikel 135.1 stycke l) och 135.2 stycke b)</p>
    <p>Europeiska unionens domstols domar i målen C-428/02, Marselisborg och C-173/88, Henriksen</p>
  </dcterms:abstract>
</finlex:document>
