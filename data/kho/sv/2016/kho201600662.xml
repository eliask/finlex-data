<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201600662</dcterms:identifier>
  <finlex:ecliIdentifier>ECLI:FI:KHO:2016:T662</finlex:ecliIdentifier>
  <dcterms:title>4.3.2016/662 HFD:2016:23</dcterms:title>
  <dcterms:description>
    <p>
      <span>Företagare som utför tjänster mot servicesedel</span>
      <span>Avförande av serviceproducent ur förteckningen över godkända serviceproducenter</span>
      <span>Överklagbarhet</span>
      <span>Besvärsrätt</span>
      <span>Kommunalbesvär</span>
      <span>Förvaltningsbesvär</span>
    </p>
  </dcterms:description>
  <finlex:registerNumber>3013/3/13</finlex:registerNumber>
  <dcterms:issued>2016-03-04</dcterms:issued>
  <finlex:fileCopyNumber>662</finlex:fileCopyNumber>
  <dcterms:abstract>
    <p>En tjänsteinnehavare som var underställd social- och hälsovårdsnämnden i en kommun hade beslutat avföra X:s företag ur stadens förteckning över de serviceproducenter som staden godkänt att utföra tjänster mot servicesedel. Social- och hälsovårdsnämnden hade avslagit X:s rättelseyrkande över tjänsteinnehavarens beslut.</p>
    <p>Förvaltningsdomstolen undanröjde den anvisning för sökande av ändring som staden gett X och avvisade X:s besvär. Enligt förvaltningsdomstolens beslutsskäl kunde förvaltningsdomstolen inte pröva besvär som gällde avförande av en serviceproducent ur ovan nämnda förteckning, eftersom besvären gällde en reell åtgärd som myndigheten vidtagit i sin förvaltning.</p>
    <p>Högsta förvaltningsdomstolen ansåg att tjänsteinnehavarens beslut innefattade ett överklagbart beslut. Beslutet inverkande på X:s rätt att tillhandahålla tjänster mot servicesedel i kommunen och det hade betydelse för hans rörelse. X hade rätt att söka ändring i tjänsteinnehavarens beslut.</p>
    <p>Eftersom annat inte särskilt föreskrivits i lag, tillämpades i fråga om ändringssökandet bestämmelserna i kommunallagen i den lydelse som de hade när tjänsteinnehavaren fattade sitt beslut. Förvaltningsdomstolen borde ha prövat X:s besvär över nämndens beslut som kommunalbesvär. Saken återvisades till förvaltningsdomstolen för ny handläggning.</p>
    <p>Finlands grundlag 18 § 1 mom. och 21 § 1 mom.</p>
    <p>Lagen om servicesedlar inom social- och hälsovården 1 och 2 §, 3 § 1 mom. 2 punkten, 4 § 2, 3 och 4 mom. samt 5 § 1 och 2 mom.</p>
    <p>Förvaltningsprocesslagen 5 § 1 mom. och 6 § 1 mom.</p>
    <p>Kommunallagen (365/1995) 88 §, 89 § 1 och 2 mom., 90 § 1 och 2 mom., 91 § och 92 § 1 mom.</p>
  </dcterms:abstract>
</finlex:document>
