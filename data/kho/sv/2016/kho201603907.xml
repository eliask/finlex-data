<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201603907</dcterms:identifier>
  <finlex:ecliIdentifier>ECLI:FI:KHO:2016:T3907</finlex:ecliIdentifier>
  <dcterms:title>19.9.2016/3907</dcterms:title>
  <dcterms:description>
    <p>
      <span>Service och stöd på grund av handikapp</span>
      <span>Serviceboende</span>
      <span>Personlig assistans</span>
      <span>Åldrande</span>
      <span>Lagen om service och stöd på grund av handikapp</span>
      <span>Socialvårdslagen</span>
    </p>
  </dcterms:description>
  <finlex:registerNumber>3468/3/15</finlex:registerNumber>
  <dcterms:issued>2016-09-19</dcterms:issued>
  <finlex:fileCopyNumber>3907</finlex:fileCopyNumber>
  <dcterms:abstract>
    <p>År 1944 födda A:s funktionsförmåga hade försvagats till följd av en hjärnblödning år 2013 och en infarkt i hjärnbarken år 2014, varför han nu behövde mycket hjälp med dagliga sysslor. Före hjärnblödningen hade A kunnat röra sig självständigt med stöd av käpp, men efter den endast korta sträckor och med stöd. Nämnden ansåg att A:s insjuknande hängde samman med hans åldrande och att hans behov av assistans till denna del skulle tillgodoses med stöd av socialvårdslagen, som är primär i förhållande till lagen om service och stöd på grund av handikapp.</p>
    <p>Högsta förvaltningsdomstolen konstaterade att A inte skulle betraktas som en sådan äldre person vars funktionsförmåga är nedsatt på grund av sjukdomar eller skador som har uppkommit, tilltagit eller förvärrats i och med hög ålder, eller på grund av degeneration i anslutning till hög ålder. A:s behov av hjälp borde således ha tillgodosetts med stöd av lagen om service och stöd på grund av handikapp. Högsta förvaltningsdomstolen fastställde förvaltningsdomstolens beslut, enligt vilket A var berättigade till serviceboende enligt lagen om service och stöd på grund av handikapp.</p>
    <p>Lagen om service och stöd på grund av handikapp 8 § 2 mom.</p>
    <p>Förordningen om service och stöd på grund av handikapp 10 och 11 §</p>
    <p>Lagen om klientens ställning och rättigheter i socialvården 5 § 1 och 2 mom.</p>
    <p>Lagen om stödjande av den äldre befolkningens funktionsförmåga och om social- och hälsovårdstjänster för äldre 3 § 2 punkten</p>
    <p>Ärendet har avgjorts av president Pekka Vihervuori samt förvaltningsråden Leena Äärilä, Mikko Pikkujämsä, Vesa-Pekka Nuotio och Antti Pekkala. Föredragande Anna Heikkilä.</p>
  </dcterms:abstract>
</finlex:document>
