<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201604438</dcterms:identifier>
  <finlex:ecliIdentifier>ECLI:FI:KHO:2016:T4438</finlex:ecliIdentifier>
  <dcterms:title>24.10.2016/4438 HFD:2016:154</dcterms:title>
  <dcterms:description>
    <p>
      <span>Förskottsuppbörd</span>
      <span>Förskottsinnehållning</span>
      <span>Lön</span>
      <span>Ersättning för arbete</span>
      <span>Fastighetsförmedlingsverksamhet</span>
      <span>Register över förmedlingsrörelser</span>
    </p>
  </dcterms:description>
  <finlex:registerNumber>1063/2/15</finlex:registerNumber>
  <dcterms:issued>2016-10-24</dcterms:issued>
  <finlex:fileCopyNumber>4438</finlex:fileCopyNumber>
  <dcterms:abstract>
    <p>A Ab bedrev fastighetsförmedlingsrörelse med stöd av ett samarbetsavtal som A Ab ingått med C Ab, som verkat som franchising-företagare i branschen. Förmedlingsavtalen ingicks i C Ab:s namn och förmedlingsarvodena och kundmedlen styrdes till C Ab:s konto. Sedan C Ab dragit av en franchising-avgift och sin egen andel av arvodena, betalade bolaget ut återstoden åt A Ab. A Ab var inte registrerad som sådan förmedlingsrörelse som avses i 3 § i lagen om fastighetsförmedlingsrörelser och rörelser för förmedling av hyreslägenheter och hyreslokaler och hade inte en sådan ansvarig föreståndare som avses i 5 § i samma lag. C Ab hade däremot en sådan ansvarig föreståndare och var registrerad som fastighetsförmedlingsrörelse.</p>
    <p>Med beaktande av innehållet i samarbetsavtalet samt den omständigheten att A Ab inte lagligen självständigt och för egen räkning kunde bedriva fastighetsförmedlingsverksamhet, som fick bedrivas endast med tillstånd, ansåg högsta förvaltningsdomstolen att den ersättning som C Ab betalade till A Ab inte skulle betraktas som sådan ersättning för arbete som avses i 25 § 1 mom. 1 punkten i lagen om förskottsuppbörd, utan som sådan lön till A Ab:s aktieägare B som avses i 13 § 1 mom. 1 punkten i lagen om förskottsuppbörd.</p>
    <p>Förhandsavgörande.</p>
    <p>Lagen om förskottsuppbörd 13 § 1 mom. 1 punkten och 25 § 1 mom. 1 punkten</p>
  </dcterms:abstract>
</finlex:document>
