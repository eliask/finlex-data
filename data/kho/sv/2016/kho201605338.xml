<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201605338</dcterms:identifier>
  <finlex:ecliIdentifier>ECLI:FI:KHO:2016:T5338</finlex:ecliIdentifier>
  <dcterms:title>15.12.2016/5338 HFD:2016:202</dcterms:title>
  <dcterms:description>
    <p>
      <span>Extraordinära rättsmedel</span>
      <span>Återbrytande</span>
      <span>Försäkringsdomstolen</span>
      <span>Fel i förfarandet</span>
      <span>Skyldighet att begära förhandsavgörande av unionens domstol</span>
      <span>Studiestöd</span>
      <span>Studier utomlands</span>
      <span>Finsk medborgare som länge bott utomlands</span>
      <span>Integrering i det finska samhället</span>
    </p>
  </dcterms:description>
  <finlex:registerNumber>1057/3/14</finlex:registerNumber>
  <dcterms:issued>2016-12-15</dcterms:issued>
  <finlex:fileCopyNumber>5338</finlex:fileCopyNumber>
  <dcterms:abstract>
    <p>Finska medborgaren A hade i Finland ansökt om studiestöd för studier i Förenade Konungariket. A, som före ansökan länge bott i andra medlemsstater inom Europeiska unionen, hade hänvisat till bland annat att hon nu var stadigvarande bosatt i Finland och att hon hade starkare band till Finland än till något annat land. Folkpensionsanstaltens studiestödscentral hade avslagit A:s ansökan med hänvisning till att hon inte under minst två år under de fem år som föregått inledandet av studierna har haft sin hemkommun i Finland. Besvärsnämnden för studiestöd och försäkringsdomstolen hade avslagit A:s besvär över studiestödcentralens beslut.</p>
    <p>A ansökte hos högsta förvaltningsdomstolen om återbrytande av försäkringsdomstolens beslut. I sin ansökan ansåg A att försäkringsdomstolen hade gjort sig skyldig till ett fel i förfarandet genom att inte begära förhandsavgörande av unionens domstol om huruvida unionens regelverk skulle tolkas så att artiklarna 20 och 21 i fördraget om Europeiska unionens funktionssätt hindrar tillämpning av en sådan nationell lagstiftning som den som finns i 1 § 4 mom. (345/2004) i lagen om studiestöd och där ett villkor om boendetid ställs.</p>
    <p>Högsta förvaltningsdomstolen ansåg att med hänsyn till unionens domstols stabiliserade rättspraxis, utredningen om A:s band till Finland, den vida prövningsrätt som en medlemsstat har beträffandet valet av bedömningsgrunderna för integration i samhället samt den omständigheten att bedömningen av integrationsgraden är enbart den nationella domstolens sak, hade försäkringsdomstolen inte gjort sig skyldig till ett fel i förfarandet genom att inte begära förhandsavgörande av unionens domstol. Handläggningen i förvaltningsdomstolen hade således inte belastats av ett fel i förfarandet som väsentligt hade kunnat inverka på beslutet, varför ansökan om återbrytande av beslutet skulle avslås.</p>
    <p>Fördraget om Europeiska unionens funktionssätt artiklarna 20 och 21 samt artikel 267.1</p>
    <p>Lagen om försäkringsdomstolen 19 § 1 mom.</p>
    <p>Lagen om studiestöd 1 § 4 mom. (345/2004)</p>
    <p>Lag om hemkommun 2 § och 5 § 1 mom.</p>
  </dcterms:abstract>
</finlex:document>
