<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201600009</dcterms:identifier>
  <finlex:ecliIdentifier>ECLI:FI:KHO:2016:T9</finlex:ecliIdentifier>
  <dcterms:title>5.1.2016/9</dcterms:title>
  <dcterms:description>
    <p>
      <span>Utlänningsärende</span>
      <span>Utvisning</span>
      <span>Inreseförbud</span>
      <span>Brott</span>
      <span>Narkotikabrott</span>
      <span>Associationsavtal</span>
      <span>Turkiet</span>
    </p>
  </dcterms:description>
  <finlex:registerNumber>1300/1/14</finlex:registerNumber>
  <dcterms:issued>2016-01-05</dcterms:issued>
  <finlex:fileCopyNumber>9</finlex:fileCopyNumber>
  <dcterms:abstract>
    <p>Efter att A, som var turkisk medborgare, hade gjort sig skyldig till narkotikabrott och för detta dömts till villkorligt fängelsestraff, hade Migrationsverket bestämt att han skulle utvisas och nekas inresa till Finland under fem års tid. Efter utvisningsbeslutet hade A ytterligare gjort sig skyldig till tre fall av misshandel, för vilka han dömts till ovillkorligt fängelsestraff.</p>
    <p>Det gällde att bedöma vilken betydelse man vid utvisningen av en turkisk medborgare skulle ge åt associationsavtalet mellan Europeiska ekonomiska gemenskapen och Turkiet och särskilt åt det beslut nr 1/80 som fattats av det genom associationsavtalet inrättade associationsrådet.</p>
    <p>Mot bakgrund av Europeiska unionens domstols rättspraxis ansåg högsta förvaltningsdomstolen att eftersom A åtminstone inte efter år 2010 hade varit ekonomiskt aktiv i Finland, gällde associationsrådets ovan nämnda beslut inte längre honom. Bestämmelsen i artikel 14.1 i associationsrådets beslut nr 1/80 ställde därför inte hinder för utvisning av A.</p>
    <p>Eftersom A i Finland hade gjort sig skyldig till ett brott för vilket det föreskrivna maximistraffet var fängelse i minst ett år, fanns det enligt 149 § 1 mom. 2 punkten i utlänningslagen en grund för att utvisa A ur landet. Han äventyrade allmän ordning och säkerhet. Han hade inte fasta och bestående band till Finland, varför vid en helhetsbedömning enligt 146 § i utlänningslagen de skäl som talade för utvisningen vägde tyngre än de som talade mot den. Under dessa omständigheter hade A också kunnat nekas inresa till Finland under fem års tid.</p>
    <p>Utlänningslagen 146 § 1 mom., 149 § 1 mom. 2 punkten och 150 § 1 mom.</p>
    <p>Det genom avtalet om upprättandet av en associering mellan Europeiska ekonomiska gemenskapen och Turkiet inrättade associationsrådets beslut nr 1/80 av 19.9.1980 om utveckling av associeringen, artikel 6.1 och 6.2 samt 14.1</p>
    <p>Se Europeiska gemenskapernas domstols domar c-340/97 (Nazli) och C-371/08/Ziebel)</p>
    <p>Ärendet har avgjorts av förvaltningsråden Niilo Jääskinen, Riitta Mutikainen, Hannu Ranta, Tuomas Lehtonen och Janne Aer. Föredragande Lea Alén.</p>
  </dcterms:abstract>
</finlex:document>
