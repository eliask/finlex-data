<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201605450</dcterms:identifier>
  <finlex:ecliIdentifier>ECLI:FI:KHO:2016:T5450</finlex:ecliIdentifier>
  <dcterms:title>22.12.2016/5450 HFD:2016:211</dcterms:title>
  <dcterms:description>
    <p>
      <span>Markanvändning och byggande</span>
      <span>Undantag</span>
      <span>Bildande av byggplats</span>
      <span>Förhållandet mellan planering av markanvändningen och fastighetsbildning</span>
      <span>Fastighetsförrättning</span>
      <span>Klyvning</span>
    </p>
  </dcterms:description>
  <finlex:registerNumber>1714/1/16</finlex:registerNumber>
  <dcterms:issued>2016-12-22</dcterms:issued>
  <finlex:fileCopyNumber>5450</finlex:fileCopyNumber>
  <dcterms:abstract>
    <p>Ett i 23 kap. i markanvändnings- och bygglagen avsett undantag hade sökts för att en ny byggplats skulle kunna bildas genom en fastighetsförrättning som berörde lägenheter belägna i en strandzon. Närings- trafik- och miljöcentralen (NTM-centralen) hade behandlat ansökan som ansökan om undantag från den byggbegränsning för strandzon om vilken föreskrivs i 72 § 1 mom. i markanvändnings- och bygglagen och avslagit ansökan.</p>
    <p>Bildandet av den byggplats som nämndes i ansökan var inte något som i sig innebar ett sådant byggande som skulle ha förutsatt undantag från den byggbegränsning som gäller i en strandzon eller från någon annan bestämmelse eller föreskrift, något annat förbud eller någon annan begränsning i markanvändnings- och bygglagen. När man dessutom beaktade att det uteslutande genom planläggning är möjligt att utan något konkret byggprojekt bilda en i markanvändnings- och bygglagen avsedd byggplats, kunde varken NTM-centralen eller någon annan myndighet med ett beslut som skulle ha haft juridisk betydelse bifalla eller avslå en ansökan om undantag för bildande av en byggplats. NTM-centralen borde därför inte ha prövat ansökan, utan avvisat den.</p>
    <p>Det primära syftet med en sådan fastighetsförrättning som avses i fastighetsbildningslagen är att bestämma vilket område som tillhör markägaren. Förutsättningarna att bygga på området prövas däremot i ett förfarande som regleras av bestämmelserna i markanvändnings- och bygglagen. Sökandenas pågående fastighetsförrättning, som följde bestämmelserna i fastighetsbildningslagen, och arten av denna förrättning saknade juridisk betydelse i det ärende som gällde undantag enligt markanvändnings- och bygglagen.</p>
    <p>Markanvändnings- och bygglagen 72 § och 171 § (132/1999)</p>
    <p>Se även HFD 2013:60</p>
  </dcterms:abstract>
</finlex:document>
