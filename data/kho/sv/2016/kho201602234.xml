<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201602234</dcterms:identifier>
  <finlex:ecliIdentifier>ECLI:FI:KHO:2016:T2234</finlex:ecliIdentifier>
  <dcterms:title>20.5.2016/2234 HFD:2016:75</dcterms:title>
  <dcterms:description>
    <p>
      <span>Utlänningsärende</span>
      <span>Unionsmedborgare</span>
      <span>Utvisning</span>
      <span>Belastning för socialvårdssystemet</span>
      <span>Samhällsförmåner</span>
      <span>Utkomststöd</span>
      <span>Helhetsbedömning</span>
      <span>Barns bästa</span>
    </p>
  </dcterms:description>
  <finlex:registerNumber>3108/1/14 och 3109/1/14</finlex:registerNumber>
  <dcterms:issued>2016-05-20</dcterms:issued>
  <finlex:fileCopyNumber>2234</finlex:fileCopyNumber>
  <dcterms:abstract>
    <p>Det gällde att avgöra om det var möjligt att ur Finland utvisa ändringssökandena A och B, vilka i egenskap av medborgare i Tyskland samtidigt var medborgare i Europeiska unionen. Båda hade i tiden registrerat sin uppehållsrätt. Av makarnas fyra barn hade det yngsta barnets uppehållsrätt registrerats. Ändringssökandena har tytt sig till utkomststöd och även fått andra samhällsförmåner.</p>
    <p>Det skulle först avgöras med vilken status ändringssökandena uppehöll sig i Finland. Ingendera av dem hade någon sådan på arbete, självständig yrkesutövning, arbetssökning, studier eller annan sådan grund baserad ställning i Finland att det med anledning av den skulle ha varit möjligt att utvisa dem endast av orsaker som hänförde sig till allmän ordning och säkerhet.</p>
    <p>Familjen hade tytt sig till samhällsförmåner omedelbart när den anlände till Finland och detta hade fortsatt utan avbrott. Familjen kunde anses belasta det finska socialvårdssystemet på det sätt som avses i 158 a § 1 mom. 2 punkten i utlänningslagen. Det var inte fråga om enbart tillfälliga svårigheter. Det förelåg en grund för utvisning av ändringssökandena.</p>
    <p>Därefter skulle en helhetsbedömning göras med utgångspunkt i hur länge familjen uppehållit sig i Finland, familjemedlemmarnas ålder, hälsotillstånd och familjesituation samt integrering i Finland. Vid sammanvägning av dessa omständigheter och barnets bästa framgick det inte att de orsaker som talade mot utvisning skulle ha vägt tyngre än de som talade för den. A:s och B:s besvär över utvisningsbesluten avslogs.</p>
    <p>Fördraget om Europeiska unionens funktionssätt artikel 20</p>
    <p>Europeiska människorättskonventionen artikel 8</p>
    <p>Europaparlamentets och rådets direktiv 2004/38/EG om unionsmedborgares och deras familjemedlemmars rätt att fritt röra sig och uppehålla sig inom medlemsstaternas territorier, artiklarna 7.1 och 7.3 samt artiklarna 8, 14, 16 och 28</p>
    <p>Utlänningslagen 6 § 1 mom., 158 a § 1 mom., 160 §, 161 f § 2 mom., 161 g § 1 mom., 168 § 1 och 4 mom., 168 a § och 168 b §</p>
  </dcterms:abstract>
</finlex:document>
