<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201602816</dcterms:identifier>
  <finlex:ecliIdentifier>ECLI:FI:KHO:2016:T2816</finlex:ecliIdentifier>
  <dcterms:title>28.6.2016/2816 HFD:2016:100</dcterms:title>
  <dcterms:description>
    <p>
      <span>Beskattning av personlig inkomst</span>
      <span>Utländsk stiftelse</span>
      <span>Rättelse av beskattningen till den skattskyldiges nackdel</span>
      <span>Beskattning enligt uppskattning</span>
      <span>Skatteförhöjning</span>
      <span>Självinkriminering</span>
      <span>Förbudet mot att utnyttja bevis</span>
    </p>
  </dcterms:description>
  <finlex:registerNumber>3288/2/14</finlex:registerNumber>
  <dcterms:issued>2016-06-28</dcterms:issued>
  <finlex:fileCopyNumber>2816</finlex:fileCopyNumber>
  <dcterms:abstract>
    <p>Skatteförvaltningen hade genom en jämförelseuppgift av en utländsk skattemyndighet fått kännedom om att A, som var bosatt i Finland, var primär förmånstagare i en stiftelse i en bank i Liechtenstein. Finland hade inget skatteavtal med Liechtenstein eller något sådant avtal om informationsutbyte i skatteärenden som skulle ha varit tillämpligt beträffande de skatteår som det var frågan om. Stiftelsens förmögenhet för år 2005 beskattades som A:s förmögenhet och den enligt uppskattning beräknade avkastningen på förmögenheten som A:s inkomst för skatteåren 2005 -  2010. Denna ökning av A:s förmögenhet samt avkastningen påfördes skatteförhöjning med stöd av 32 § 3 mom. i lagen om beskattningsförfarande.</p>
    <p>De handlingar som Skatteförvaltningen fått av den utländska skattemyndigheten beaktades som bevis i sammanhanget, trots att det inte kunde uteslutas att ett brott ursprungligen hade varit förknippat med att de utländska myndigheterna kom att få de handlingar som visade på förbindelserna mellan A och banken. A hade inte använt sig av den möjlighet att lämna utredning i saken som beretts, varför beskattning enligt uppskattning kunde ske enligt 27 § i lagen om beskattningsförfarande. A hade även invänt att skyldigheten att lämna utredning innebar en kränkning av skyddet mot självinkriminering enligt Europeiska människorättskonventionen. Invändningen avslogs. Skatteåren 2005 - 2010.</p>
    <p>Finlands grundlag 21 §</p>
    <p>Europeiska människorättskonventionen artikel 6</p>
    <p>Lagen om beskattningsförfarande 11 §, 14 §, 27 §, 28 §, 32 § 3 mom., 56 § (1079/2005), 57 § (1079/2005) och 57 § (1558/1995)</p>
    <p>Inkomstskattelagen 9 §</p>
    <p>Förmögenhetsskattelagen 2 §</p>
  </dcterms:abstract>
</finlex:document>
