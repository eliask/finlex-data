<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201602827</dcterms:identifier>
  <finlex:ecliIdentifier>ECLI:FI:KHO:2016:T2827</finlex:ecliIdentifier>
  <dcterms:title>28.6.2016/2827 HFD:2016:101</dcterms:title>
  <dcterms:description>
    <p>
      <span>Mervärdesskatt</span>
      <span>Skattepliktig försäljning</span>
      <span>Undantag från skatteplikt på försäljning</span>
      <span>Socialvårdstjänst</span>
      <span>Uthyrning av arbetskraft</span>
    </p>
  </dcterms:description>
  <finlex:registerNumber>3642/2/14</finlex:registerNumber>
  <dcterms:issued>2016-06-28</dcterms:issued>
  <finlex:fileCopyNumber>2827</finlex:fileCopyNumber>
  <dcterms:abstract>
    <p>A Ab:s på många olika orter belägna service- och vårdhem för äldre hade av Tillstånds- och tillsynsverket för social- och hälsovården (Valvira) beviljats i lagen om privat socialservice avsett tillstånd för sin verksamhet. När A Ab, till exempel efter ett upphandlingsförfarande, fick hand om verksamheten i en ny motsvarande kommunal enhet, där klienterna enligt beslut av kommunen hade rätt till socialvård, saknade A Ab till en början tillstånd av Valvira för denna nya enhet. A Ab hade därför för avsikt att för den tid som handläggningen av tillståndsansökan tog i anspråk ingå ett tjänsteavtal (upphandlingsavtal) med kommunen om tjänster inom resurserat serviceboende. Enligt upphandlingsavtalet levererade A Ab enligt överenskommen personaldimensionering till kommunen sjuk-, hälso- och närvårdare som uppfyllde i avtalet föreskrivna krav, samt den arbetskraft som behövdes som vikarier för dessa vårdare. Den gemensamma avsikten var att de tjänster som avsågs i upphandlingsavtalet tills vidare skulle produceras av kommunen, tills A Ab fick det tillstånd som behövdes för ifrågavarande service- eller vårdhem. Medan upphandlingsavtalet var i kraft skulle den personal som A Ab levererade vara underställd kommunens arbetsledning. Upphandlingsavtalet omfattade inte hälso- eller sjukvårdstjänster.</p>
    <p>Frågan gällde om A Ab skulle betala mervärdesskatt för de belopp som A Ab debiterade kommunen för den tid som upphandlingsavtalet var i kraft. Högsta förvaltningsdomstolen ansåg att villkoret i 38 § i mervärdesskattelagen om att den verksamhet som en privat producent av socialvårdstjänster bedriver ska övervakas av myndigheter inte står i strid med mervärdesskattedirektivet. Detsamma gäller villkoret att skattefriheten förutsätter ett för varje verksamhetsenhet beviljat tillstånd av Valvira. Ett förfarande där yrkesutbildad personal inom socialvården ställdes till kommunens förfogande i dess egenskap av beställare var inte verksamhet som skulle betraktas som socialvård enligt mervärdesskattelagen eller mervärdesskattedirektivet. A Ab:s besvär avslogs.</p>
    <p>Företagsskattebyråns förhandsavgörande för tiden 17.2.2014  -  31.12.2015</p>
    <p>Mervärdesskattelagen 1 § 1 mom. 1 punkten samt 37 och 38 §</p>
    <p>Rådets direktiv 2006/112/EG om ett gemensamt system för mervärdesskatt artikel 132.1.g)</p>
    <p>Lagen om privat socialservice 7 och 8 §</p>
    <p>Unionens domstols dom i målet C-594/13, "go fair" Zeitarbeit</p>
  </dcterms:abstract>
</finlex:document>
