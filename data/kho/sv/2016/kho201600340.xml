<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201600340</dcterms:identifier>
  <finlex:ecliIdentifier>ECLI:FI:KHO:2016:T340</finlex:ecliIdentifier>
  <dcterms:title>8.2.2016/340 HFD:2016:11</dcterms:title>
  <dcterms:description>
    <p>
      <span>Utlänningsärende</span>
      <span>Avvisning</span>
      <span>Inreseförbud</span>
      <span>Medborgare i Europeiska unionen</span>
      <span>Allmän ordning</span>
      <span>Allmän säkerhet</span>
      <span>Grovt rattfylleri</span>
      <span>Förande av fortskaffningsmedel utan behörighet</span>
    </p>
  </dcterms:description>
  <finlex:registerNumber>1385/1/14</finlex:registerNumber>
  <dcterms:issued>2016-02-08</dcterms:issued>
  <finlex:fileCopyNumber>340</finlex:fileCopyNumber>
  <dcterms:abstract>
    <p>Målet gällde prövning av förutsättningarna för att avvisa en medborgare i Europeiska unionen och meddela honom inreseförbud.</p>
    <p>A, som var estnisk medborgare, hade sedan år 2009 tidvis arbetat i Finland. Han hade alltsedan år 2012 varit anställd i ett fortgående arbetsförhållande i Finland. När A var i Finland hade han bott i en husvagn, som han ägde. A hade inte registrerat sin uppehållsrätt i Finland.</p>
    <p>Åren 2011 och 2012 hade A i Finland gjort sig skyldig till tre fall av av grovt rattfylleri och förande av fortskaffningsmedel utan behörighet, för vilka han dömts till straff.</p>
    <p>A hade sina gärningar äventyrat andra vägtrafikanters säkerhet. Högsta förvaltningsdomstolen ansåg att i Finland skulle trafiksäkerheten betraktas som en sådan fördel som skulle skyddas enligt 156 § 1 mom. i utlänningslagen. När man tog hänsyn till att A:s gärningar, som var av liknande slag, hade upprepats under en kort tidsperiod och i fråga om rattfylleribrotten att det var fråga om grovt rattfylleri, utgjorde A:s beteende ett sådant verkligt, faktiskt och tillräckligt allvarligt hot mot trafiksäkerheten som avses i 156 § 2 mom. i utlänningslagen. A kunde inte anses ha fasta och bestående band till Finland.</p>
    <p>Enligt utlänningslagen fanns det förutsättningar att avvisa A till hans hemland Estland och meddela honom ett tre år långt inreseförbud</p>
    <p>Utlänningslagen 146 § 1 och 2 mom., 156 § 1 och 2 mom., 167 § och 170 § 1 mom.</p>
    <p>Europeiska parlamentets och rådets direktiv 2004/38/EG artiklarna 27.1 och 27.2</p>
    <p>Europeiska unionens domstols domar i målen Bouchereau (C-30/77), Orfanopoulus och Oliveri (C-482/01 och C-493/01) samt Europeiska gemenskapernas kommission vs. Nederländerna (C-50/06)</p>
  </dcterms:abstract>
</finlex:document>
