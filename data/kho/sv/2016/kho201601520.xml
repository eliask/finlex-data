<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201601520</dcterms:identifier>
  <finlex:ecliIdentifier>ECLI:FI:KHO:2016:T1520</finlex:ecliIdentifier>
  <dcterms:title>22.4.2016/1520 HFD:2016:55</dcterms:title>
  <dcterms:description>
    <p>
      <span>Medborgarskapsärende</span>
      <span>Undantag från språkkunskapsvillkoret</span>
      <span>Hälsotillstånd</span>
      <span>Synnerligen vägande skäl</span>
      <span>Beaktande av tilläggsutredning som lämnats till förvaltningsdomstolen</span>
    </p>
  </dcterms:description>
  <finlex:registerNumber>1648/3/15</finlex:registerNumber>
  <dcterms:issued>2016-04-22</dcterms:issued>
  <finlex:fileCopyNumber>1520</finlex:fileCopyNumber>
  <dcterms:abstract>
    <p>Migrationsverket hade inte beviljat A, som var medborgare i Jordanien, finskt medborgarskap, eftersom han inte uppfyllde språkkunskapsvillkoret och det inte fanns grunder att göra undantag från detta villkor. Förvaltningsdomstolen avslog A:s besvär. I sitt avgörande beaktade förvaltningsdomstolen inte det läkarintyg som A tillställt domstolen, eftersom förutsättningarna för beviljande av medborgarskap enligt beslutsskälen i förvaltningsdomstolens beslut skulle vara uppfyllda när ansökan om medborgarskap avgjordes.</p>
    <p>Högsta förvaltningsdomstolen ansåg att bestämmelsen i 45 § 2 mom. i medborgarskapslagen inte utgör hinder för den som överklagar Migrationsverkets beslut om medborgarskap att med stöd av bestämmelserna i förvaltningsprocesslagen till besvärsmyndigheten lämna tilläggsutredning till stöd för sådana grunder som sökanden framfört redan i ansökningsskedet.</p>
    <p>Ändringssökanden hade 6.11.2013 till förvaltningsdomstolen lämnat ett undertecknat läkarintyg, som var avsett att stöda den grund för undantag från språkkunskapsvillkoret som han framfört i sin ansökan om medborgarskap. Utlåtandet innehöll en kort redogörelse för de inlärnings-, läs- och skrivsvårigheter som ändringssökanden framfört redan i ansökningsskedet samt läkarens uppfattning om svårigheternas bestående art. Med hänsyn till det ovan anförda borde förvaltningsdomstolen inte ha underlåtit att beakta läkarintyget och i sin beslutsprövning förbigå det, utan borde ha utvärderat intygets betydelse för den rättsfråga som skulle avgöras. Eftersom läkarintyget inte visade att ändringssökanden skulle ha varit oförmögen att uppfylla språkkunskapsvillkoret, avslogs besvären.</p>
    <p>Förvaltningsprocesslagen 23 § 1 mom. 3 punkten, 25 § 1 mom. 3 punkten och 27 § 2 mom.</p>
    <p>Medborgarskapslagen 45 § 1 och 2 mom.</p>
  </dcterms:abstract>
</finlex:document>
