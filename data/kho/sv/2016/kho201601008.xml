<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201601008</dcterms:identifier>
  <finlex:ecliIdentifier>ECLI:FI:KHO:2016:T1008</finlex:ecliIdentifier>
  <dcterms:title>22.3.2016/1008</dcterms:title>
  <dcterms:description>
    <p>
      <span>Statsunderstöd</span>
      <span>Återkrav</span>
      <span>Riktande av återkrav</span>
      <span>Samkommun</span>
      <span>Läroavtalsutbildning</span>
    </p>
  </dcterms:description>
  <finlex:registerNumber>260/2/14</finlex:registerNumber>
  <dcterms:issued>2016-03-22</dcterms:issued>
  <finlex:fileCopyNumber>1008</finlex:fileCopyNumber>
  <dcterms:abstract>
    <p>Undervisnings- och kulturministeriet hade 19.12.2013 beslutat att av O:s samkommun återkräva de statsandelar som beviljats för grundläggande yrkesutbildning och yrkesinriktad tilläggsutbildning vilka ordnats såsom läroavtalsutbildning. Statsandelarna för 2007 och 2008 hade betalats till samkommunen K, där kommunerna P och T hade varit medlemskommuner. Kommunfullmäktige i P och T hade i överensstämmelse med bestämmelserna i grundavtalet för samkommunen beslutat att samkommunen K skulle upplösas 31.12.2008 enligt ett avtal om upplösning av samkommunen och fördelning av dess egendom. I anslutning till detta arrangemang hade ett överlåtelseavtal satts upp och godkänts av kommunernas fullmäktige, samkommunen K och samkommunen O. I avtalet var kommunerna överlåtare och samkommunen O mottagare. Genom överlåtelseavtalet övergick den upplösta samkommunen K:s funktioner, avtal och ansvar på samkommunen O från 1.1.2009, med undantag av äganderätten till fast egendom. P och T förband sig att till samkommunen O betala kostnaderna för utbildningsenhetens verksamhet till den del som dessa kostnader inte täcktes av statsandelar eller andra intäkter av verksamheten. P och T var inte medlemskommuner i samkommunen O och hade inte heller i anslutning till det ovan refererade arrangemanget anslutit sig till den. Högsta förvaltningsdomstolen hade att avgöra bland annat om ministeriet hade kunnat rikta sitt återkrav mot samkommunen O inte bara för åren 2009 och 2010, utan även för åren 2007 och 2008.</p>
    <p>Högsta förvaltningsdomstolen ansåg att arrangemanget inte kunde betraktas som sådan universalsuccession mellan samkommunerna där ansvaret för de statsandelar som samkommunen K fått för åren 2007 och 2008 skulle ha övergått på samkommunen O. Eftersom samkommunen O inte heller på någon annan av de anförda grunderna var ansvarig för dessa statsandelar, upphävdes beslutet om återkrav till den del som det gällde statsandelar för åren 2007 och 2008.</p>
    <p>Kommunallagen (365/1995) 78 § 1 och 3 mom.</p>
    <p>Kommunallagen (365/1995) 83 §</p>
    <p>Ärendet har avgjorts av förvaltningsråden Ahti Vapaavuori, Hannele Ranta-Lassila, Leena Äärilä, Mikko Pikkujämsä och Vesa-Pekka Nuotio. Föredragande Antti Jukarainen.</p>
  </dcterms:abstract>
</finlex:document>
