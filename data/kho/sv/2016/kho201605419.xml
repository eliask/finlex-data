<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201605419</dcterms:identifier>
  <finlex:ecliIdentifier>ECLI:FI:KHO:2016:T5419</finlex:ecliIdentifier>
  <dcterms:title>20.12.2016/5419 HFD:2016:204</dcterms:title>
  <dcterms:description>
    <p>
      <span>Utlänningsärende</span>
      <span>Familjeåterförening</span>
      <span>Anknytningsperson som beviljats asyl</span>
      <span>Minderårigt barn</span>
      <span>Familjemedlem</span>
    </p>
  </dcterms:description>
  <finlex:registerNumber>770/4/16</finlex:registerNumber>
  <dcterms:issued>2016-12-20</dcterms:issued>
  <finlex:fileCopyNumber>5419</finlex:fileCopyNumber>
  <dcterms:abstract>
    <p>A hade i samband med att hon flydde från Mogadishu till Etiopien i juni 2008 lämnat sitt under 2-åriga barn B i sin mammas vård. A hade i oktober 2009 med felaktiga personuppgifter beviljats uppehållstillstånd på grund av familjeband och hon hade anlänt till Finland i december 2009. I februari 2010 hade A ansökt om asyl och berättat att hon tidigare uppgett fel personuppgifter. A beviljades i november 2011 asyl och flyktingstatus på grund av personlig förföljelse. Samma månad ansökte hon om uppehållstillstånd för B på grund av familjeband.</p>
    <p>Frågan gällde huruvida B kunde anses vara A:s familjemedlem i enlighet med 37 § 1 mom. i utlänningslagen och därmed beviljas uppehållstillstånd enligt 114 § 1 mom. (323/2009) i utlänningslagen, då A fungerade som anknytningsperson.</p>
    <p>Högsta förvaltningsdomstolen ansåg att A:s, som beviljats asyl i Finland, och hennes barn B:s separation hade varit påtvingad. Vid bedömningen av orsakerna till att det gemensamma familjelivet hade upphört hade det faktum att A ursprungligen kommit till Finland med felaktiga personuppgifter ingen större betydelse. En mamma som tvingats fly på grund av förföljelse kunde inte anses ha avstått från vårdnaden av sitt under 2-åriga barn endast på den grund att hon lämnat barnet i sin egen mammas vård i hemlandet. A hade dessutom ansökt om uppehållstillstånd för barnet tre veckor efter att hon beviljats asyl, det vill säga utan dröjsmål. A hade genom sitt handlande efter sin ankomst till Finland visat att hon inte hade haft för avsikt att bestående avstå från vårdanden om sitt barn. A hade även hållit kontakt med sina anhöriga i Somalia och bistått dem ekonomiskt. Med beaktande av B:s ålder vid tidpunkten för mammans flykt kunde ingen större vikt läggas vid barnets uttalande i familjeåterföreningsintervjun år 2014 att han såg A:s mamma som sin mamma.</p>
    <p>Högsta förvaltningsdomstolen ansåg då omständigheterna i ärendet bedömdes som en helhet att B skulle anses vara sin mamma A:s familjemedlem i enlighet med 37 § 1 mom. i utlänningslagen.</p>
    <p>Utlänningslagen 6 § 1 och 3 mom., 37 § 1 mom. och 114 § 1 mom. (323/2009)</p>
    <p>Barnkonventionen art. 3.1, art. 7.1 och art. 10</p>
    <p>Europakonventionen art. 8</p>
  </dcterms:abstract>
</finlex:document>
