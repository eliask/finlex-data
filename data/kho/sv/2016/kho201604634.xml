<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201604634</dcterms:identifier>
  <finlex:ecliIdentifier>ECLI:FI:KHO:2016:T4634</finlex:ecliIdentifier>
  <dcterms:title>7.11.2016/4634 HFD:2016:165</dcterms:title>
  <dcterms:description>
    <p>
      <span>Utlänningsärende</span>
      <span>Uppehållstillstånd</span>
      <span>Familjeband</span>
      <span>Adoption</span>
      <span>Barnets bästa</span>
      <span>De facto vårdnad</span>
    </p>
  </dcterms:description>
  <finlex:registerNumber>1617/3/15</finlex:registerNumber>
  <dcterms:issued>2016-11-07</dcterms:issued>
  <finlex:fileCopyNumber>4634</finlex:fileCopyNumber>
  <dcterms:abstract>
    <p>En sk. svag adoption eller adoption simple hade 3.2.2012 av underrätten i Elfenbenskusten fastställts mellan ändringssökandena och sökanden. Enligt finsk rätt är adoption simple närmast ett vårdnadsförhållande. Hovrätten hade 7.12.2012 fastställt ändringssökandenas vårdnad om sökanden. Saken gällde huruvida den i Elfenbenskusten fastställda adoption simple bildar ett sådant familjeband mellan ändringssökandena och sökanden att de kan anses vara familjemedlemmar i enlighet med utlänningslagens 37 § och 50 § 1 mom.</p>
    <p>Ändringssökandena var formellt barnets vårdnadshavare. I ärendet hade inte ens påståtts att det förekommit de faco familjeliv mellan sökanden och ändringssökandena. På denna grund hade ansökan om uppehållstillstånd avslagits, eftersom det inte förelåg ett familjeband i enlighet med utlänningslagens 37 § eller 50 § 1 mom. Ur handlingarna framgick inte att sökanden skulle vara fullständigt beroende av sina vårdnadshavare. En önskan om att ge barnet bättre levnadsförhållanden i Finland än hon har i sitt hemland, utgör inte ett sådant fullständigt beroende som avses i utlänningslagens 50 § 2 mom. Sökanden kunde inte därför anses vara en i lagen avsedd annan anhörig som kan beviljas uppehållstillstånd på grund av familjeband.</p>
    <p>Det att vårdnaden i sökandens hemland kallas svag adoption kan inte betyda att förhållandet skulle ges en annan betydelse i Finland än övriga vårdnadsförhållanden i samband med prövningen av uppehållstillstånd. Ett sådant förfarande skulle innebära att de internationella reglerna om adoption kringgås. Adoption bör ske i enlighet med adoptionslagen.</p>
    <p>Familjeband eller fast familjegemenskap i lagens mening förelåg inte. Sökandens sociala och kulturella band anknöt klart till hemlandet. Därför fanns ingen anledning att avgöra ärendet annorlunda med hänvisning till utlänningslagens 66 a §.</p>
    <p>Högsta förvaltningsdomstolen ändrade inte förvaltningsdomstolens slutsats.</p>
    <p>Utlänningslagen 37, 50 och 66 a §§</p>
  </dcterms:abstract>
</finlex:document>
