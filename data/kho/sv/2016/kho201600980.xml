<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201600980</dcterms:identifier>
  <finlex:ecliIdentifier>ECLI:FI:KHO:2016:T980</finlex:ecliIdentifier>
  <dcterms:title>23.3.2016/980 HFD:2016:33</dcterms:title>
  <dcterms:description>
    <p>
      <span>Extraordinärt ändringssökande</span>
      <span>Beskattning av personlig inkomst</span>
      <span>Ne bis in idem -principen</span>
      <span>Parallella förfaranden</span>
    </p>
  </dcterms:description>
  <finlex:registerNumber>767/2/13</finlex:registerNumber>
  <dcterms:issued>2016-03-23</dcterms:issued>
  <finlex:fileCopyNumber>980</finlex:fileCopyNumber>
  <dcterms:abstract>
    <p>Skatteverket hade år 2006 verkställt efterbeskattning av A och påfört skatteförhöjningar för åren 2002 - 2004. Tingsrätten hade år 2009 dömt A till straff för bland annat grovt skattebedrägeri begånget under tiden 31.10.2000 - 28.1.2005. Efterbeskattningen och domen i brottmålet gällde samma gärningar. Förfarandet i brottmålet hade avslutats i maj 2012, när högsta domstolen med sin dom hade avslagit A:s besvär. Förfarandet i skatteförhöjningsärendet hade avslutats i september 2012, när högsta förvaltningsdomstolen hade beslutat att avslå A:s ansökan om besvärstillstånd. Europeiska människorättsdomstolen hade i sin dom i A:s ärende ansett att det hade skett en kränkning av artikel 4 i det sjunde tilläggsprotokollet till Europeiska människorättskonventionen, eftersom A i separata förfaranden hade dömts två gånger i samma sak. Människorättsdomstolen hade ålagt Finska staten att betala ersättning till A för immateriell skada, men avslagit A:s yrkande om ersättning för materiell skada, eftersom Finska staten under handläggningen hade anfört att A beträffande skatteförhöjningarna hade möjlighet att ansöka om återbrytande hos högsta förvaltningsdomstolen.</p>
    <p>Högsta förvaltningsdomstolen ansåg att det beslut som ansökan om återbrytande gällde stämde överens med högsta förvaltningsdomstolens dåvarande rättspraxis (HFD 2011:41), enligt vilken ett med skatteförhöjningsförfarandet parallellt brottsmålsförfarande inte hindrade påförande av skatteförhöjning. Av människorättsdomstolens dom i A:s ärende följde inte heller att förvaltningsdomstolens beslut, som A inte beviljats tillstånd att överklaga genom besvär, skulle återbrytas och skatteförhöjningarna avlyftas. Skatteåren 1999, 2000 och 2002 - 2004. Omröstning 3 - 2.</p>
    <p>Förvaltningsprocesslagen 63 §</p>
    <p>Lagen om beskattningsförfarande 32 § (907/2001) 3 mom. och 57 § 1 mom. (1558/1995)</p>
    <p>Europeiska människorättskonventionen, 7:e tilläggsprotokollet, artikel 4</p>
  </dcterms:abstract>
</finlex:document>
