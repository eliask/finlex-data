<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201604825</dcterms:identifier>
  <finlex:ecliIdentifier>ECLI:FI:KHO:2016:T4825</finlex:ecliIdentifier>
  <dcterms:title>15.11.2016/4825 HFD:2016:178</dcterms:title>
  <dcterms:description>
    <p>
      <span>Medborgarskapsärende</span>
      <span>Bestämmande av medborgarskapsstatus</span>
      <span>Dubbelt medborgarskap</span>
      <span>Grunderna för god förvaltning</span>
      <span>Skydd för berättigade förväntningar</span>
      <span>Myndighets skyldighet att ersätta rättegångskostnaderna</span>
    </p>
  </dcterms:description>
  <finlex:registerNumber>807/3/15</finlex:registerNumber>
  <dcterms:issued>2016-11-15</dcterms:issued>
  <finlex:fileCopyNumber>4825</finlex:fileCopyNumber>
  <dcterms:abstract>
    <p>En person med egyptiskt medborgarskap hade år 1971 på ansökan beviljats finskt medborgarskap. Han hade år 1997 pånytt erhållit egyptiskt medborgarskap. Migrationsverket omdefinierade år 2003 på eget initiativ hans medborgarskapsstatus och ansåg att han i Finland skulle anses vara egyptisk medborgare eftersom han enligt år 1968 års medborgarskapslag hade mist sitt finska medborgarskap år 1997.</p>
    <p>Med hänvisning till den tid som förflutit ansåg högsta förvaltningsdomstolen att ärendet inte kunde avgöras enbart med stöd av de stadganden som varit i kraft år 1997. Ärendet skulle också prövas i enlighet med principerna om god förvaltningssed och skydd för berättigade förväntningar. Å ena skulle det allmänna bästa som uppnåddes genom beslutet beaktas och å andra sidan den olägenhet som en omdefiniering av medborgarskapsstatusen medförde för vederbörande. Då de omständigheter som lett till beslutet beaktades, kunde det inte anses lagenligt att till vederbörandes förfång förändra det rättsläge som varit gällande i över 40 år.</p>
    <p>Ärendet gällde även Migrationsverkets skyldighet att stå för rättegångskostnaderna.</p>
    <p>Finlands grundlag 2 § 3 mom. och 21 §</p>
    <p>Förvaltningslagen 6 §</p>
    <p>Medborgarskaplagen (359/2003) 1 § 2 mom., 3 § 1 mom. och 36 § 1 mom.</p>
    <p>Förvaltingsprocesslagen 74 §</p>
    <p>Se även HFD 2016:179 (dnr 816/3/15)</p>
  </dcterms:abstract>
</finlex:document>
