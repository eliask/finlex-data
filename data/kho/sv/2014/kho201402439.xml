<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201402439</dcterms:identifier>
  <finlex:ecliIdentifier>ECLI:FI:KHO:2014:T2439</finlex:ecliIdentifier>
  <dcterms:title>21.8.2014/2439 HFD:2014:130</dcterms:title>
  <dcterms:description>
    <p>
      <span>Markanvändning och byggande</span>
      <span>Planeringsbehov på strandområde</span>
      <span>Undantag</span>
      <span>Ersättande byggande</span>
      <span>Behörighet</span>
      <span>NTM-central</span>
      <span>Kommunal myndighet</span>
    </p>
  </dcterms:description>
  <finlex:registerNumber>2907/1/13</finlex:registerNumber>
  <dcterms:issued>2014-08-21</dcterms:issued>
  <finlex:fileCopyNumber>2439</finlex:fileCopyNumber>
  <dcterms:abstract>
    <p>Miljönämnden hade beviljat A rätt att bygga en till våningsytan 74 kvadratmeter stor fritidsbyggnad på ett strandområde, trots att det på området inte fanns någon sådan plan som avses i 72 § 1 mom. i markanvändnings- och bygglagen. Till beslutet hade fogats ett villkor om att innan den nya fritidsbyggnaden togs i bruk, skulle den gamla, till våningsytan 28 kvadratmeter stora fritidsbyggnaden ändras till bastubyggnad, genom att interiören byggdes om och en del av byggnaden revs, så att byggnaden efter ombyggnaden skulle ha en våningsyta om högst 25 kvadratmeter, av vilket hälften skulle upptas av bastu och tvättrum. Enligt ansökan skulle den nya fritidsbyggnaden ligga cirka 30 meter från den gamla, som skulle byggas om till bastu, och från stranden sett delvis bakom den gamla fritidsbyggnaden.</p>
    <p>Bygget innebar att man uppförde en ny fritidsbyggnad och ändrade användningsändamålet för den gamla fritidsbyggnaden i närheten, så att den blev en bastu, det vill säga en ekonomibyggnad. Bygget innebar inte att på fastigheten de facto uppstod två strandbyggplatser som skulle betraktas som separata byggplatser. Det var således fråga om att en existerande bostadsbyggnad ersattes med en annan på det sätt som avses i 172 § 2 mom. 1 punkten i markanvändnings- och bygglagen. Den omständigheten att den nya fritidsbyggnaden till sin våningsyta var avsevärt större än den gamla saknade betydelse för behörigheten att bevilja undantag. Kommunen var behörig att bevilja undantag.</p>
    <p>Markanvändnings- och bygglagen 72 § 1 mom., 171 § 2 mom. 1 punkten och 172 § 1 mom.</p>
  </dcterms:abstract>
</finlex:document>
