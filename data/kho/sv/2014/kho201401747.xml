<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201401747</dcterms:identifier>
  <finlex:ecliIdentifier>ECLI:FI:KHO:2014:T1747</finlex:ecliIdentifier>
  <dcterms:title>2.6.2014/1747 HFD:2014:91</dcterms:title>
  <dcterms:description>
    <p>
      <span>Utrikesrepresentation</span>
      <span>Särskild ersättning</span>
      <span>Keva</span>
      <span>Besvärsmyndighet</span>
      <span>Besvärsnämnden för arbetspensionsärenden</span>
      <span>Högsta förvaltningsdomstolen</span>
      <span>Försäkringsdomstolen</span>
      <span>Beloppet av månadsersättning</span>
      <span>Lagändring</span>
      <span>Övergångsbestämmelse</span>
      <span>Make till tjänsteman</span>
    </p>
  </dcterms:description>
  <finlex:registerNumber>2555/3/12</finlex:registerNumber>
  <dcterms:issued>2014-06-02</dcterms:issued>
  <finlex:fileCopyNumber>1747</finlex:fileCopyNumber>
  <dcterms:abstract>
    <p>Statskontoret hade i tiden beviljat A sådan särskild ersättning som avses i lagen om särskild ersättning till make till tjänsteman inom utrikesrepresentationen. Pensionsanstalten Keva, som numera fattade beslut om den särskilda ersättningen, hade avslagit A:s ansökan om förhöjning av ersättningen. Ändring i Kevas beslut fick sökas hos besvärsnämnden för arbetspensionsärenden och nämndens beslut fick överklagas hos högsta förvaltningsdomstolen.</p>
    <p>Den fråga som HFD hade att avgöra var huruvida det ersättningsbelopp som skulle betalas enligt den ändrade bestämmelsen i 4 § 2 mom. i ovan nämnda lag skulle betalas också till personer som hade rätt till denna särskilda ersättning, men som beviljats ersättning innan den nya bestämmelsen trädde i kraft.</p>
    <p>Ändringen av 4 § 2 mom. i lagen om särskild ersättning till make till tjänsteman inom utrikesrepresentationen trädde i kraft 1.1.2011. Enligt den nya bestämmelsen var månadsersättningens belopp 33 euro och skulle justeras årligen enligt 7 § i samma lag. I lagen eller dess övergångsbestämmelser fanns inga sådana bestämmelser som skulle ha inneburit att beloppet inte skulle gälla också dem som beviljats den särskilda ersättningen innan den nya bestämmelsen hade trätt i kraft. Av kostnadskalkylerna i riksdagens förvaltningsutskotts betänkande framgick dessutom att det hade varit också lagstiftarens avsikt att det nya månatliga ersättningsbeloppet skulle gälla även de ersättningstagare som hade beviljats ersättning innan lagändringen hade trätt i kraft. Med hänvisning till det som konstaterats ovan hade A rätt till förhöjd särskild ersättning.</p>
    <p>Lagen om särskild ersättning till make till tjänsteman inom utrikesrepresentationen 4 § och 9 §</p>
    <p>Omröstning i huvudsaken 4 - 1.</p>
  </dcterms:abstract>
</finlex:document>
