<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400345</dcterms:identifier>
  <finlex:ecliIdentifier>ECLI:FI:KHO:2014:T345</finlex:ecliIdentifier>
  <dcterms:title>10.02.2014/345 HFD:2014:25</dcterms:title>
  <dcterms:description>
    <p>
      <span>Källbeskattning</span>
      <span>Tid inom vilken debitering ska ske</span>
      <span>Betydelsen av ett beslut om debitering av förskottsinnehållning</span>
      <span>Preskription</span>
    </p>
  </dcterms:description>
  <finlex:registerNumber>922/2/12</finlex:registerNumber>
  <dcterms:issued>2014-02-10</dcterms:issued>
  <finlex:fileCopyNumber>345</finlex:fileCopyNumber>
  <dcterms:abstract>
    <p>Med stöd av uppgifter i berättelsen från en skattegranskning hade A debiterats på förskottsinnehållningar och arbetsgivares socialskyddsavgifter för skatteåret 2003. Senare hade det framgått att mottagarna av de prestationer som låg till grund för debiteringarna var begränsat skattskyldiga. De på detta sätt debiterade förskottsinnehållningarna och socialskyddsavgifterna hade med ett skatterättelsebeslut av skattebyrån avlyfts år 2010. Skattebyrån hade inte debiterat den icke uppburna källskatten, då debiteringen av denna skatt borde har skett senast år 2009. På besvär av Enheten för bevakning av skattetagarnas rätt upphävde förvaltningsdomstolen rättelsebeslutet och återvisade saken till Skatteförvaltningen för ny handläggning.</p>
    <p>Högsta förvaltningsdomstolen ansåg att vid debitering enligt lagen om förskottsuppbörd och lagen om beskattning av begränsat skattskyldig för inkomst (källskattelagen) var det fråga om debitering om olika skatter och om prestationer med olika rättsverkningar för de prestationsskyldiga. Situationen kunde inte betraktas som en helhet, såsom förvaltningsdomstolen hade gjort, utan rätten att debitera de skatter och avgifter som avsågs i lagen om förskottsuppbörd och rätten att debitera sådan källskatt som avsågs i källskattelagen skulle betraktas var för sig. Följaktligen skulle en fråga som gällde den i lagen föreskrivna debiteringstiden avgöras självständigt när lagen om förskottsuppbörd eller källskattelagen tillämpades. En debitering av förskottsinnehållning och arbetsgivares socialskyddsavgift som skett inom den tid som föreskrevs i lagen, om än debiteringen senare hade visat sig felaktig, kunde således inte avhjälpa det faktum att källskatt inte debiterats i rätt tid.</p>
    <p>Den omständigheten att de bestämmelser i lagen om förskottsuppbörd som gäller förskottsinnehållning i tillämpliga delar iakttas när källskatt uppbärs gav inte anledning till annan bedömning. Debiteringstiden för källskatten påverkades inte heller av att det i 11 § 1 mom. i källskattelagen föreskrivs om ett slags skattekvittning, när den källskatt som ska betalas minskas med beloppet av förskott som innehållits på samma inkomst.</p>
    <p>Lag om beskattning av begränsat skattskyldig för inkomst 1 § 1 mom., 2 § 1 mom., 8 §, 11 § 1 mom.</p>
    <p>Lagen om förskottsuppbörd 1 § 1 mom., 38 § 1 och 4 mom. (1118/1996, numera 3 mom.) 39 § 1 och 2 mom.</p>
  </dcterms:abstract>
</finlex:document>
