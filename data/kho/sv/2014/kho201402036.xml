<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201402036</dcterms:identifier>
  <finlex:ecliIdentifier>ECLI:FI:KHO:2014:T2036</finlex:ecliIdentifier>
  <dcterms:title>26.6.2014/2036 HFD:2014:113</dcterms:title>
  <dcterms:description>
    <p>
      <span>Fiskelagen</span>
      <span>Fiskeområdes beslut</span>
      <span>Arrendering av fiskerätt</span>
      <span>Delägarlag</span>
      <span>Yrkesfiske</span>
      <span>Skapande av enhetligt tillståndsområde</span>
    </p>
  </dcterms:description>
  <finlex:registerNumber>3475/1/12</finlex:registerNumber>
  <dcterms:issued>2014-06-26</dcterms:issued>
  <finlex:fileCopyNumber>2036</finlex:fileCopyNumber>
  <dcterms:abstract>
    <p>Ett fiskeområde hade efter förhandlingar med delägarlagen för de samfällda vattenområdena inom fiskeområdet beslutat godkänna arrendeavtal om att fiskeområdet skulle arrendera fiskerätter av delägarlagen och befullmäktigat fiskeområdets styrelse att på de villkor som närmare framgick av arrendeavtalet ordna försäljningen av tillstånd att bedriva yrkesfiske. Sedan landsbygdsnäringarnas besvärsnämnd hade upphävt och undanröjt de beslut som fiskeområdets stämma fattat i saken, gällde det för högsta förvaltningsdomstolen att med anledning av fiskeområdets besvär pröva om fiskeområdets stämmas beslut varit lagstridigt.</p>
    <p>Vid bedömningen av saken granskades å ena sidan fiskeområdets roll i egenskap av organ som svarar för myndighetsuppgifter och å andra sidan fiskeområdets övriga uppgifter i det system som gäller enligt fiskelagen. Enbart den omständigheten att i lagen inte finns uttryckliga bestämmelser om arrendering av fiskerätter ansågs inte erbjuda en tillräcklig grund för slutsatsen att en sådan åtgärd i avsaknad av bestämmelser som förbjöd den var tillåten. Å andra sidan var det inte heller möjligt att dra den slutsatsen att det i avsaknad av bemyndigande bestämmelser skulle vara förbjudet att arrendera fiskerätter.</p>
    <p>Enligt 64 § i lagen om fiske kan fiskelagsstämma besluta att de uppgifter som ankommer på fiskelaget och som gäller vården av fiskbeståndet och ordnandet av fisket överförs på fiskeområdet. Även om det i paragrafen var fråga om en mera vittgående överföring av uppgifter och fiskeområdet befullmäktigas att handla för fiskelagets räkning, framgick det av paragrafen att fiskeområdet i och för sig kunde besluta överta nämnda uppgifter för att utföra dem för fiskelagets räkning. En hänsyftning till detta kunde man också finna i den allmänna motiveringen i regeringens proposition (179/1993 rd), i ett sammanhang där förbudet för ett fiskeområde att behandla ett ärende som gäller enskild rätt till vattenområde ströks ur lagen.</p>
    <p>Högsta förvaltningsdomstolen ansåg att fiskeområdets stämmas beslut att av delägarlagen inom sitt område arrendera fiskerätter som medförde rätt att använda fångstredskap för yrkesfiskare inte var ett beslut som stod i strid med bestämmelserna i lagen om fiske. Beslutet stod inte heller i strid med ett fiskeområdes offentliga förvaltningsuppgifter i det system som gällde enligt vattenlagen. Beslutets målsättning, vilken var att centralisera beviljandet av tillstånd för viss tid åt yrkesfiskare, stod inte heller i strid med målsättningarna för lagen om fiske eller bestämmelserna i nämnda lag. Landsbygdsnäringarnas besvärsnämnds beslut upphävdes och de beslut som fiskeområdets stämma fattat sattes i kraft.</p>
    <p>Lagen om fiske 1 §, 15 §, 16 §, 64 §, 68 § 1 mom., 75 § och 84 §.</p>
  </dcterms:abstract>
</finlex:document>
