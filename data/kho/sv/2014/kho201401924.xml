<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201401924</dcterms:identifier>
  <finlex:ecliIdentifier>ECLI:FI:KHO:2014:T1924</finlex:ecliIdentifier>
  <dcterms:title>16.6.2014/1924 HFD:2014:105</dcterms:title>
  <dcterms:description>
    <p>
      <span>Medborgarskapsärende</span>
      <span>Identitet</span>
      <span>Utredd identitet</span>
      <span>Tillförlitliga dokument som bevis</span>
      <span>Sammantagen prövning</span>
      <span>Motstridiga uppgifter</span>
      <span>Födelsetid</span>
    </p>
  </dcterms:description>
  <finlex:registerNumber>2253/3/13</finlex:registerNumber>
  <dcterms:issued>2014-06-16</dcterms:issued>
  <finlex:fileCopyNumber>1924</finlex:fileCopyNumber>
  <dcterms:abstract>
    <p>A, som ansökt om finskt medborgarskap, hade anlänt till Finland som asylsökande i september 2004. Ett år tidigare hade han registrerats i Grekland för att olagligt ha överskridit gränsen till landet. I augusti 2004 hade han fått ett negativt asylbesked i Norge. A hade gett envar av de grekiska, norska och finska myndigheterna olika uppgifter om sin födelsetid. I Norge hade A genomgått en undersökning för bestämning av hans ålder. Migrationsverket ansåg inte att A:s identitet var tillförlitligt utredd, eftersom det pass som A år 2012 beviljats av Afghanistans ambassad i Oslo inte kunde betraktas som ett dokument som på ett tillförlitligt sätt skulle ha styrkt hans identitet och A hade uppträtt med olika personuppgifter i Grekland och Norge.</p>
    <p>Förvaltningsdomstolen ansåg att de dokument som A hade presenterat (bland annat ovan nämnda pass och i Afghanistan utfärdade identitetsbevis för åren 1995 och 2009) var tillförlitliga och ansåg att A hade presenterat utredning om sitt namn och sin födelsetid i den utsträckning som skäligen kunde förutsättas. Förvaltningsdomstolen ansåg A:s identitet vara tillförlitligt utredd.</p>
    <p>Högsta förvaltningsdomstolen ansåg att tillförlitlig utredning om A:s identitet inte hade presenterats. Uppgifterna om A:s födelsetid var motstridiga och man hade inte lyckats få särskilt mycket annan information om hans bakgrund och tidigare öden. Av denna anledning kunde A:s identitet inte ens vid en sammantagen prövning anses tillförlitligt utredd på det sätt som avses i 6 § 1 och 2 mom. i medborgarskapslagen. A hade inte heller under de senaste tio åren använt en identitet som skulle ha framgått av befolkningsdatasystemet på det sätt som avses i 6 § 3 mom. i utlänningslagen. Förvaltningsdomstolens beslut upphävdes på besvär av Migrationsverket och Migrationsverkets beslut sattes i kraft.</p>
    <p>Medborgarskapslagen 6 §</p>
    <p>Se även diarienummer 3942/3/11</p>
  </dcterms:abstract>
</finlex:document>
