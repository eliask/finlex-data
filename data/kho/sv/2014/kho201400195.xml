<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400195</dcterms:identifier>
  <finlex:ecliIdentifier>ECLI:FI:KHO:2014:T195</finlex:ecliIdentifier>
  <dcterms:title>31.1.2014/195 HFD:2014:15</dcterms:title>
  <dcterms:description>
    <p>
      <span>Skjutvapen</span>
      <span>Tillståndsvillkor</span>
      <span>Vapensamlare</span>
      <span>Polisstyrelsen</span>
      <span>Polisinrättning</span>
      <span>Behörighet</span>
      <span>Förvärvstillstånd</span>
      <span>Innehavstillstånd</span>
      <span>Begränsning av godkännande</span>
    </p>
  </dcterms:description>
  <finlex:registerNumber>3185/1/12</finlex:registerNumber>
  <dcterms:issued>2014-01-31</dcterms:issued>
  <finlex:fileCopyNumber>195</finlex:fileCopyNumber>
  <dcterms:abstract>
    <p>Polisstyrelsen hade godkänt A som vapensamlare, godkänt hans plan för vapensamling och beviljat A rätt att föra register över de skjutvapen som han förvärvade för sin vapensamling. Polisstyrelsen hade till sitt beslut fogat bland annat ett villkor om förbud att skjuta med vapnen. Ärendet gällde lagligheten av detta villkor.</p>
    <p>Enligt 57 § 1 mom. i skjutvapenlagen måste den som vill börja samla vapen godkännas av Polisstyrelsen. Enligt 59 a § 1 mom. i nämnda lag kan Polisstyrelsen ge en vapensamlare rätt att föra register över de vapen som samlaren förvärvar. Rätten att föra register ersätter det innehavstillstånd som avses i 52 § 1 mom. i skjutvapenlagen och som en polisinrättning har behörighet att bevilja. För förvärv av vapen behöver en vapensamlare dock ett sådant förvärvstillstånd som avses i 46 § i skjutvapenlagen.</p>
    <p>Enligt lagen har Polisstyrelsen rätt att ställa villkor när den godkänner en person som vapensamlare. För de vapen som vapensamlaren inför i sitt register behöver samlaren inte något sådant innehavstillstånd till vilket tillståndsmyndigheten med stöd av en uttrycklig bestämmelse i lagen kunde foga ett villkor om förbud att skjuta med vapnet. Polisinrättningens möjlighet att till ett för viss tid beviljat förvärvstillstånd foga ett villkor som innebär förbud att skjuta med vapnet innebär inte att inte Polisstyrelsen med stöd av lagen har behörighet att till ett godkännande av en vapensamlare foga också ett villkor om förbud att skjuta med vapnen.</p>
    <p>Med stöd av den helhetsbedömning som Polisstyrelsen gjort på grunder som den redovisat, hade Polisstyrelsen till godkännandet av A som vapensamlare kunnat foga ett villkor om förbud att skjuta med vapnen.</p>
    <p>Skjutvapenlagen 46 § 2 mom., 52 § 1 mom., 53 § 2 mom., 57 § 1 mom., 58 §, 59 a § och 107 § 2 mom.</p>
  </dcterms:abstract>
</finlex:document>
