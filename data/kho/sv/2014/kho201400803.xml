<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400803</dcterms:identifier>
  <finlex:ecliIdentifier>ECLI:FI:KHO:2014:T803</finlex:ecliIdentifier>
  <dcterms:title>19.3.2014/803 HFD:2014:50</dcterms:title>
  <dcterms:description>
    <p>
      <span>Utlänningsärende</span>
      <span>Återförening av familj</span>
      <span>Försörjningsförutsättning</span>
      <span>Avvikelse från försörjningsförutsättningen</span>
      <span>Anknytningsperson som fått alternativt skydd</span>
      <span>Familj som bildats efter inresan till landet</span>
      <span>Exceptionellt vägande skäl</span>
      <span>Barns bästa</span>
    </p>
  </dcterms:description>
  <finlex:registerNumber>1056/1/12,1056/1/12</finlex:registerNumber>
  <dcterms:issued>2014-03-19</dcterms:issued>
  <finlex:fileCopyNumber>803</finlex:fileCopyNumber>
  <dcterms:abstract>
    <p>I ärendet var det fråga om förutsättningarna för att bevilja uppehållstillstånd i en situation där en irakisk medborgare som på grund av skyddsbehov fått uppehållstillstånd i Italien hade ingått äktenskap med anknytningspersonen, en likaså irakisk medborgare, som på grund av behov av alternativt skydd hade fått uppehållstillstånd i Finland, och äktenskapet hade ingåtts först efter att anknytningspersonen anlänt till Finland. Enligt 114 § 4 mom. och 39 § 1 mom. i utlänningslagen, i den lydelse som dessa lagrum har efter en lagändring som trädde i kraft 1.8.2010, är det en förutsättning för beviljande av uppehållstillstånd att sökandens försörjning i Finland är tryggad på det sätt som närmare framgår av 39 § 2 mom. i utlänningslagen. För sökandens vidkommande uppfylldes försörjningsförutsättningen inte, varför det gällde att bedöma om det enligt 39 § 1 mom. i utlänningslagen fanns exceptionella skäl att avvika från försörjningsförutsättningen eller om ett barns bästa förutsatte en sådan avvikelse.</p>
    <p>I saken beaktades särskilt att familjelivet mellan sökanden och anknytningspersonen hade inletts vid en tidpunkt när inte ens anknytningspersonen ännu hade haft uppehållstillstånd i Finland och att det från början varit osäkert om familjelivet kunde fortsätta i Finland. Genom ändringen av 114 § 4 mom. i utlänningslagen har en försörjningsförutsättning uttryckligen uppställts bland annat för familjemedlemmar till en anknytningsperson som beviljats alternativt skydd, om familjen har bildats först efter ankomsten till landet. När man övervägde möjligheten att avvika från försörjningsförutsättningen, skulle avgörande betydelse därför inte tillmätas den omständigheten att det var sannolikt att ett gemensamt familjeliv i makarnas hemland Irak sannolikt skulle stöta på svårigheter.</p>
    <p>Högsta förvaltningsdomstolen ansåg att enbart den risken att barnet, om uppehållstillståndet inte beviljades, inte längre skulle kunna leva tillsammans med den ena av sina föräldrar inte innebar att barnets bästa förutsatte avvikelse från försörjningsförutsättningen. För att en sådan avvikelse skulle göras med hänvisning till barnets bästa, måste det föreligga också andra individuella omständigheter och förhållanden med konkreta följder för barnets bästa. I detta fall hade det inte framgått att det skulle ha funnits några sådana individuella omständigheter som med hänvisning till barnets bästa skulle ha förutsatt avvikelse från försörjningsförutsättningen.</p>
    <p>Utlänningslagen 6 §, 37 § 1 mom., 39 § 1 mom., 66 a § och 114 § 1 och 4 mom.</p>
  </dcterms:abstract>
</finlex:document>
