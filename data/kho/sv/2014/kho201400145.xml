<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400145</dcterms:identifier>
  <finlex:ecliIdentifier>ECLI:FI:KHO:2014:T145</finlex:ecliIdentifier>
  <dcterms:title>24.1.2014/145 HFD:2014:12</dcterms:title>
  <dcterms:description>
    <p>
      <span>Kommunalbesvär</span>
      <span>Statligt stöd</span>
      <span>Besvärsgrund</span>
      <span>Proprieborgen</span>
      <span>Förvaltningsdomstols behörighet</span>
      <span>Unionsrätten</span>
      <span>Autonomi i fråga om förfarandet</span>
    </p>
  </dcterms:description>
  <finlex:registerNumber>87/3/12</finlex:registerNumber>
  <dcterms:issued>2014-01-24</dcterms:issued>
  <finlex:fileCopyNumber>145</finlex:fileCopyNumber>
  <dcterms:abstract>
    <p>I sin besvärsskrift till förvaltningsdomstolen hade X Kb inte yrkat att kommunfullmäktiges beslut skulle upphävas på den grunden att beslutet om proprieborgen kränkte unionens bestämmelser om statligt stöd. Av besvären framgick inte heller sådana fakta och i den hade inte framförts sådana påståenden att X Kb:s besvär i förvaltningsdomstolen kunde anses ha grundat sig på ett påstående om att att kommunfullmäktige skulle ha brutit mot de unionsrättsliga bestämmelserna om statligt stöd. I besvären hade X Kb påstått att det var fråga om stöd till enskilda aktieägare och att kommunen genom att understöda privata hushålls förvärv av aktier hade bidragit till snedvridning av konkurrensen. Dessa påståenden hade X Kb motiverat med hänvisningar till kommunens kompetens (behörighetsområde) och kommunens uppgifter samt med att kommunmedlemmar ska bemötas jämlikt. När man dessutom tog hänsyn till att det statliga stöd som var förbjudet enligt artikel 107.1 i FEUF var stöd till företag eller viss produktion, skulle X Kb inte anses ha grundat sina besvär i förvaltningsdomstolen på påståendet att kommunen när den fattade beslut om proprieborgen skulle ha brutit mot de unionsrättsliga bestämmelserna om statligt stöd.</p>
    <p>Enligt 90 § 3 mom. i kommunallagen var en förvaltningsdomstol inte behörig att i sin prövning av kommunalbesvär gå utöver det som ändringssökanden anfört i besvär som anförts inom besvärstiden. Bestämmelserna i unionsrätten medförde inte heller någon allmän skyldighet för en domstol att pröva ett ärende i större utsträckning än vad som anförts i besvären, såvida detta inte var möjligt enligt nationell rätt.</p>
    <p>Kommunallagen 90 § 2 och 3 mom.</p>
    <p>Fördraget om Europeiska unionens funktionssätt (FEUF) artikel 107.1</p>
  </dcterms:abstract>
</finlex:document>
