<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400677</dcterms:identifier>
  <finlex:ecliIdentifier>ECLI:FI:KHO:2014:T677</finlex:ecliIdentifier>
  <dcterms:title>7.3.2014/677 HFD:2014:43</dcterms:title>
  <dcterms:description>
    <p>
      <span>Markanvändning och byggande</span>
      <span>Bygglov</span>
      <span>Användningsändamål</span>
      <span>Enhet där boendetjänster tillhandahålls</span>
      <span>Byggprojekts överensstämmelse med planläggning</span>
    </p>
  </dcterms:description>
  <finlex:registerNumber>972/1/13</finlex:registerNumber>
  <dcterms:issued>2014-03-07</dcterms:issued>
  <finlex:fileCopyNumber>677</finlex:fileCopyNumber>
  <dcterms:abstract>
    <p>Bygglov hade beviljats för en byggnad där boendetjänster skulle tillhandahållas. I byggnaden skulle finnas 30 rum, vart och ett 25 kvadratmeter stort, varför den sammanlagda våningsytan skulle bli 750 kvadratmeter. Enligt ritningarna skulle i rummen dessutom finnas kylskåp och vattenpunkt samt separata WC- och tvättrum. Dessutom skulle man ha gemensamma lokaler, såsom allrum, kontors-, lager- och klädvårdsrum samt sociala utrymmen, bastu, tvättrum och omklädningsrum samt kök med matrum. De gemensamma lokalernas sammanlagda våningsyta skulle vara 658 kvadratmeter. Byggnaden var avsedd att användas som ett vårdhem där verksamheten förutsatte att personal fanns på plats dygnet om.</p>
    <p>Enligt en detaljplan som fastställts år 1988 hörde byggplatsen till ett för affärs- och kontorsbyggnader samt ickemiljöförstörande industribyggnader gemensamt kvartersområde (KTY). Enligt de allmänna bestämmelserna i denna detaljplan fick på en tomt på kvartersområdet byggas en bostad för sådan personal som var nödvändig för underhållet av fastigheten. Byggplatsen upptog en del av kvartersområdet.</p>
    <p>Byggprojektet kunde inte jämställas med sådan hotell-, motell- och inkvarteringsverksamhet som nämndes i en från juridisk synpunkt ickebindande handbok av miljöministeriet. Byggprojektets överensstämmelse med detaljplanen kunde således inte motiveras med att verksamhet av denna art kunde vara tillåten på ett kvartersområde för affärs- och kontorsbyggnader i en tätort. Till den planbestämmelse med vilken områdesreservationen hade gjorts hade inte heller fogats någon uttrycklig bestämmelse om att plats för offentliga tjänster kunde anvisas på området. Med hänsyn till detta saknade det från juridisk synpunkt betydelse att det enligt rättspraxis är möjligt även för en privat fysisk eller juridisk person att tillhandahålla omsorgstjänster på ett kvartersområde som anvisats för tillhandahållande av offentliga tjänster. När man tog ställning till om byggprojektet motsvarade detaljplanen, skulle man också beakta den störning som eventuellt kunde förorsakas av affärs-, kontors eller industriverksamhet på samma KTY-tomt.</p>
    <p>Byggprojektet motsvarade till sitt användningsändamål inte detaljplanen.</p>
    <p>Markanvändnings- och bygglagen 135 § 1 mom. 1 punkten och 171 § 1 mom.</p>
  </dcterms:abstract>
</finlex:document>
