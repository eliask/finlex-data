<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400201</dcterms:identifier>
  <finlex:ecliIdentifier>ECLI:FI:KHO:2014:T201</finlex:ecliIdentifier>
  <dcterms:title>31.1.2014/201 HFD:2014:16</dcterms:title>
  <dcterms:description>
    <p>
      <span>Skjutvapen</span>
      <span>Förvärvstillstånd</span>
      <span>Minnessak</span>
      <span>Särskilt värde som minnessak</span>
      <span>Krig</span>
      <span>Släkting</span>
      <span>Polisinrättning</span>
      <span>Polisstyrelsen</span>
    </p>
  </dcterms:description>
  <finlex:registerNumber>3374/1/12</finlex:registerNumber>
  <dcterms:issued>2014-01-31</dcterms:issued>
  <finlex:fileCopyNumber>201</finlex:fileCopyNumber>
  <dcterms:abstract>
    <p>I saken var det fråga om rätten att med stöd av 43 § 1 mom. 6 punkten i skjutvapenlagen få förvärvstillstånd för en pistol för att förvara den som minnessak. HFD ansåg att i praktiken kan ett vapens minnesvärde främst hänföra sig till att vapnet använts i Finlands krig. Om så är fallet, har det gått så lång tid efter att vapnet användes att det knappast längre är möjligt att den som själv har använt vapnet skulle söka tillstånd på den grunden att vapnet för honom är en minnessak. Att tillstånd söks på denna grund kan följaktligen bero på att till exempel en släkting till sökanden har använt vapnet. Eftersom enbart den omständigheten att vapnet erhållits genom testamente eller som arv inte är en tillräcklig grund för tillstånd, måste sökanden kunna visa på vilket sätt vapnets värde som minnessak har personlig anknytning till honom eller henne själv. I detta sammanhang skulle det ha betydelse vilket värde vapnet överhuvudtaget kunde ha som minnessak och vilken slags utredning det var möjligt att lägga fram för att visa att saken har ett sådant subjektivt värde.</p>
    <p>I sitt utlåtande uppgav Polisstyrelsen att man åren 2010 - 2012 i Finland hade beviljat över 2 200 tillstånd på den grunden att det var fråga om en minnessak.</p>
    <p>Enligt handlingarna i ärendet hade vapnet i fråga tillhört sökandens svärfar, som hade använt det i kriget. Det berättades att pistolen hade räddat svärfaderns liv under kriget. Med undantag för krigstiden hade vapnet förvarats i sökandens och hans svärfars gemensamma vapenskåp. I ansökan betonades vapnets betydelse för sökandens och hans hustrus släkt. Vapnet kunde anses ha särskilt värde som minnessak för sökandens svärfar, men också för hans närstående. En omständighet som underströk vapnets värde som minnessak för sökanden var också att vapnet hade förvarats i samma vapenskåp som sökandens eget vapen. Under dessa förhållanden fanns det en sådan grund för att bevilja tillstånd som avses i 43 § 1 mom. 6 punkten i skjutvapenlagen.</p>
    <p>Skjutvapenlagen 43 § 1 mom. 6 punkten och 2 mom.</p>
  </dcterms:abstract>
</finlex:document>
