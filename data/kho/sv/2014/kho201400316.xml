<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400316</dcterms:identifier>
  <finlex:ecliIdentifier>ECLI:FI:KHO:2014:T316</finlex:ecliIdentifier>
  <dcterms:title>7.2.2014/316 HFD:2014:24</dcterms:title>
  <dcterms:description>
    <p>
      <span>Utlänningsärende</span>
      <span>Asylförfarande</span>
      <span>Annan grund för uppehållstillstånd</span>
      <span>Familjeband</span>
      <span>Helhetsbedömning som gäller avlägsnande av person ur landet</span>
      <span>Prövning av annan grund för uppehållstillstånd</span>
    </p>
  </dcterms:description>
  <finlex:registerNumber>1181/1/13</finlex:registerNumber>
  <dcterms:issued>2014-02-07</dcterms:issued>
  <finlex:fileCopyNumber>316</finlex:fileCopyNumber>
  <dcterms:abstract>
    <p>Enligt 94 § 3 mom. i utlänningslagen prövas och avgörs i samband med asylförfarandet beviljande av uppehållsrätt även på andra grunder som framkommer. Enligt förarbetena till utlänningslagen (RP 28/2003 rd) avses med dessa grunder främst sådana grunder för uppehållstillstånd som hänför sig till internationellt skydd. Vidare är det meningen att man ska klarlägga hälsoskäl och andra omständigheter som väsentligen påverkar bedömningen av om personen ska avlägsnas ur landet.</p>
    <p>I ett asylförfarande hade Migrationsverket underlåtit att pröva om asylsökanden hade rätt till uppehållstillstånd på grund av familjeband, såsom hon framfört i sin ansökan, och uppmanat asylsökanden att lämna in en separat ansökan om uppehållstillstånd på denna grund. Förvaltningsdomstolen hade upphävt Migrationsverkets beslut och ansett att migrationsverket med stöd av 94 § 3 mom. i utlänningslagen vid sin prövning av asylansökan även borde ha prövat om sökanden hade rätt till uppehållstillstånd på grund av familjeband.</p>
    <p>Bestämmelserna om uppehållstillstånd på grund av familjeband finns i 4 kap. i utlänningslagen. I motsats till förvaltningsdomstolen ansåg högsta förvaltningsdomstolen att enligt utlänningslagen är det meningen att ett uppehållstillstånd på grund av familjeband ska sökas med en separat ansökan om uppehållstillstånd, och att sökanden till denna tillståndsansökan ska foga den utredning som behövs för att den ska kunna avgöras. Det var inte fråga om en sådan grund för uppehållstillstånd som skulle hänföra sig till avgörandet av ett asylärendet på det sätt som avses i 94 § 3 mom. i utlänningslagen. Migrationsverket hade för noggrannare utredning av familjeband kunnat uppmana asylsökanden att lämna in en separat ansökan om uppehållstillstånd på grund av familjeband.</p>
    <p>I samband med ett asylförfarande ska beslutsfattaren enligt 98 § 4 mom. i utlänningslagen emellertid också ta ställning till om asylsökanden ska avlägsnas ur landet. Enligt 146 § i utlänningslagen, som gäller avvisning ur landet, påverkas helhetsbedömningen, förutom av omständigheter som hänför sig till sökandens hemland, av sådana omständigheter som barnets bästa, skyddet för familjeliv, hur länge och i vilket syfte utlänningen har vistats i Finland och hans band till Finland. Sökanden hade senare lämnat in en separat ansökan om att beviljas uppehållstillstånd på grund av familjeband. Följaktligen, och eftersom Migrationsverket inte i samband med asylförfarandet eller annars hade tagit ställning till familjebandets betydelse vid helhetsprövningen av frågan om utlänningen skulle avvisas, fanns det inte anledning att ändra förvaltningsdomstolens slutsats i ärendet.</p>
    <p>Utlänningslagen 7 § 2 mom., 49 § 1 mom. 2 och 5 punkten, 60 § 1 och 3 mom., 94 § 1 och 3 mom., 97 a § 2 mom., 98 § 4 mom. och 146 §</p>
  </dcterms:abstract>
</finlex:document>
