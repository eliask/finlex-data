<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400038</dcterms:identifier>
  <finlex:ecliIdentifier>ECLI:FI:KHO:2014:T38</finlex:ecliIdentifier>
  <dcterms:title>10.1.2014/38 HFD:2014:6</dcterms:title>
  <dcterms:description>
    <p>
      <span>Gåvobeskattning</span>
      <span>Gåva eller förvärvsinkomst</span>
      <span>Minoritetsdelägare</span>
    </p>
  </dcterms:description>
  <finlex:registerNumber>465/2/13</finlex:registerNumber>
  <dcterms:issued>2014-01-10</dcterms:issued>
  <finlex:fileCopyNumber>38</finlex:fileCopyNumber>
  <dcterms:abstract>
    <p>A hade planerat att till sin bolagspartner B donera sex av de 35 aktier som A ägde i X Ab. Bolaget hade sammanlagt 100 aktier. Förutom A och B fanns i bolaget två andra delägare, som tillsammans ägde 51 av bolagets aktier. B var inte släkt med A. B hade länge varit delägare i bolaget och ägde vid tidpunkten för förhandsavgörandet 14 aktier i det. B var också medlem av bolagets styrelse. A själv ägde vid tidpunkten för förhandsavgörandet 35 aktier, det vill säga 35 procent av aktierna i X Ab. Efter donationen sjönk A:s ägarandel till 29 procent och B:s andel steg till 20 procent av samtliga aktier i bolaget.</p>
    <p>Högsta förvaltningsdomstolen ansåg att eftersom A, som ägde de aktier som överlåtelsen gällde, inte var arbetsgivare till B, som arbetade i bolaget, utan bägge var minoritetsdelägare i X Ab, såväl före som efter den planerade överlåtelsen, och då det inte heller var fråga om att B skulle belönas i sitt anställningsförhållande eller om att han skulle bindas till bolaget enbart som anställd i bolaget, var det inte fråga om en sådan inkomst, förmån eller ersättning i arbetsförhållande som avses i 29 och 61 § i inkomstskattelagen. Den planerade aktieöverlåtelsen var en gåva, för vilken gåvoskatt skulle betalas enligt lagen om skatt på arv och gåva. Förvaltningsdomstolens beslut upphävdes och skattebyråns förhandsavgörande sattes i kraft. Förhandsavgörande.</p>
    <p>Inkomstskattelagen 29 § 1 mom. och 61 §</p>
    <p>Lagen om skatt på arv och gåva 1 § och 18 § 1 mom. 1 punkten</p>
  </dcterms:abstract>
</finlex:document>
