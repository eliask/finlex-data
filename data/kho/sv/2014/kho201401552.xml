<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201401552</dcterms:identifier>
  <finlex:ecliIdentifier>ECLI:FI:KHO:2014:T1552</finlex:ecliIdentifier>
  <dcterms:title>14.5.2014/1552 HFD:2014:76</dcterms:title>
  <dcterms:description>
    <p>
      <span>Markanvändning och byggande</span>
      <span>Detaljplan</span>
      <span>Markägare</span>
      <span>Jämlikhet</span>
      <span>Markanvändningsavtal</span>
      <span>Grunder som hänför sig till markanvändning</span>
      <span>Anvisning av område som rekreationsområde</span>
      <span>Byggrätt</span>
      <span>Exploateringstal</span>
    </p>
  </dcterms:description>
  <finlex:registerNumber>861/1/13</finlex:registerNumber>
  <dcterms:issued>2014-05-14</dcterms:issued>
  <finlex:fileCopyNumber>1552</finlex:fileCopyNumber>
  <dcterms:abstract>
    <p>Ändringssökanden hade anfört att dimensioneringsgrunderna och de sinsemellan olika exploateringstalen i en detaljplan inte hade visats basera sig på godtagbara grunder som skulle ha haft samband med markanvändningen, då ändringssökandens fastighet hade försetts med exploateringstalet e=0,10, medan exploateringstalet i kvarteren på andra sidan gatan fastställts till huvudsakligen e=0,20.</p>
    <p>Enligt detaljplanen gav exploateringstalet e=0,10 i kvarteret 233 rätt att på ändringssökandens tomt uppföra två bostadsbyggnader. Väster om den väg som löpte längs ändringssökandens tomt fanns kvarteren 229 och 232, där fyra nya tomter i detaljplanen hade försetts med exploateringstalet e=0,20. På var och en av dessa tomter fick dock uppföras bara en bostad. Tomterna i kvarteren 229 och 232 var bildade från en fastighet vars övriga i nämnda kvarter belägna områden i planen hade anvisats för närrekreation (VL).</p>
    <p>När man tog hänsyn till att rekreationsområdena i kvarteren 229 och 232, vilka gjorde det möjligt att i detaljplanen anvisa ett rekreationsområde som fortsatte i nord-sydlig riktning, hade bildats av områden som övergått i kommunens ägo genom ett markanvändningsavtal och att de nya tomterna hade försetts med en sådan inskränkning att på var och en av dem, i motsats till vad som gällde tomterna i kvarter 233, fick uppföras bara en ny bostad, ansåg HFD att godtagbara grunder som hänförde sig till markanvändningen hade anförts för att exploateringstalen inte var desamma.</p>
    <p>Vid bedömningen av om kravet på jämlikt bemötande hade tillgodosetts, skulle det också ha betydelse att tomtarealerna i kvarteren 229 och 232 var betydligt mindre än i kvarter 233, varför det, trots olika exploateringstal, inte fanns någon väsentlig skillnad mellan tomterna när det gällde den högsta tillåtna totala byggrätten. I motsats till vad ändringssökanden hade hävdat i sina besvär, var den lösning som man hade gått in för i planen således inte lagstridig heller på den grunden att tomternas exploateringstal var olika i olika kvarter.</p>
    <p>Finlands grundlag 6 §</p>
    <p>Markanvändnings- och bygglagen 54 §</p>
    <p>Se även HFD:2005:5</p>
  </dcterms:abstract>
</finlex:document>
