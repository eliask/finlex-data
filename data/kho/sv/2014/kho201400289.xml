<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400289</dcterms:identifier>
  <finlex:ecliIdentifier>ECLI:FI:KHO:2014:T289</finlex:ecliIdentifier>
  <dcterms:title>6.2.2014/289 HFD:2014:22</dcterms:title>
  <dcterms:description>
    <p>
      <span>Utlänningsärende</span>
      <span>Uppehållstillstånd</span>
      <span>Återförening av familj</span>
      <span>Resedokument som förutsättning för beviljande av uppehållstillstånd</span>
      <span>Resedokument som godkänns av Finland</span>
      <span>Somalia</span>
    </p>
  </dcterms:description>
  <finlex:registerNumber>906/3/13,906/3/13</finlex:registerNumber>
  <dcterms:issued>2014-02-06</dcterms:issued>
  <finlex:fileCopyNumber>289</finlex:fileCopyNumber>
  <dcterms:abstract>
    <p>Migrationsverket hade avslagit en somalisk medborgares ansökan om uppehållstillstånd på grund av familjeband på den grunden att sökanden inte hade lämnat in ett sådant av Finska staten godkänt resedokument som avses i 35 § i utlänningslagen och i saken inte hade framförts någon grund för att frångå kravet på ett sådant resedokument. Uppehållstillståndet hade sökts på den grunden att sökanden i Kenya hade ingått äktenskap med en finsk medborgare.</p>
    <p>Högsta förvaltningsdomstolen upphävde Migrationsverkets beslut och förvaltningsdomstolens beslut och återvisade ärendet till Migrationsverket för ny handläggning.</p>
    <p>Enligt de förarbeten till utlänningslagen som framgick av högsta förvaltningsdomstolens beslut, var det i en situation som denna en tolkningsfråga hur kravet på resedokument skulle tillämpas. Högsta förvaltningsdomstolen konstaterade dock att i myndighetspraxis hade 35 § i utlänningslagen inte tolkats så att avsteg från kravet skulle göras endast i de situationer som nämndes i denna 35 §. Av Migrationsverkets utlåtande och Migrationsverkets anvisningar för återförening av familjer framgick att verket utgående från utredningen i ärendet och sina egna anvisningar som utgångspunkt i enskilda fall överväger att göra avsteg från kravet på giltigt resedokument även i andra fall än de som uttryckligen nämns i ovan nämnda paragraf, särskilt med hänvisning till de förpliktelser om vilka bestäms i artikel 8 i Europeiska människorättskonventionen.</p>
    <p>I egenskap av familjemedlem till en finsk medborgare hade sökanden med stöd av 50 § i utlänningslagen rätt att få uppehållstillstånd i Finland. Denna rätt kunde sökanden dock inte använda sig av, eftersom hon i egenskap av somalisk medborgare inte av sitt hemland kunde få ett resedokument som Finland skulle ha godkänt. Sökandens och den i 50 § i utlänningslagen avsedda anknytningspersonens rätt till återförening av familjen skulle således komma att förhindras av orsaker som inte berodde på dem själva. Högsta förvaltningsdomstolen ansåg att om sökanden nekades uppehållstillstånd på den grunden att hon inte hade och inte heller av den somaliska staten kunde får ett sådant resedokument som Finland godkänner, begränsades sökandens och anknytningspersonens rätt till återförening av familjen i Finland i större utsträckning än vad som var nödvändigt. Migrationsverket borde inte ha avslagit sökandens ansökan om uppehållstillstånd enbart på den grunden att hon saknade resedokument.</p>
    <p>Utlänningslagen 5 §, 7 § 2 mom., 11 § 1 mom. 1 punkten, 13 § 1 mom., 14 § 1 mom., 35 § och 50 § 1 mom.</p>
    <p>Europeiska människorättskonventionen artikel 8</p>
  </dcterms:abstract>
</finlex:document>
