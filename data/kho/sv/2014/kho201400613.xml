<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400613</dcterms:identifier>
  <finlex:ecliIdentifier>ECLI:FI:KHO:2014:T613</finlex:ecliIdentifier>
  <dcterms:title>3.3.2014/613 HFD:2014:39</dcterms:title>
  <dcterms:description>
    <p>
      <span>Mervärdesskatt</span>
      <span>Rörelse</span>
      <span>Förening</span>
      <span>Att driva allmänna intressen</span>
      <span>Intressebevakning</span>
      <span>Utförande av tjänster åt enskilda medlemmar</span>
      <span>Vederlag</span>
      <span>Medlemsavgift</span>
    </p>
  </dcterms:description>
  <finlex:registerNumber>154/2/13</finlex:registerNumber>
  <dcterms:issued>2014-03-03</dcterms:issued>
  <finlex:fileCopyNumber>613</finlex:fileCopyNumber>
  <dcterms:abstract>
    <p>Föreningen A rf arbetade för sina medlemsföretags bästa genom allmän närings- och arbetskraftspolitisk intressebevakning. Dessutom utförde företaget olika medlemstjänster åt enskilda medlemmar, gav bland annat enskilda medlemmar råd i frågor som gällde tillämpningen av arbetskollektivavtal, arbetskollektivavtalsbaserade löner och frågor som hänförde sig till arbetslagstiftning och beskattning. Medlemsavgiften gav medlemmarna rätt att använda sig av samtliga dessa tjänster. Sina inkomster fick föreningen huvudsakligen från medlemsavgifterna.</p>
    <p>I ärendet gällde det att ta ställning till om A rf kunde betrakta de medlemsavgifter som den tagit upp av sina medlemmar som mervärdesskattepliktiga inkomster, antingen helt och hållet eller åtminstone till den del som medlemsavgiften hänförde sig till de tjänster som föreningen utförde åt enskilda medlemmar.</p>
    <p>A rf:s huvudsakliga syfte var att driva sina medlemmars allmänna intressen. Föreningens verksamhet var av sådan art att den medlemsavgift som medlemmarna betalade inte kunde hänföras till någon särskild tjänst som föreningen utförde och det fanns inte något direkt eller omedelbart samband mellan föreningens verksamhet och den nytta som den medförde för en enskild medlem. Eftersom ett direkt eller omedelbart samband saknades mellan den medlemsavgift som medlemmen betalade och de tjänster som föreningen utförde och som ingick i medlemsavgiften, var medlemsavgiften inte ett vederlag för de tjänster som föreningen utförde åt sina medlemmar. De tjänster som föreningen utförde åt enskilda medlemmar ansågs inte utgöra en separat och självständig verksamhet som kunde skiljas från den intressebevakning som A rf bedrev och som finansierades med medlemsavgifterna. En uppdelning av medlemsavgiften så att en del skulle anses hänföra sig till skattepliktiga tjänster som föreningen tillhandahöll enskilda medlemmar ansågs vara konstlad.</p>
    <p>Den verksamhet som A rf utförde mot medlemsavgiften var inte sådan rörelsemässig verksamhet som avses i 1 § 1 mom. 1 punkten i mervärdesskattelagen eller sådan ekonomisk verksamhet som avses i artikel 9.1 i mervärdesskattedirektivet. Föreningen kunde således inte till någon del behandla medlemsavgifterna som mervärdesskattepliktiga inkomster. Omröstning 3 - 2 om de tjänster som riktade sig till föreningens medlemmar.</p>
    <p>Centralskattenämndens förhandsavgörande för tiden 12.12.2012  -  31.12.2013.</p>
    <p>Mervärdesskattelagen 1 § 1 mom. 1 punkten och 4 §</p>
    <p>Rådets direktiv om ett gemensamt system för mervärdesskatt 2006/112/EG, artikel 2.1 a och 2.1 c samt artikel 9.1 och 9.2</p>
    <p>Unionens domstols domar i målen C-44/11, Deutsche Bank, C-349/96, Card Protection Plan, C-267/08, SPÖ, C-515/07, VNLTO och C-174/00, Kennemer Golf &amp; Country Club</p>
  </dcterms:abstract>
</finlex:document>
