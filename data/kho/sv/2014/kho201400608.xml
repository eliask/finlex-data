<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400608</dcterms:identifier>
  <finlex:ecliIdentifier>ECLI:FI:KHO:2014:T608</finlex:ecliIdentifier>
  <dcterms:title>28.2.2014/608 HFD:2014:37</dcterms:title>
  <dcterms:description>
    <p>
      <span>Miljötillstånd</span>
      <span>Hamnverksamhet</span>
      <span>Nätverket Natura 2000</span>
      <span>Behovet av Naturabedömning</span>
      <span>Förbud mot försvagning</span>
      <span>Utredningar</span>
      <span>Luftutsläpp</span>
    </p>
  </dcterms:description>
  <finlex:registerNumber>2153/1/12</finlex:registerNumber>
  <dcterms:issued>2014-02-28</dcterms:issued>
  <finlex:fileCopyNumber>608</finlex:fileCopyNumber>
  <dcterms:abstract>
    <p>En hamn låg cirka fem kilometer från stadens centrum. På området hade bedrivits hamn- och varvsverksamhet alltsedan 1930-talet. På andra sidan om det sund som låg på hamnens södra sida fanns ett objekt som hörde till nätverket Natura 2000. Avståndet från hamnen till objektet varierade mellan cirka 150 och cirka 400 meter.</p>
    <p>På området hade bedrivits hamnverksamhet med stöd av ett miljötillstånd som miljönämnden år 2000 beviljat med stöd av lagen om miljötillståndsförfarande (735/1991).</p>
    <p>Regionförvaltningsverket hade år 2010 med stöd av miljötillståndslagen beviljat ett miljötillstånd för utvidgad och partiell ändring av hamnverksamheten. Miljötillståndet hade beviljats utan någon Naturabedömning. Med anledning av de besvär som anförts över miljötillståndsbeslutet gällde det nu att avgöra om miljötillståndsbeslutet skulle upphävas och ärendet återvisas till regionförvaltningsverket för ny behandling på den grunden att Naturabedömning saknades.</p>
    <p>Högsta förvaltningsdomstolen konstaterade bland annat att när man tog ställning till om en Naturabedömning behövdes var det i detta fall möjligt att beakta den Naturabedömning som år 2001 hade gjorts när man utarbetat en detaljplan för nya hamnfunktioner på området. Detsamma gällde de kompletterande utredningar till denna Naturabedömning vilka hade gjorts åren 2003 och 2004. I kompletteringarna ingick en särskild utredning om vilka verkningar svavel- och kväveutsläppen från hamnverksamheten skulle ha för naturtyperna på Naturaområdet. Sammantaget hade slutsatsen varit att de funktioner som detaljplanen möjliggjorde sannolikt inte i detta avseende skulle ha några betydande skadliga verkningar för dessa naturtyper. Detaljplanen för området hade senare vunnit laga kraft.</p>
    <p>I ansökan om miljötillstånd presenterades hamnverksamheten så att delvis andra funktioner dominerade än de som redovisats i samband med att detaljplanen uppgjordes. Trots denna förskjutning av tyngdpunkten i verksamheten skulle svavel- och kväveutsläppen från hamnverksamheten enligt en förhandsbedömning inte komma att bli väsentligt större än i sådan verksamhet som var möjlig enligt det gällande miljötillståndet och enligt detaljplanen. När man dessutom beaktade att svavel-och kvävenedfallet från hamnverksamheten låg betydligt under de kritiska belastningsgränserna, var en eventuell liten ökning av utsläppen inte tillräcklig för att utlösa skyldighet till Naturabedömning. Hamnverksamheten ansågs inte heller i övrigt medföra sådana sannolikt betydande verkningar för naturvärdena på Naturaområdet att dessa ensamma skulle ha utlöst en sådan skyldighet.</p>
    <p>Vid en förhandsbedömning var de ökningar av belastningen som den enligt miljötillståndet tillåtna verksamheten medförde och dess övriga verkningar för det ifrågavarande Naturaobjektet så anspråkslösa att det även med hänsyn till försiktighetsprincipen var uteslutet att betydande skadliga verkningar skulle uppstå för de naturvärden som utgjorde grunden till att området skyddades. Tillståndsärendet kunde därför avgöras utan att ett sådant bedömnings- och utlåtandeförfarande om vilket bestäms i naturvårdslagen skulle vara nödvändigt. På denna grund fanns det således inget skäl att återvisa ärendet till regionförvaltningsverket för ny behandling.</p>
    <p>Miljöskyddslagen 41 § 3 mom.</p>
    <p>Naturvårdslagen 65 § 1 mom.</p>
    <p>Habitatdirektivet artikel 6.3</p>
  </dcterms:abstract>
</finlex:document>
