<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201401818</dcterms:identifier>
  <finlex:ecliIdentifier>ECLI:FI:KHO:2014:T1818</finlex:ecliIdentifier>
  <dcterms:title>9.6.2014/1818 HFD:2014:99</dcterms:title>
  <dcterms:description>
    <p>
      <span>Delgivning mot mottagningsbevis</span>
      <span>Prövning av ansökan om ändring</span>
      <span>Mottagarens exemplar av mottagningsbevis</span>
      <span>Anteckning om mottagning av försändelse saknas</span>
      <span>Anteckningar om mottagning av försändelse i förvaltningsdomstolens returexemplar</span>
      <span>Elektroniskt system för uppföljning av försändelser</span>
      <span>Försenad ansökan om besvärstillstånd</span>
    </p>
  </dcterms:description>
  <finlex:registerNumber>259/2/14</finlex:registerNumber>
  <dcterms:issued>2014-06-09</dcterms:issued>
  <finlex:fileCopyNumber>1818</finlex:fileCopyNumber>
  <dcterms:abstract>
    <p>Förvaltningsdomstolens beslut hade sänts till ändringssökanden mot mottagningsbevis. Ansökan om besvärstillstånd hade anlänt till högsta förvaltningsdomstolen 20.1.2014. Högsta förvaltningsdomstolen uppmanade ändringssökanden att till domstolen lämna sitt exemplar av mottagningsbeviset. Ändringssökanden gav in ett exemplar som saknade datering och kvittering av mottagaren. Enligt avsändarens exemplar av mottagningsbeviset, som posten returnerat till förvaltningsdomstolen, hade ändringssökanden kvitterat försändelsen mottagen 18.12.2013.</p>
    <p>Högsta förvaltningsdomstolen konstaterade att i tidigare rättspraxis hade man inte avvisat en ändringssökandes besvär utan prövning i en situation där ändringssökandens eget exemplar av mottagningsbeviset saknat anteckningar om när beslutet överlämnats till ändringssökanden, även om uppgifterna i det exemplar av mottagningsbeviset som posten returnerat till besvärsmyndigheten tydde på att besvären hade anförts för sent. Enligt förvaltningsprocesslagen och tidigare lagstiftning svarar ändringssökanden i och för sig själv för att besvärsskriften anländer till domstolen inom föreskriven besvärstid. Ett fungerande rättsskyddssystem förutsätter att ändringssökanden går omsorgsfullt till väga och sparar sitt exemplar av mottagningsbeviset. Samtidigt förutsätter ett fungerande rättsskyddssystem även att man kan förvissa sig om tidpunkten när ett överklagat beslut vinner laga kraft. Detta är inte möjligt om besvärstiden förblir öppen.</p>
    <p>Det är numera möjligt för en ändringssökande att med hjälp av Itella Abp:s elektroniska system för uppföljning av försändelser kontrollera mottagningsuppgifterna för ett brev som avsänts mot mottagningsbevis. I praktiken förutsätter en sådan kontroll att ändringssökanden har sparat sitt exemplar av mottagningsbeviset. Den omständigheten att mottagarens exemplar av mottagningsbeviset innehåller bristfälliga uppgifter om tidpunkten när försändelsen mottogs innebär således inte längre att det på samma sätt som i tidigare rättspraxis är juridiskt ovisst när försändelsen har mottagits. Även dateringen av det beslut som ändringssökanden har fått och den till beslutet fogade besvärsanvisningen ger ändringssökanden möjlighet att bedöma inom vilken tid besvären ska vara inlämnade. Besvärstiden, 30 dagar, är också ganska lång.</p>
    <p>Under ovan nämnda förhållanden skulle det exemplar av mottagningsbeviset som returnerats till förvaltningsdomstolen betraktas som ett sådant intyg eller sådan annan utredning om när beslutet hade delgivits ändringssökanden som avses i 25 § 1 mom. 2 punkten i förvaltningsprocesslagen. Ansökan om besvärstillstånd borde således ha lämnats till högsta förvaltningsdomstolen senast måndagen 17.1.2014. Ansökan om besvärstillstånd avvisades utan prövning på den grunden att de hade anförts för sent.</p>
    <p>Förvaltningsprocesslagen 22 - 24 §, 25 § 1 mom., 28 § 1 mom., 51 § 2 mom. och 55 § 2 mom.</p>
    <p>Förvaltningslagen 60 §</p>
    <p>Jfr ur tidigare rättspraxis HFD 1977 B I 51 och HFD 1986 A II 132</p>
    <p>Se även HFD 2014:101 och HFD 2014:100</p>
  </dcterms:abstract>
</finlex:document>
