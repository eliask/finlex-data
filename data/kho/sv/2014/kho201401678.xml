<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201401678</dcterms:identifier>
  <finlex:ecliIdentifier>ECLI:FI:KHO:2014:T1678</finlex:ecliIdentifier>
  <dcterms:title>27.5.2014/1678 HFD:2014:87</dcterms:title>
  <dcterms:description>
    <p>
      <span>Televisionsverksamhet</span>
      <span>Televisionsprogram</span>
      <span>Sponsring</span>
      <span>Inkvartering och bespisning av filmteam</span>
      <span>Ekonomiskt understöd</span>
      <span>Anmälan om sponsring</span>
      <span>Anmärkning om lagstridigt förfarande</span>
    </p>
  </dcterms:description>
  <finlex:registerNumber>1161/3/13</finlex:registerNumber>
  <dcterms:issued>2014-05-27</dcterms:issued>
  <finlex:fileCopyNumber>1678</finlex:fileCopyNumber>
  <dcterms:abstract>
    <p>Ett produktionsbolag och detaljhandelsföretag hade avtalat om samarbete vid produktionen av ett televisionsprogram på bland annat följande villkor:</p>
    <p>Detaljhandelsföretaget skulle</p>
    <p>a) bistå vid produktionen av programmet genom att utan ersättning ställa företagets områden och affärer till en arbetsgrupps förfogande som filmningsplats under den tid som filmningen och förarbetena tog i anspråk,</p>
    <p>b) till produktionsbolagets förfogande ställa en med lås försedd lokal som kontor för produktionen och förvaringsplats för filmningsutrustningen och bistå bolaget med att få filmningstillstånd och med information om filmningen, samt</p>
    <p>c) under den tid som filmningen och förarbetena varade utan ersättning ordna inkvartering med helinackordering för de personer, högst 12 åt gången, som arbetade i produktionen.</p>
    <p>Högsta förvaltningsdomstolen ansåg att det i a) och b) var fråga om sedvanliga praktiska arrangemang som inte kunde betraktas som sådan sponsring som avses i 2 § 13 punkten i lagen om televisions- och radioverksamhet. Den inkvartering med helinackordering som detaljhandelsföretaget gratis erbjöd dem som arbetade i produktionen av programmet skulle däremot anses vara ett sådant ekonomiskt understöd till program som enligt 2 § 13 punkten i nämnda lag ska betraktas som sponsring, detta också i det fall att dess värde uppgick till det belopp som ändringssökanden hade uppgett.</p>
    <p>Lagen om televisions- och radioverksamhet 2 § 13 punkten, 21 § 1 mom., 26 § 2 mom.</p>
    <p>Europaparlamentets och rådets direktiv om samordning av vissa bestämmelser som fastställs i medlemsstaternas lagar och andra författningar om tillhandahållande av audiovisuella medietjänster (2010/13/EG, direktiv om audiovisuella medietjänster) artikel 1.1 k</p>
  </dcterms:abstract>
</finlex:document>
