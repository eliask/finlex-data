<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201402512</dcterms:identifier>
  <finlex:ecliIdentifier>ECLI:FI:KHO:2014:T2512</finlex:ecliIdentifier>
  <dcterms:title>27.8.2014/2512 HFD:2014:132</dcterms:title>
  <dcterms:description>
    <p>
      <span>Miljötillstånd</span>
      <span>Avskrivning av tillståndsansökan</span>
      <span>Handläggningsavgift</span>
      <span>Betalningsskyldighet</span>
      <span>Konkurs</span>
      <span>Fordran i konkurs</span>
    </p>
  </dcterms:description>
  <finlex:registerNumber>3278/1/12</finlex:registerNumber>
  <dcterms:issued>2014-08-27</dcterms:issued>
  <finlex:fileCopyNumber>2512</finlex:fileCopyNumber>
  <dcterms:abstract>
    <p>Ett bolags ansökan om miljötillstånd hade blivit anhängig hos tillståndsmyndigheten 21.9.2006. Bolaget hade försatts i konkurs 12.6.2008. Konkursboet hade inte i något skede meddelat tillståndsmyndigheten att boet fortsatte med handläggningen av miljötillståndsansökan. Däremot hade konkursboets boförvaltare 14.3.2012 på en direkt fråga meddelat tillståndsmyndigheten att handläggningen av ansökan om miljötillstånd kunde avslutas.</p>
    <p>För handläggningen av en ansökan om miljötillstånd kunde tas ut en avgift. Handläggningsavgiften var en följd av att en ansökan om miljötillstånd hade anhängiggjorts och rättsgrunden för avgiften hade uppstått innan bolaget försattes i konkurs. Konkursboet fortsatte inte ärendet för bolagets räkning. Avgiften för handläggningen av miljötillståndet var således en konkursfordran som avses i 1 kap. 5 § i konkurslagen och inte en massaskuld som avses i 16 kap. 2 § 1 mom. och för vilket konkursboet svarar. Under dessa förhållanden var skyldigheten att betala handläggningsavgiften enbart och helt och hållet bolagets.</p>
    <p>När man tog hänsyn till att en borgenär har möjlighet att bevaka en villkorlig fordran och att bevaka sin fordran till ett ungefärligt belopp, saknade det betydelse i sammanhanget att bolagets miljötillståndsansökan fortfarande varit anhängig under tiden för konkursbevakningen, vilket tillståndsmyndigheten hänvisat till.</p>
    <p>Miljöskyddslagen 105 § 1 mom.</p>
    <p>Konkurslagen 1 kap. 5 § och 6 §, 12 kap. 6 § 1 mom., och 16 kap. 2 § 1 mom.</p>
  </dcterms:abstract>
</finlex:document>
