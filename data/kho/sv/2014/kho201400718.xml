<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400718</dcterms:identifier>
  <finlex:ecliIdentifier>ECLI:FI:KHO:2014:T718</finlex:ecliIdentifier>
  <dcterms:title>11.3.2014/718 HFD:2014:47</dcterms:title>
  <dcterms:description>
    <p>
      <span>Lagen om grundläggande utbildning</span>
      <span>Antagning till eftermiddagsverksamhet</span>
      <span>Besvärsmyndighet --- Kommunalbesvär</span>
      <span>Förvaltningsbesvär</span>
    </p>
  </dcterms:description>
  <finlex:registerNumber>2551/3/13</finlex:registerNumber>
  <dcterms:issued>2014-03-11</dcterms:issued>
  <finlex:fileCopyNumber>718</finlex:fileCopyNumber>
  <dcterms:abstract>
    <p>Ekonomichefen vid en kommuns bildningsväsende hade avslagit en vårdnadshavares ansökan om att en elev som gick i en klass för barn med lindrig utvecklingsstörning (EHA1) skulle få plats i den avgiftsfria eftermiddagsverksamheten vid L skola. Ekonomichefen hade motiverat sitt beslut med att enligt verksamhetsplanen för morgon- och eftermiddagsverksamhet skulle eftermiddagsverksamheten för eleven ordnas av den enhet inom socialväsendet som ordnade tjänster för funktionshindrade. Till beslutet hade fogats en anvisning enligt vilken ändring i beslutet fick sökas genom begäran om omprövning enligt kommunallagen. Begäran skulle riktas till kommunens bildningsnämnd.</p>
    <p>Förvaltningsdomstolen avvisade vårdnadshavarens besvär över det beslut som bildningsnämnden fattat med anledning av vårdnadshavarens begäran om omprövning. Eftersom beslutet om antagning av eleven till eftermiddagsverksamhet i sak kunde jämställas med ett sådant beslut om särskilt stöd som avses i lagen om grundläggande utbildning, skulle bestämmelserna om sökande av ändring tolkas så att ekonomichefens beslut fick överklagas genom förvaltningsbesvär hos regionförvaltningsverket.</p>
    <p>Enligt högsta förvaltningsdomstolen kunde bestämmelserna om sökande av ändring i lagen om grundläggande utbildning inte tolkas på det sätt som förvaltningsdomstolen hade gjort. En sådan tolkning skulle bland annat leda till att rättsmedlen och besvärsmyndigheterna skulle ha varit olika för samma slags ärenden (ärenden som gällde morgon- eller eftermiddagsverksamhet). Ändring i ekonomichefens beslut om antagning till sådan eftermiddagsverksamhet som avses i lagen om grundläggande utbildning borde ha sökts i den ordning som föreskrivs i kommunallagen. Bestämmelserna om sökande av ändring i den ordning som bestäms i lagen om grundläggande utbildning blev inte tillämpliga. Ärendet återvisades till förvaltningsdomstolen för att där handläggas på nytt.</p>
    <p>Lagen om grundläggande utbildning 1 § och 42 § 1 och 2 mom.</p>
    <p>Kommunallagen 88 §, 89 § 1 och 2 mom. samt 90 § 1 mom.</p>
  </dcterms:abstract>
</finlex:document>
