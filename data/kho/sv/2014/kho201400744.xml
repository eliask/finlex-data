<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400744</dcterms:identifier>
  <finlex:ecliIdentifier>ECLI:FI:KHO:2014:T744</finlex:ecliIdentifier>
  <dcterms:title>13.3.2014/744 HFD:2014:49</dcterms:title>
  <dcterms:description>
    <p>
      <span>Markanvändning och byggande</span>
      <span>Beslut om godkännande av plan</span>
      <span>Framläggning av plan</span>
      <span>Information om att plan hålls framlagd</span>
      <span>Besvärsanvisning</span>
      <span>Besvärstid</span>
      <span>Prövning av besvär</span>
      <span>NTM-central</span>
    </p>
  </dcterms:description>
  <finlex:registerNumber>2292/1/12</finlex:registerNumber>
  <dcterms:issued>2014-03-13</dcterms:issued>
  <finlex:fileCopyNumber>744</finlex:fileCopyNumber>
  <dcterms:abstract>
    <p>Vid delgivningen av ett beslut hade det skett ett sådant fel i förfarandet att det protokoll som innehöll beslutet om godkännandet av en plan hade lagts fram offentligt utan att man i förväg på kommunens anslagstavla hade informerat om att protokollet skulle komma att hållas framlagt. Felet avhjälptes inte av att ett meddelande om framläggningen av protokollet med det överklagade beslutet i förväg hade publicerats i en tidning som kommunfullmäktige bestämt och som utkom på orten.</p>
    <p>Eftersom meddelandet och beslutsprotokollet dock hade varit framlagda på anslagstavlan under hela besvärstiden, det vill säga under 30 dagars tid, hade felet inte sådan betydelse att beslutet om godkännandet av planen till följd av detta fel inte skulle anses ha kommit till parternas kännedom på det sätt som avses i 188 § 6 mom. i markanvändnings- och bygglagen när beslutet lagts fram offentligt så som bestäms i 63 § kommunallagen.</p>
    <p>NTM-centralens besvär hade kommit till förvaltningsdomstolen efter besvärstidens utgång, vare sig besvärstiden räknades från dagen när beslutsprotokollet lagts fram offentligt eller från det felaktiga datum för framläggandet av beslutsprotokollet som antecknats i det protokollsutdrag som sänts till NTM-centralen.</p>
    <p>Enligt besvärsanvisningen skulle en part anses ha fått del av beslutet den sjunde dagen efter att brevet med beslutet avsänts. Detta fel saknade dock betydelse vid beräkningen av den besvärstid som gällde för NTM-centralen, eftersom NTM-centralen i egenskap av myndighet som utövade tillsyn över planläggningen inte till följd av felet i besvärsanvisningen kunde ha fått felaktig uppfattning om när besvärstiden började eller hur den räknades.</p>
    <p>Med hänsyn till vad som anförts ovan borde förvaltningsdomstolen inte ha prövat NTM-centralens besvär. Förvaltningsdomstolens beslut skulle därför upphävas och NTM-centralens besvär till förvaltningsdomstolen avvisas utan att prövas i sak.</p>
    <p>Markanvändnings- och bygglagen 188 § 6 mom.</p>
    <p>Kommunallagen 63 §</p>
  </dcterms:abstract>
</finlex:document>
