<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400717</dcterms:identifier>
  <finlex:ecliIdentifier>ECLI:FI:KHO:2014:T717</finlex:ecliIdentifier>
  <dcterms:title>11.3.2014/717 HFD:2014:46</dcterms:title>
  <dcterms:description>
    <p>
      <span>Förvaltningslagen</span>
      <span>Statsbidrag</span>
      <span>Beviljat bidrag</span>
      <span>Återkallande</span>
      <span>Rättelse av beslut till parts nackdel</span>
      <span>Sakfel</span>
      <span>Avsaknad av parts samtycke</span>
      <span>Parts eget förfarande</span>
      <span>Myndighets utredningsskyldighet</span>
    </p>
  </dcterms:description>
  <finlex:registerNumber>1480/2/13</finlex:registerNumber>
  <dcterms:issued>2014-03-11</dcterms:issued>
  <finlex:fileCopyNumber>717</finlex:fileCopyNumber>
  <dcterms:abstract>
    <p>A hade år 2011 av X kommun ansökt om understöd enligt lagen om understöd för reparation av bostäder, energiunderstöd och understöd för sanitära olägenheter. Ansökan hade gjorts på blanketten ARA 36d/11, med vilken man ansöker om understöd för att förbättra energiekonomin i småhus och ta i bruk förnybara energiformer. Understödet kunde beviljas om hushållet hade låga inkomster. Från 1.1.2011 hade lagen ändrats så att de understöd som under vissa förutsättningar beviljades för att sökanden skulle ta i bruk förnybara energiformer kunde beviljas utan att låga inkomster hos hushållet ställdes som villkor. Sistnämnda understöd söktes med blanketten ARA 37a/11. Hos kommunen hade A:s ansökan ändrats till att avses sistnämnda understöd och understödet hade också beviljats. En kommunal tjänsteinnehavare hade senare med ett särskilt beslut återkallat det understöd som A beviljats, eftersom A hade inlett ombyggnadsarbetet redan under år 2010 och det sistnämnda understödet inte kunde beviljas om arbetet hade inletts före 1.1.2011.</p>
    <p>Frågan gällde huruvida den kommunala tjänsteinnehavaren enligt 50 § i förvaltningslagen hade haft rätt att rätta sitt beslut till partens nackdel utan dennas samtycke. I ärendet ansågs inte vara frågan om återkrav av ett sådant understöd om vilket bestäms i 5 kap. i statsunderstödslagen. När man beaktade att A hade beviljats ett annan understöd än han hade ansökt om och att i den blankett som han hade fyllt i och undertecknat inte hade funnits någon fråga om tidpunkten när arbetet skulle komma att inledas, att A till sin ansökan hade fogat fakturor av vilka man kunde sluta sig till att arbetet hade inletts före 1.1.2011 och innan understödsbeslutet hade fattats samt att myndigheten när den ändrade A:s understödsansökan till en annan inte hade tagit reda på när arbetet hade inletts, skulle det eventuella felet i understödsbeslutet inte anses ha förorsakats av partens eget förfarande på det sätt som avses i 50 § 2 mom. i förvaltningslagen. Följaktligen hade myndigheten inte utan A:s samtycke haft rätt att rätta sitt beslut till A:s nackdel.</p>
    <p>Förvaltningslagen 31 § och 50 §</p>
  </dcterms:abstract>
</finlex:document>
