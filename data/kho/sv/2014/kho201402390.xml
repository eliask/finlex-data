<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201402390</dcterms:identifier>
  <finlex:ecliIdentifier>ECLI:FI:KHO:2014:T2390</finlex:ecliIdentifier>
  <dcterms:title>19.8.2014/2390 HFD:2014:125</dcterms:title>
  <dcterms:description>
    <p>
      <span>Jaktlagen</span>
      <span>Habitatdirektivet</span>
      <span>Art som kräver strikt skydd</span>
      <span>Undantag från fredning</span>
      <span>Undantagstillstånd</span>
      <span>Jakt för vård av artbeståndet</span>
      <span>Annan tillfredsställande lösning</span>
      <span>Artens gynnsamma skyddsnivå</span>
      <span>Utredning av saken</span>
      <span>Lodjur</span>
    </p>
  </dcterms:description>
  <finlex:registerNumber>3249/1/12</finlex:registerNumber>
  <dcterms:issued>2014-08-19</dcterms:issued>
  <finlex:fileCopyNumber>2390</finlex:fileCopyNumber>
  <dcterms:abstract>
    <p>Finlands viltcentral hade med stöd av 41 § (159/2011) 1 mom. och 41 a § (159/2011) 3 mom. i jaktlagen fattat sju olika beslut om undantag från fredningen av lodjur, så att viltcentralen med varje beslut beviljat tillstånd att jaga ett lodjur i Birkaland och Satakunta under jaktåret 2011 - 2012.</p>
    <p>Genom bestämmelsen i 41 a § 3 mom. i jaktlagen verkställdes bestämmelsen i artikel 16.1 e i habitatdirektivet. Trots momentets knappa ordalydelse skulle momentet tolkas i överensstämmelse med artikel 16.1 i habitatdirektivet, varvid man även skulle granska om det eventuellt fanns en sådan annan tillfredsställande lösning som avses i 1 mom. i samma paragraf samt även de konsekvenser som ett undantag från fridlysningen kan ha för bevarandet av en gynnsam skyddsnivå på artens naturliga utbredningsområde.</p>
    <p>Enligt den plan för vården av lodjursstammen som publicerats år 2007 uppfyllde lodjursstammen i Finland habitatdirektivets kriterier för en gynnsam skyddsnivå (gynnsam bevarandestatus) och det fanns tillräckligt med miljöer som tryggade stammens bevarande. Enligt bland annat Vilt- och fiskeriforskningsinstitutets uppföljning av lodjursstammen hade stammen därefter fortsatt att öka. I ansökningarna beskrevs noggrant vilka observationer av lodjur och deras rörelser som man hade gjort på de områden som avsågs i ansökningarna. Med hänsyn till utredningen om lodjursstammens storlek och skyddsnivå samt antalet lodjur som skulle få jagas med stöd av de beviljade undantagstillstånden samt bestämmelserna i dessa tillstånd, hade undantagstillstånden beviljats i överensstämmelse med planen för vården av lodjursstammen och riskerade inte den gynnsamma skyddsnivån för lodjuret inom artens naturliga utbredningsområde.</p>
    <p>Tillstånden hade beviljats med hänvisning till att det var fråga om att vårda lodjursstammen. Avsikten var att se till att lodjuren inte skulle öka så snabbt i antal och täthet som annars skulle vara fallet på de områden som avsågs i ansökan. Med hänsyn till den utredning om lodjursstammen som fanns i ärendet samt att lodjuret enligt vårdplanen inte introducerades på nya områden, fanns det ingen annan tillfredsställande lösning med vilken man kunde uppnå det nämnda syftet med vården av lodjursstammen än en selektiv och begränsad jakt på lodjur av ovan nämnt slag. Samtliga i artikel 16.1 i habitatdirektivet och 41 a § i jaktlagen föreskrivna förutsättningar att bevilja undantagstillstånd fanns.</p>
    <p>Rådets direktiv om bevarande av livsmiljöer samt vilda djur och växter 92/43/EEG (habitatdirektivet), artiklarna 12.1 a och 16.1 e</p>
    <p>Jaktlagen 37 § 3 mom.</p>
    <p>Jaktlagen 41 § 1, 4 och 5 mom.</p>
    <p>Jaktlagen 41 a § 3 mom.</p>
    <p>Statsrådets förordning om dispens enligt jaktlagen (169/2011) 3 § 1 mom. 3 punkten, 4 § 1 och 3 mom. samt 6 §</p>
    <p>Jord- och skogsbruksministeriets förordning om jakt på lodjur som sker med stöd av dispens under jaktåret 2011 - 2012 (935/2011) 1 och 2 §</p>
  </dcterms:abstract>
</finlex:document>
