<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201402605</dcterms:identifier>
  <finlex:ecliIdentifier>ECLI:FI:KHO:2014:T2605</finlex:ecliIdentifier>
  <dcterms:title>9.9.2014/2605 HFD:2014:134</dcterms:title>
  <dcterms:description>
    <p>
      <span>Kommunal tjänsteinnehavare</span>
      <span>Bibehållen behörighet</span>
      <span>Val av tjänsteinnehavare</span>
      <span>Behörighet för tjänst som fältchef för den prehospitala akutsjukvården</span>
      <span>Förordningen om prehospital akutsjukvård</span>
      <span>Tillämpning av övergångsbestämmelser</span>
      <span>Nytt anställningsförhållande</span>
    </p>
  </dcterms:description>
  <finlex:registerNumber>555/3/13</finlex:registerNumber>
  <dcterms:issued>2014-09-09</dcterms:issued>
  <finlex:fileCopyNumber>2605</finlex:fileCopyNumber>
  <dcterms:abstract>
    <p>Sjukhusdirektören i samkommunen för ett sjukvårdsdistrikt hade utsett A till tjänsten som chef för den prehospitala akutsjukvården. Samkommunens styrelse hade avslagit medsökande B:s rättelseyrkande (yrkande om omprövning) av beslutet.</p>
    <p>Förvaltningsdomstolen hade upphävt de beslut som B överklagat. Förvaltningsdomstolen hade ansett att övergångsbestämmelsen i 11 § 5 mom. i förordningen om prehospital akutsjukvård, enligt vilken de yrkesutbildade personer som nämns i detta moment fortfarande kan vara verksamma i nämnda uppgifter, inte blev tillämplig, eftersom det var fråga om ett nytt tjänsteförhållande. Enligt skälen till förvaltningsdomstolens beslut skulle övergångsbestämmelsen tolkas så att den blir tillämplig i situationer där en person fortsätter sitt anställningsförhållande när benämningen på hans tjänst och de behörighetsvillkor som hör samman med tjänstebenämningen skräps.</p>
    <p>Samkommunen för sjukvårdsdistriktet överklagade förvaltningsdomstolens beslut hos högsta förvaltningsdomstolen och hänvisade bland annat till att förvaltningsdomstolen hade tillämpat övergångsbestämmelsen fel.</p>
    <p>Högsta förvaltningsdomstolen upphävde förvaltningsdomstolens beslut och avslog de besvär som B anfört hos förvaltningsdomstolen. Högsta förvaltningsdomstolen ansåg att syftet med övergångsbestämmelsen i 11 § 5 mom. i förordningen om prehospital akutsjukvård var att ge plats för undantag från behörighetsvillkoren i 10 § 2 mom. i förordningen och att en vanlig tolkning av övergångsbestämmelsen inte kunde leda till att tillämpningen av den skulle vara begränsad endast till en uppgift eller ett anställningsförhållande som var i kraft vid en viss tidpunkt. Bestämmelsen skulle tolkas så att den gäller vederbörande personers behörighet att verka i nämnda uppgifter och att även söka sig till uppgifter som de med stöd av sin utbildning och erfarenhet var behöriga till innan de nya behörighetsvillkoren hade trätt i kraft.</p>
    <p>Social- och hälsovårdsministeriets förordning om prehospital akutsjukvård (340/2011) 10 § 2 mom. och 11 § 5 mom.</p>
  </dcterms:abstract>
</finlex:document>
