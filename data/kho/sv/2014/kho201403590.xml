<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201403590</dcterms:identifier>
  <finlex:ecliIdentifier>ECLI:FI:KHO:2014:T3590</finlex:ecliIdentifier>
  <dcterms:title>19.11.2014/3590 HFD:2014:168</dcterms:title>
  <dcterms:description>
    <p>
      <span>Kommunalärende</span>
      <span>Kommunmedlems rättelseyrkande</span>
      <span>Avslag på rättelseyrkande</span>
      <span>Delgivning av beslut som fattats med anledning av rättelseyrkande</span>
      <span>Framläggning av beslut</span>
      <span>Tidpunkt när besvärstiden börjar löpa</span>
      <span>Översändning av beslut per e-post till ombud</span>
      <span>Försenade besvär</span>
    </p>
  </dcterms:description>
  <finlex:registerNumber>1196/3/14</finlex:registerNumber>
  <dcterms:issued>2014-11-19</dcterms:issued>
  <finlex:fileCopyNumber>3590</finlex:fileCopyNumber>
  <dcterms:abstract>
    <p>Ändringssökandena hade i egenskap av kommunmedlemmar sökt ändring i kommunstyrelsens beslut 26.11.2013 om betalning av övergångsersättning till kommundirektören. Kommunstyrelsen hade 12.12.2013 fattat beslut med anledning av rättelseyrkandet. Detta beslut hade framlagts offentligt 16.12.2013 jämte besvärsanvisning, i vilken även konstaterats att beslutet hade sänts till ändringssökandenas ombud per e-post 16.12.2013. Förvaltningsdomstolen avvisade ändringssökandenas besvär, som anlänt till förvaltningsdomstolen 16.1.2014. Eftersom besvärstiden för ändringssökandena hade börjat löpa när beslutet framlades offentligt, hade tiden för inlämnandet av besvären till förvaltningsdomstolen gått ut 15.1.2014.</p>
    <p>I sina besvär i högsta förvaltningsdomstolen hänvisade ändringssökandena bland annat till att enligt en anvisning på Kommunförbundets webbplats skulle en kommuninvånare som framfört rättelseyrkande betraktas som part, varför även en kommuninvånare skulle delges beslutet genom särskild delgivning om han eller hon framfört rättelseyrkande i saken. Ändringssökandena ansåg att tiden för sökande av ändring för deras vidkommande skulle räknas från tidpunkten när e-posten sänts till deras ombud. Tiden skulle därför ökas med tre dagar, så som föreskrivs i 19 § 2 mom. i lagen om elektronisk kommunikation i myndigheternas verksamhet. När besvärstiden räknades på detta sätt, hade deras besvär anlänt till förvaltningsdomstolen inom besvärstiden.</p>
    <p>Utgången i ärendet blev densamma i högsta förvaltningsdomstolen som i förvaltningsdomstolen. Beslutet om betalning av övergångsersättning till kommundirektören avsåg inte ändringssökandena och deras rätt, skyldighet eller fördel påverkades inte direkt av beslutet så som avses i 92 § 1 mom. i kommunallagen. Ändringssökandenas besvärsrätt grundade sig således på deras medlemskap i kommunen. Grunden för en ändringssökandes rätt att anföra besvär bestod enligt kommunallagen oförändrad både vid handläggningen av rättelseyrkandet och handläggningen av besvären. Besvärstiden hade således börjat löpa från dagen när det beslut med vilket rättelseyrkandet avslogs hade framlagts offentligt. För att ändringssökandena skulle ha möjlighet att effektivt använda sig av sin rätt att söka ändring, skulle det beslut som fick överklagas tillställas dem inom besvärstiden. Någon separat eller ny besvärstid hade dock inte börjat löpa från det att beslutet på detta sätt sändes till ändringssökandena. Uppgifterna och anteckningarna i besvärsanvisningen hade inte heller varit felaktiga eller bristfälliga på ett sådant sätt att man kunde anse att ändringssökandena till följd av en myndighets anvisningar skulle ha misstagit sig om tidpunkten från vilken besvärstiden började löpa för dem i egenskap av kommunmedlemmar. Förvaltningsdomstolen skulle således avvisa besvären på den grunden att de anförts för sent, vilket förvaltningsdomstolen också gjort.</p>
    <p>Kommunallagen 92 § 1 mom., 93 § och 95 § 1 mom.</p>
    <p>Förvaltningslagen 47 §</p>
    <p>Förvaltningsprocesslagen 51 § 1 mom.</p>
    <p>Lagen om elektronisk kommunikation i myndigheternas verksamhet 19 §</p>
  </dcterms:abstract>
</finlex:document>
