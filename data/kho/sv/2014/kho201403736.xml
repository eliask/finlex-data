<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201403736</dcterms:identifier>
  <finlex:ecliIdentifier>ECLI:FI:KHO:2014:T3736</finlex:ecliIdentifier>
  <dcterms:title>28.11.2014/3736 HFD:2014:173</dcterms:title>
  <dcterms:description>
    <p>
      <span>Utlänningsärende</span>
      <span>Avvisning</span>
      <span>Ombud</span>
      <span>Avsaknad av fullmakt</span>
      <span>Avvisande av ärende</span>
      <span>Begäran om komplettering</span>
    </p>
  </dcterms:description>
  <finlex:registerNumber>1071/1/14</finlex:registerNumber>
  <dcterms:issued>2014-11-28</dcterms:issued>
  <finlex:fileCopyNumber>3736</finlex:fileCopyNumber>
  <dcterms:abstract>
    <p>Förvaltningsdomstolen hade i samband med begäran om genmäle uppmanat ett ombud att lämna förvaltningsdomstolen sin fullmakt. Ombudet hade lämnat genmäle, men inte fullmakt. Därefter hade ombudet tillställt förvaltningsdomstolen ytterligare utredning i ärendet och även per telefon förhört sig om handläggningstiden. Förvaltningsdomstolen hade inte upprepat sitt påpekande om att fullmakten saknades. Förvaltningsdomstolen hade avvisat besvären på den grunden att fullmakt saknades och inte prövat dem i sak.</p>
    <p>När ett ärende blir anhängigt i en förvaltningsdomstol, är det domstolens skyldighet att i ett så tidigt skede som möjligt utreda om samtliga processförutsättningar föreligger. Följaktligen borde domstolen i första hand ha frågat ombudet om fullmakten redan innan besvären sändes till Migrationsverket för utlåtande. Till sin begäran om att fullmakten skulle lämnas borde förvaltningsdomstolen för tydlighetens skulle ha fogat ett hot om att ärendet kunde avvisas utan att prövas i sak uttryckligen på den grunden att ingen fullmakt lämnats till domstolen.</p>
    <p>Besvären gällde avlägsnande av en utlänning ur landet. Vid behandlingen av ett sådant ärende ska förutsättningarna för att avvisa utlänningen till sitt hemland prövas. Härvid gällde det att ta ställning till bland annat den inverkan som Europeiska människorättskonventionen och på utlänningslagen grundade så kallade återsändningsförbud kunde ha. Om besvären avvisades utan saklig prövning, skulle ändringssökanden ha berövats möjligheten att få sin sak behandlad och avgjord av domstol.</p>
    <p>Förvaltningsdomstolens beslut upphävdes och ärendet återvisades till förvaltningsdomstolen för ny handläggning.</p>
    <p>Finlands grundlag 9 § 4 mom. och 21 § 1 mom.</p>
    <p>Förvaltningsprocesslagen 21 § 1 mom., 25 § 2 mom., 28 § och 51 § 2 mom.</p>
  </dcterms:abstract>
</finlex:document>
