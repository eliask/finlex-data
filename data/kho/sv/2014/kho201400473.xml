<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400473</dcterms:identifier>
  <finlex:ecliIdentifier>ECLI:FI:KHO:2014:T473</finlex:ecliIdentifier>
  <dcterms:title>17.2.2014/473 HFD:2014:31</dcterms:title>
  <dcterms:description>
    <p>
      <span>Mervärdesskatt</span>
      <span>Skattskyldighet</span>
      <span>Skattskyldighetsgrupp</span>
      <span>Social- och hälsovårdsföretag</span>
      <span>Begränsning av systemet med skattskyldighetsgrupper till företag i finansierings- och försäkringsbranschen</span>
      <span>Unionsrätten</span>
    </p>
  </dcterms:description>
  <finlex:registerNumber>2174/2/10,2174/2/10</finlex:registerNumber>
  <dcterms:issued>2014-02-17</dcterms:issued>
  <finlex:fileCopyNumber>473</finlex:fileCopyNumber>
  <dcterms:abstract>
    <p>Social- och hälsovårdsföretag hade ansökt om ett förhandsavgörande av centralskattenämnden om huruvida de kunde bilda en sådan skattskyldighetsgrupp som avses i 13 a § i mervärdesskattelagen. Enligt lagrummet kan en sådan gruppregistrering ske endast när det är fråga om företag som i huvudsak säljer finansiella tjänster och försäkringstjänster eller om näringsidkare över vilka dessa företag har bestämmande inflytande. Sökandena ansåg att en sådan begränsning av verksamhetsområdet stod i strid med artikel 11 i mervärdesskattedirektivet och att därför även sökandebolagen hade rätt att bilda en sådan skattskyldighetsgrupp som avses i 13 a § i mervärdesskattelagen. I sitt förhandsavgörande ansåg centralskattenämnden med hänvisning till bestämmelser i mervärdesskattelagen att bolagen inte kunde bilda en sådan grupp.</p>
    <p>Med anledning av bolagets besvär ansåg högsta förvaltningsdomstolen, med stöd av de domar som unionens domstol medan besvären var anhängiga i högsta förvaltningsdomstolen gav i sina mål C-74/11 och C-480/10, att Finland hade rätt att begränsa möjligheten att bilda en skattskyldighetsgrupp till att endast gälla företag i finansierings- och försäkringsbranschen, om detta sker av de skäl som avses i artikel 11 i mervärdesskattedirektivet, det vill säga för att förhindra skatteundandragande och skatteflykt. Vid införandet av en sådan begränsning skulle dock unionsrätten iakttas, bland annat principen om jämlikt bemötande. Social- och hälsovårdsbranschen å ena sidan och finansierings- och försäkringsbranschen å andra sidan ansågs sinsemellan jämförbara i mervärdesbeskattningen, varför skillnader i beskattningsbemötande var tillåtet endast på objektiva grunder. Särregleringen av finansierings- och försäkringsbranschen och den därmed förknippade tillsynen över denna bransch betraktades som en sådan objektiv grund.</p>
    <p>Begränsningen av möjligheten att bilda skattskyldighetsgrupper till att endast gälla företag i finansierings- och försäkringsbranschen ansågs inte innebära brott mot unionsrätten, varför bolagens besvär avslogs. Omröstning 4 - 1 om begäran om förhandsavgörande.</p>
    <p>Mervärdesskattelagen 13 a §</p>
    <p>Rådets direktiv 2006/112/EG om ett gemensamt system för mervärdesskatt artikel 11 skatteundandragande eller skatteflykt genom användning av denna bestämmelse</p>
    <p>Unionens domstols dom i målen C-74/11, kommissionen v. Finland och C-480/10, kommissionen v. Konungariket Sverige</p>
  </dcterms:abstract>
</finlex:document>
