<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201402848</dcterms:identifier>
  <finlex:ecliIdentifier>ECLI:FI:KHO:2014:T2848</finlex:ecliIdentifier>
  <dcterms:title>25.9.2014/2848 HFD:2014:140</dcterms:title>
  <dcterms:description>
    <p>
      <span>Postverksamhet</span>
      <span>Samhällsomfattande tjänster</span>
      <span>Vissa pakettjänster</span>
      <span>Åläggande av skyldighet att tillhandahålla samhällsomfattande tjänster</span>
      <span>Konkurrent</span>
      <span>Besvärsrätt</span>
      <span>Postdirektivet</span>
      <span>Direktivets tolkningsverkan</span>
    </p>
  </dcterms:description>
  <finlex:registerNumber>1975/2/13</finlex:registerNumber>
  <dcterms:issued>2014-09-25</dcterms:issued>
  <finlex:fileCopyNumber>2848</finlex:fileCopyNumber>
  <dcterms:abstract>
    <p>Kommunikationsverket hade med stöd av postlagen ålagt ett postföretag skyldighet att som samhällsomfattande tjänster tillhandahålla vissa posttjänster tjänster (postpaket som vägde högst 10 kg). En konkurrent till företaget överklagade beslutet hos förvaltningsdomstolen. Förvaltningsdomstolen avvisade besvären med hänvisning till att konkurrenten saknade besvärsrätt, eftersom beslutet inte direkt påverkade konkurrentens rätt, fördel eller skyldighet.</p>
    <p>Högsta förvaltningsdomstolen ansåg att åläggandet av skyldighet att tillhandahålla samhällsomfattande tjänster inverkade på grunderna för hur dessa tjänster tillhandahölls, prissattes och finansierades. Av denna anledning var åläggandet av en sådan skyldighet även ägnad att påverka konkurrensläget mellan ett företag som tillhandahöll de samhällsomfattande tjänsterna och andra företag som tillhandahöll likadana tjänster.</p>
    <p>Konkurrenten tillhandahöll sådana tjänster som skyldigheten att tillhandahålla samhällsomfattande tjänster gällde. I Kommunikationsverkets beslut hade konkurrentens ställning betraktats som en del av bedömningen av huruvida skyldigheten skulle åläggas eller inte. I konkurrentens besvär i förvaltningsdomstolen var det fråga särskilt om huruvida Kommunikationsverket när den ålagde postföretaget ovan nämnda skyldighet på ett adekvat sätt hade beaktat konkurrensläget på marknaden i fråga och således med iakttagande av bestämmelserna i postlagen och postdirektivet hade ålagt skyldigheten med iakttagande av proportionalitet och så att den medförde minsta möjliga snedvridning av marknaden.</p>
    <p>Högsta förvaltningsdomstolen ansåg att Kommunikationsverkets beslut påverkade konkurrenten på ett sätt som medförde besvärsrätt, när de nationella bestämmelserna om besvärsrätt tolkades med iakttagande av de krav som följde av postdirektivet. Förvaltningsdomstolens beslut upphävdes och ärendet återvisades till förvaltningsdomstolen för att handläggas på nytt.</p>
    <p>Förvaltningsprocesslagen 6 § 1 mom.</p>
    <p>Postlagen 22 - 24 § och 28 §</p>
    <p>Postdirektivet (direktiv 97/67/EG om gemensamma regler för utvecklingen av gemenskapens inre marknad för posttjänster och för förbättring av kvaliteten på tjänsterna, sådant det lyder senast ändrat genom direktiv 2008/6/EG) artikel 4.1, 4.2 och 22.3</p>
  </dcterms:abstract>
</finlex:document>
