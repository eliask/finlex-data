<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201403579</dcterms:identifier>
  <finlex:ecliIdentifier>ECLI:FI:KHO:2014:T3579</finlex:ecliIdentifier>
  <dcterms:title>18.11.2014/3579 HFD:2014:167</dcterms:title>
  <dcterms:description>
    <p>
      <span>Handikappservice</span>
      <span>Ekonomiskt stöd</span>
      <span>Anslagsbundenhet</span>
      <span>Personbil</span>
      <span>Byte av bil</span>
      <span>Fördelning av anslag</span>
      <span>Grunder för beviljande</span>
      <span>Prioritering</span>
    </p>
  </dcterms:description>
  <finlex:registerNumber>3331/3/12</finlex:registerNumber>
  <dcterms:issued>2014-11-18</dcterms:issued>
  <finlex:fileCopyNumber>3579</finlex:fileCopyNumber>
  <dcterms:abstract>
    <p>Modern till ett år 2009 fött barn hade med stöd av lagen om service och stöd på grund av handikapp (handikappservicelagen) ansökt om ersättning för kostnaderna för byte av bil på den grunden att barnet var handikappat. Anskaffningen av en ny bil hade motiverats med att den gamla bilen blev för liten när barnet i takt med att det växte behövde allt mera skrymmande hjälpmedel och att den gamla bilen inte heller annars längre motsvarade behoven i en familj med fem personer. Den gamla bilen var också i dåligt skick. Bilen behövde bland annat när barnet skulle besöka läkare eller hobbyaktiviteter.</p>
    <p>Ansökan hade gällt ett ekonomiskt stöd som var beroende av anslag. En kommun kan besluta hur den fördelar stöd som står till förfogande för tjänster som dessa. Kommunens social- och hälsovårdsnämnds beslut om grunderna för beviljande av tjänster och stödåtgärder som är beroende av anslag stod inte i strid med handikappservicelagens allmänna målsättningar. Familjens situation motsvarade inte de allmänna grunder för beviljande av stödet som referats i beslutet. Det beslut som den kommunala myndigheten hade gett på moderns ansökan kunde inte anses ha grundat sig på andra än godtagbara och icke-diskriminerande skäl. Myndigheten hade således kunnat avslå ansökan om ersättning av kostnaderna för bilbytet.</p>
    <p>Omröstning om beslutsskälen 6  - 3.</p>
    <p>Lagen om service och stöd på grund av handikapp 1, 3 och 9 §</p>
    <p>Förordningen om service och stöd på grund av handikapp 17 § 1 mom.</p>
  </dcterms:abstract>
</finlex:document>
