<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400288</dcterms:identifier>
  <finlex:ecliIdentifier>ECLI:FI:KHO:2014:T288</finlex:ecliIdentifier>
  <dcterms:title>6.2.2014/288 HFD:2014:21</dcterms:title>
  <dcterms:description>
    <p>
      <span>Beskattning av personlig inkomst</span>
      <span>Kapitalinkomst</span>
      <span>Utgifter för inkomstens förvärvande</span>
      <span>Förlust av lånefordran</span>
      <span>Konkurs</span>
    </p>
  </dcterms:description>
  <finlex:registerNumber>3923/2/11</finlex:registerNumber>
  <dcterms:issued>2014-02-06</dcterms:issued>
  <finlex:fileCopyNumber>288</finlex:fileCopyNumber>
  <dcterms:abstract>
    <p>A hade åtminstone åren 2004 - 2009 bedrivit penningutlåning till privatpersoner och företag. I denna låneverksamhet hade A investerat 3 099 000 euro år 2004, 4 930 000 euro år 2005, 7 500 000 euro år 2006, 6 500 000 euro år 2007 och 2008 samt 9 550 000 euro år 2009. Från sin utlåningsverksamhet hade A i ränteintäkter fått 491 581 euro år 2004, 223 377 euro år 2005, 705 671 euro år 2006, 579 289 euro år 2007 och 574 859 euro år 2008. Beskattningen av A hade i enlighet med hans skattedeklaration verkställts enligt inkomstskattelagen.</p>
    <p>A hade 13.2.2004 gett B Ab ett lån om 935 000 euro. Enligt skuldsedeln hade man kommit överens om att låneräntan var 12 procent. B Ab försattes i konkurs 30.1.2008. Säkerheten för lånet var en fastighet, som vid en exekutiv auktion 25.11.2008 såldes för 645 000 euro. Dessutom betalade köparen 5 314 euro i ränta. A uppgav att han utöver nämnda belopp inte i bolagets konkurs hade fått någon annan utdelning på sin fordran. I sin utlåningsverksamhet led A således en förlust om 284 686 euro.</p>
    <p>Vid beskattningen yrkade A avdrag för förlusten av sin fordran. Avdraget godkändes inte och skatterättelsenämnden avslog A:s begäran om omprövning.</p>
    <p>Förvaltningsdomstolens biföll A:s besvär. Förvaltningsdomstolen konstaterade att i saken inte hade framgått att det skulle ha funnits någon särskild intressegemenskap mellan A och B Ab eller A och den person som köpt fastigheten vid den exekutiva auktionen och ansåg att med hänsyn till omfattningen och karaktären av den penningutlåningsverksamhet som A hade bedrivit, hade förlusten av fordran i gäldenärens konkurs hänfört sig till hans inkomstanskaffning. Under dessa förhållanden hade A rätt att från sina kapitalinkomster dra av förlusten som en sådan utgift för inkomstens förvärvande som avses i 54 § 1 mom. i inkomstskattelagen. Högsta förvaltningsdomstolen avslog de besvär som anförts av Enheten för bevakning av skattetagarnas rätt och ändrade inte förvaltningsdomstolens beslut.</p>
    <p>Omröstning 2 +1  -  2.</p>
    <p>Skatteåret 2008</p>
    <p>Inkomstskattelagen 54 § 1 mom.</p>
  </dcterms:abstract>
</finlex:document>
