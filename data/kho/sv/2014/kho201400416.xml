<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400416</dcterms:identifier>
  <finlex:ecliIdentifier>ECLI:FI:KHO:2014:T416</finlex:ecliIdentifier>
  <dcterms:title>13.2.2014/416 HFD:2014:28</dcterms:title>
  <dcterms:description>
    <p>
      <span>Arbetarskydd</span>
      <span>Beställaransvar</span>
      <span>Försummelseavgift</span>
      <span>Muntlig förhandling</span>
      <span>Utredningsskyldighet</span>
    </p>
  </dcterms:description>
  <finlex:registerNumber>2816/3/12</finlex:registerNumber>
  <dcterms:issued>2014-02-13</dcterms:issued>
  <finlex:fileCopyNumber>416</finlex:fileCopyNumber>
  <dcterms:abstract>
    <p>Ärendet gällde en försummelseavgift som X Ab påförts enligt lagen om beställarens utredningsskyldighet och ansvar vid anlitande av utomstående arbetskraft (1233/2006, beställaransvarslagen). När det gällde påförande av försummelseavgift hade det i ärendet varit aktuellt att utreda bland annat om X Ab hade slutit ett i beställaransvarslagen avsett avtal med två bolag om arbetsuppgifter som skulle utföras på X Ab:s arbetsplats, där man utförde rivningsarbeten. X Ab hade i förvaltningsdomstolen begärt att få komma med utredning om dessa omständigheter vid en muntlig förhandling. Förvaltningsdomstolen hade ansett att muntlig förhandling var uppenbart onödigt, eftersom X Ab var bokföringsskyldig, varför den omständigheten huruvida avtalsparternas anställda på X Ab:s ovan nämnda arbetsplats hade utfört sådana arbetsuppgifter som avses i beställaransvarslagen mest tillförlitligt kunde klarläggas med hjälp av bolagets bokföring. Enligt förvaltningsdomstolen var det inte möjligt att genom muntlig förhandling få sådan utredning som inte kunde presenteras skriftligen eller som det vore ändamålsenligare att inhämta muntligen.</p>
    <p>Högsta förvaltningsdomstolen ansåg att den muntliga bevisning som X Ab erbjudit sig att lämna under de rådande förhållandena kunde ha haft betydelse för utredningen av saken. Med hänsyn till försummelseavgiftens karaktär av straff samt att bolaget hade begärt muntlig förhandling för att man genom personbevisning skulle kunna utreda saken, borde förvaltningsdomstolen inte ha avslagit bolagets begäran om muntlig förhandling. Högsta förvaltningsdomstolen upphävde förvaltningsdomstolens beslut och återvisade ärendet till förvaltningsdomstolen för muntlig förhandling och för att därefter avgöras.</p>
    <p>Lagen om beställarens utredningsskyldighet och ansvar vid anlitande av utomstående arbetskraft (1233/2006, beställaransvarslagen), 2 § 1 mom., 4 § 1 mom. 2 punkten, 5 § 1 mom. och 9 § 1 mom.</p>
    <p>Förvaltningsprocesslagen 33 § och 38 § 1 mom.</p>
  </dcterms:abstract>
</finlex:document>
