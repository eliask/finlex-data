<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201401249</dcterms:identifier>
  <finlex:ecliIdentifier>ECLI:FI:KHO:2014:T1249</finlex:ecliIdentifier>
  <dcterms:title>11.4.2014/1249</dcterms:title>
  <dcterms:description>
    <p>
      <span>Förvaltningstvistemål mellan kommuner</span>
      <span>Specialomsorger om utvecklingsstörda</span>
      <span>Hemkommun</span>
      <span>Minderårig ung person</span>
      <span>Flyttning i syfte att bli självständig</span>
      <span>Föräldrars flyttning till annan ort</span>
    </p>
  </dcterms:description>
  <finlex:registerNumber>2173/3/12</finlex:registerNumber>
  <dcterms:issued>2014-04-11</dcterms:issued>
  <finlex:fileCopyNumber>1249</finlex:fileCopyNumber>
  <dcterms:abstract>
    <p>A, som var utvecklingsstörd och autistisk, hade bott i staden H tillsammans med sina föräldrar. A hade med en samkommun för specialomsorger om utvecklingsstörda ingått ett avtal om fortlöpande hyresförhållande och lämnat sitt barndomshem i staden H för att bo i ett stödboende där samkommunen tillhandahöll tjänster för långtidsboende i staden K. Därefter, men innan A hade fyllt 18 år, flyttade A:s föräldrar till staden R.</p>
    <p>Staden H yrkade att staden R skulle ersätta staden H för kostnaderna för specialomsorgerna om A från och med dagen när A:s föräldrar hade flyttat till R. Enligt staden H hade A:s hemkommun ändrats när föräldrarnas hemkommun ändrades, med beaktande av att A till följd av sina familjeförhållanden hade nära band till staden R. A besökte regelbundet sina föräldrar och tillbringande veckoslut där. Förvaltningsdomstolen avslog H stads ansökan, med vilken staden anhängiggjort ärendet som förvaltningstvistemål.</p>
    <p>Högsta förvaltningsdomstolen ansåg att A i syfte att bli självständig hade flyttat från sitt barndomshem innan han fyllt 18 år och innan hans föräldrar hade flyttat från H stad. Under dessa förhållanden hade föräldrarnas flyttning inte påverkat A:s hemkommun. H stads ansökan, med vilken ärendet anhängiggjorts som förvaltningstvistemål, skulle således avslås. Högsta förvaltningsdomstolen fastställde förvaltningsdomstolens slutsats.</p>
    <p>Socialvårdslagen 13 § 1 mom. 1 punkten, 14 § 1 mom. och 17 § 2 mom.</p>
    <p>Lagen om hemkommun 2 §</p>
    <p>Se även HFD 2012:116 och HFD 4.8.2004 liggarnummer 1775</p>
    <p>Ärendet har avgjorts av förvaltningsråden Anne E. Niemi, Eija Siitari, Tuomas Lehtonen, Outi Suviranta och Janne Aer. Föredragande Marja-Liisa Judström.</p>
  </dcterms:abstract>
</finlex:document>
