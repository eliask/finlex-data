<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400260</dcterms:identifier>
  <finlex:ecliIdentifier>ECLI:FI:KHO:2014:T260</finlex:ecliIdentifier>
  <dcterms:title>5.2.2014/260 HFD:2014:19</dcterms:title>
  <dcterms:description>
    <p>
      <span>Miljötillstånd</span>
      <span>Tillståndspliktig verksamhet</span>
      <span>Verksamhetsområde</span>
      <span>Tekniskt och funktionellt samband</span>
      <span>Tillståndsmyndighet</span>
      <span>Behörighet</span>
      <span>Alternativ ansökan</span>
      <span>Inledande av verksamhet</span>
      <span>Beslut om verkställighet</span>
      <span>Beslut om att återvisa ett ärende</span>
      <span>En förvaltningsdomstols behörighet</span>
    </p>
  </dcterms:description>
  <finlex:registerNumber>2058/1/13</finlex:registerNumber>
  <dcterms:issued>2014-02-05</dcterms:issued>
  <finlex:fileCopyNumber>260</finlex:fileCopyNumber>
  <dcterms:abstract>
    <p>Ett bolag hade hos ett regionförvaltningsverk sökt tillstånd såväl för verksamheten vid en EPS-fabrik som verksamheten vid en XPS-fabrik. Med anledning av planbeteckningen för XPS-fabrikens förläggningsplats hade regionförvaltningsverket tills vidare avbrutit sin handläggning av ärendet. Enligt miljöskyddslagen fanns det inget hinder för bolaget att under rådande förhållanden samtidigt ansöka hos kommunens miljötillståndsmyndighet om ett sådant miljötillstånd som miljötillståndsmyndigheten hade behörighet att bevilja och som enbart gällde EPS-fabrikens verksamhet och en mindre produktionsmängd än vad som avsågs i den tillståndsansökan som var anhängig hos regionförvaltningsverket.</p>
    <p>Miljötillståndsmyndigheten hade med stöd av 101 § i miljöskyddslagen föreskrivit att den verksamhet som miljötillståndet gällde kunde inledas oberoende av om ändring söktes i tillståndsbeslutet. Denna föreskrift hade förvaltningsdomstolen upphävt samtidigt som förvaltningsdomstolen upphävde miljötillståndsbeslutet och återvisade ärendet till miljötillståndsmyndigheten för ny behandling. Samtidigt hade förvaltningsdomstolen dock med stöd av 32 § 3 mom. i förvaltningsprocesslagen bestämt att produktionsanläggningen i sin verksamhet kunde iaktta det upphävda miljötillståndsbeslutet och tillståndsvillkoren i beslutet tills ärendet efter att ha återvisats hade avgjorts på nytt eller tills den myndighet som behandlade ärendet bestämde annat. Med hänsyn till att verksamheten hade kunnat inledas med stöd av den föreskrift som tillståndsmyndigheten gett enligt 101 § i miljöskyddslagen, hade förvaltningsdomstolen kunnat ge ett sådant beslut om verkställigheten av miljötillståndsbeslutet som den gjort. Förvaltningsdomstolens beslut hade således inte inneburit att man i strid med vad som föreskrivs i 101 a § 3 mom. första meningen i miljöskyddslagen skulle ha tillåtit att verksamheten i anläggningen bedrivits utan en verkställighetsföreskrift av tillståndsmyndigheten.</p>
    <p>Miljöskyddslagen 3 § 1 mom. 2 punkten, 35 § 4 mom., 101 §, 101 a § 3 mom.</p>
    <p>Förvaltningsprocesslagen 32 § 3 mom.</p>
  </dcterms:abstract>
</finlex:document>
