<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400673</dcterms:identifier>
  <finlex:ecliIdentifier>ECLI:FI:KHO:2014:T673</finlex:ecliIdentifier>
  <dcterms:title>6.3.2014/673 HFD:2014:40</dcterms:title>
  <dcterms:description>
    <p>
      <span>Renskötsel</span>
      <span>Renskötsellag</span>
      <span>Renbeteslag</span>
      <span>Renbeteslags verksamhetsområde</span>
      <span>Tillstånd att bygga ett skyddsgärde</span>
      <span>Gränsen mellan renbeteslag</span>
      <span>Statens mark</span>
      <span>Fel i förfarandet</span>
    </p>
  </dcterms:description>
  <finlex:registerNumber>1536/1/12</finlex:registerNumber>
  <dcterms:issued>2014-03-06</dcterms:issued>
  <finlex:fileCopyNumber>673</finlex:fileCopyNumber>
  <dcterms:abstract>
    <p>Ett beslut med vilket jord- och skogsbruksministeriet hade beviljat tillstånd att bygga ett skyddsgärde mellan renbeteslag hade ändrat gränsen mellan Vätsäri och Näätämö renbeteslag med hänsyn till vad som föreskrivs i 6 § 3 mom. i renskötsellagen. Till följd av beslutet hade 17,7 hektar av Näätämö renbeteslags verksamhetsområde överförts till Vätsäri renbeteslag. Samtidigt hade en renskötsellägenhet i sin helhet kommit att ligga på Vätsäri renbeteslags område, trots att renskötsellägenhetens ägare var delägare i Näätämö renbeteslag.</p>
    <p>Näätämö renbeteslag hade inte före beslutet beretts tillfälle att uttala sig om det förslag till ny dragning av skyddsgärdet som Vätsäri renbeteslag hade lagt fram i sitt genmäle till ministeriet. Förslaget påverkade inte avgörandet.</p>
    <p>Syftet med jord- och skogsbruksministeriets beslut gällande skyddsgärdet var att bevilja tillstånd att använda mark som var i statens besittning. Ministeriet hade inte behörighet att bevilja tillstånd att bygga ett skyddsgärde på enskild mark. Enligt 6 § 3 mom. i renskötsellagen fastställs gränserna för renbeteslagens verksamhetsområden av regionförvaltningsverket i Lappland. Skyddsgärdet mellan renbeteslag anses dock som renbeteslagens gräns.</p>
    <p>Eftersom ett ovan nämnt fel i förfarandet hade skett när jord- och skogsbruksministeriet fattade sitt beslut, skulle beslutet upphävas till den del som skyddsgärdet enligt beslutet skulle löpa längs södra och västra delen av renskötsellägenheten och ärendet skulle återvisas till ministeriet för ny handläggning. Om det vid den nya handläggningen förekommer oenighet om var skyddsgärdet mellan renbeteslagen till ifrågavarande del ska löpa, ska frågan om gränserna för renbeteslagens verksamhetsområden först föras till Lapplands regionförvaltningsverk, som ska fastställa gränserna.</p>
    <p>Renskötsellagen 6 § 3 mom. och 39 § 1 mom.</p>
    <p>Förvaltningslagen 34 § 1 mom.</p>
  </dcterms:abstract>
</finlex:document>
