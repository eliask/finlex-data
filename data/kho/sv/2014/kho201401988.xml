<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201401988</dcterms:identifier>
  <finlex:ecliIdentifier>ECLI:FI:KHO:2014:T1988</finlex:ecliIdentifier>
  <dcterms:title>25.6.2014/1988 HFD:2014:111</dcterms:title>
  <dcterms:description>
    <p>
      <span>Gruvärende</span>
      <span>Guldvaskningstillstånd</span>
      <span>Samernas hembygdsområde</span>
      <span>Tillståndsprövning</span>
      <span>Samarbetsförfarande</span>
      <span>Säkerhets- och kemikalieverket</span>
      <span>Sametinget</span>
      <span>Grundlagen</span>
      <span>Skydd för samisk kultur</span>
    </p>
  </dcterms:description>
  <finlex:registerNumber>2371/1/13 och 2466/1/13</finlex:registerNumber>
  <dcterms:issued>2014-06-25</dcterms:issued>
  <finlex:fileCopyNumber>1988</finlex:fileCopyNumber>
  <dcterms:abstract>
    <p>Prövningen av en ansökan om guldvaskningstillstånd som avses i 50 § i gruvlagen skulle grunda sig på en utredning som gjorts i enlighet med 38 § i gruvlagen. Säkerhets- och kemikalieverket hade i egenskap av tillståndsmyndighet skyldighet att för sitt vidkommande se till att det fanns sakliga förutsättningar för ett sådant samarbetsförfarande för utredningen av ärendet som föreskrivs i 38 § i gruvlagen. Detta innebar bland annat att sametinget fick tillgång till ett tillräckligt material för att kunna ta ställning till hur den verksamhet som ansökan syftade till kunde påverka den samiska kulturen.</p>
    <p>Tillståndssökanden måste utan onödigt dröjsmål få sin ansökan avgjord med ett beslut av Säkerhets- och kemikalieverket. De deltagare i utredningen som avses i 38 § 1 mom. i gruvlagen, såsom sametinget, kunde således inte genom passivitet hindra avgörandet av ansökan. Om dessa deltagare var passiva, låg utredningsansvaret på Säkerhets- och kemikalieverket.</p>
    <p>Oberoende av om sametinget deltagit i samarbetsförfarandet eller inte, skulle Säkerhets- och kemikalieverket utreda vilka i 38 § 1 mom. i gruvlagen avsedda verkningar som den i ansökan avsedda verksamheten kunde ha för samernas rättigheter som ursprungsfolk. I motiveringen till sitt avgörande skulle Säkerhets- och kemikalieverket dessutom enligt 44 och 45 § i förvaltningslagen redogöra för vilken betydelse den i 38 § 1 mom. i gruvlagen avsedda utredningen hade haft för den tillståndsprövning som myndigheten gjort med stöd av 50 § i gruvlagen.</p>
    <p>Gruvlagen (621/2011) 38 § och 50 §</p>
    <p>Förvaltningslagen 44 och 45 §</p>
  </dcterms:abstract>
</finlex:document>
