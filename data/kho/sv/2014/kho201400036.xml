<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400036</dcterms:identifier>
  <finlex:ecliIdentifier>ECLI:FI:KHO:2014:T36</finlex:ecliIdentifier>
  <dcterms:title>10.1.2014/36 HFD:2014:4</dcterms:title>
  <dcterms:description>
    <p>
      <span>Gåvobeskattning</span>
      <span>Gåva eller förvärvsinkomst</span>
      <span>Generationsväxling</span>
      <span>Majoritetsdelägare</span>
      <span>Kringgående av skatt</span>
    </p>
  </dcterms:description>
  <finlex:registerNumber>1093/2/11</finlex:registerNumber>
  <dcterms:issued>2014-01-10</dcterms:issued>
  <finlex:fileCopyNumber>36</finlex:fileCopyNumber>
  <dcterms:abstract>
    <p>Y Ab, där A var ensam ägare till samtliga aktier, var en ingenjörsbyrå med inriktning på byggnadsplanering och konsultverksamhet i byggnadsfrågor. B, som hade verkat i ledningen för Y Ab, hade av A köpt 300 aktier i Y Ab, det vill säga 30 procent av bolagets aktier, varefter A ägde 700 aktier i Y Ab, det vill säga 70 procent av aktierna. Rörelsen i Y Ab hade huvudsakligen bedrivits av B och C, som båda också varit medlemmar i styrelsen, där A hade varit ordförande. A ville överlåta alla sina aktier i Y Ab. Detta skulle ske så, att A skulle ge 300 aktier, det vill säga 30 procent av aktierna i bolaget, till C, som inte var släkt med A, och sälja 400 aktier, det vill säga 40 procent av aktierna i bolaget, till Y Ab. Efter försäljningen skulle A inte längre äga några aktier i bolaget.</p>
    <p>Den planerade gåvan till C ansågs inte vara en sådan inkomst, förmån eller ersättning i arbetsförhållande som avses i 29 och 61 § i inkomstskattelagen. Det ansågs inte heller vara fråga om kringgående av skatt, utan om överlåtelse i samband med ägarskifte. Det var fråga om en i lagen om skatt på arv och gåva avsedd gåva, på vilken kunde tillämpas bestämmelserna om skattelättnad i 55 - 57 § i sistnämnda lag, förutsatt att de övriga villkoren för skattelättnad uppfylldes. Förhandsavgörande.</p>
    <p>Inkomstskattelagen 29 § 1 mom. och 61 §</p>
    <p>Lagen om beskattningsförfarande 28 §</p>
    <p>Lagen om skatt på arv och gåva 1 §, 18 § 1 mom. 1 punkten, 33 a § samt 55, 56 och 57 §</p>
  </dcterms:abstract>
</finlex:document>
