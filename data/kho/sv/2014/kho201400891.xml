<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400891</dcterms:identifier>
  <finlex:ecliIdentifier>ECLI:FI:KHO:2014:T891</finlex:ecliIdentifier>
  <dcterms:title>27.3.2014/891 HFD:2014:53</dcterms:title>
  <dcterms:description>
    <p>
      <span>Offentlig upphandling</span>
      <span>Besvärstid</span>
      <span>Extraordinarie ändringssökande</span>
      <span>Återställande av försutten fatalietid.</span>
    </p>
  </dcterms:description>
  <finlex:registerNumber>128/3/14</finlex:registerNumber>
  <dcterms:issued>2014-03-27</dcterms:issued>
  <finlex:fileCopyNumber>891</finlex:fileCopyNumber>
  <dcterms:abstract>
    <p>Ett bolag som hade deltagit i ett anbudsförfarande hade i en ansökan som gjorts i den ordning som föreskrivs för extraordinarie ändringssökande yrkat att den tid inom vilken upphandlingsbeslutet skulle överklagas hos marknadsdomstolen skulle återställas bolaget. Enligt bolaget hade det inte kunnat anföra besvär inom de 14 dagar som bestäms i lagen om offentlig upphandling därför att det beslut som bolaget fått del av hade varit bristfälligt till sitt innehåll.</p>
    <p>Enligt lagen om offentlig upphandling ska besvär hos marknadsdomstolen anföras inom 14 dagar från delfåendet av upphandlingsbeslutet. Om upphandlingsbeslutet har varit väsentligen bristfälligt, ska besvären anföras inom sex månader från det att beslutet fattades.</p>
    <p>Högsta förvaltningsdomstolen konstaterade att det i bolagets ansökan i sak varit fråga om huruvida upphandlingsbeslutet hade delgivits bolaget så att den i lagen om offentlig upphandling föreskrivna 14 dagar långa besvärstiden hade börjat löpa eller om den i samma lag föreskrivna sex månader långa besvärstiden skulle iakttas. Marknadsdomstolen var i första instans behörig att avgöra om besvären över upphandlingen hade anförts inom den tid som föreskrivs i lagen om offentlig upphandling. Det var inte fråga om en situation där fatalietiden för anförande av besvär kunde återställas genom extraordinärt ändringssökande. Ansökan avslogs</p>
    <p>Förvaltningsprocesslagen 58 § och 61 §</p>
    <p>Lagen om offentlig upphandling 87 § 1 och 3 mom.</p>
  </dcterms:abstract>
</finlex:document>
