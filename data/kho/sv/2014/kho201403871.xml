<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201403871</dcterms:identifier>
  <finlex:ecliIdentifier>ECLI:FI:KHO:2014:T3871</finlex:ecliIdentifier>
  <dcterms:title>8.12.2014/3871 HFD:2014:179</dcterms:title>
  <dcterms:description>
    <p>
      <span>Rättshjälp</span>
      <span>Tolkningskostnad som hänför sig till delgivning av beslut</span>
      <span>Behövliga åtgärder</span>
      <span>Tidpunkt för framställande av yrkande</span>
    </p>
  </dcterms:description>
  <finlex:registerNumber>2003/2/14</finlex:registerNumber>
  <dcterms:issued>2014-12-08</dcterms:issued>
  <finlex:fileCopyNumber>3871</finlex:fileCopyNumber>
  <dcterms:abstract>
    <p>En rättshjälpsbyrå hade beviljat A rättshjälp utan självrisk i ett ärende som gällde överklagande av Migrationsverkets beslut. Högsta förvaltningsdomstolen hade 31.3.2014 avslagit en begäran om tillstånd att få anföra besvär över förvaltningsdomstolens beslut och samtidigt bestämt att till A:s rättegångsbiträde i enlighet med hans yrkande skulle betalas arvode av statens medel. I yrkandet ingick bland annat en reservation för en kostnad motsvarade arvode för en timme, som skulle användas för delgivning och genomgång av beslutet med ändringssökanden. Rättegångsbiträdet lämnade 24.6.2014 till högsta förvaltningsdomstolen en ansökan om att med stöd av rättshjälpsbeslutet av statens medel skulle betalas ersättning för tolkningskostnader som hänförde sig till delgivningen av beslutet.</p>
    <p>Enligt 4 § i rättshjälpslagen hade en rättshjälpstagare rätt till tolkning och översättning som behövts vid behandlingen av saken. Enligt 18 § 2 mom. i rättshjälpslagen skulle domstolen besluta om arvode och ersättning till rättegångsbiträdet i samband med att domstolen avgjorde huvudsaken. En kostnad för tolkning i samband med delgivningen av ett beslut kunde till ett skäligt belopp godkännas som reservation för tolkningskostnader som hänförde sig till delgivningen av beslutet, om det med stöd av omständigheterna i ärendet var uppenbart att det var nödvändigt att tolka beslutet för huvudmannen för att han skulle kunna delges det.</p>
    <p>Ett efter avslutad handläggning i huvudsaken framställt yrkande om kostnadsersättning borde princip ha avslagits. Eftersom tolkningskostnader som hänför sig till delgivningen av ett beslut regelmässigt hade avslagits innan 4 a § i statsrådets förordning om grunderna för arvoden vid allmän rättshjälp trädde i kraft 1.1.2014, skulle till rättegångsbiträdet med stöd av den ansökan som han gjort efter avgörandet av huvudsaken utdömas ersättning för tolkningskostnaden, som hänförde sig till delgivningen av högsta förvaltningsdomstolens beslut och som enligt vad som utretts i ärendet varit behövlig.</p>
    <p>Rättshjälpslagen 4 § 1 mom. 2 punkten, 17 § 1 mom. och 18 § 2 och 6 mom.</p>
    <p>Statsrådets förordning om grunderna för arvoden vid allmän rättshjälp 3 § och 4 a §</p>
  </dcterms:abstract>
</finlex:document>
