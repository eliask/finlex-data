<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201402041</dcterms:identifier>
  <finlex:ecliIdentifier>ECLI:FI:KHO:2014:T2041</finlex:ecliIdentifier>
  <dcterms:title>26.6.2014/2041 HFD:2014:114</dcterms:title>
  <dcterms:description>
    <p>
      <span>Utlänningsärende</span>
      <span>Återkallande av status som alternativt skyddsbehövande</span>
      <span>Återkallande av uppehållstillstånd</span>
      <span>Utvisning</span>
      <span>Somalia</span>
      <span>Somaliland</span>
      <span>Språkanalys</span>
      <span>Internationellt skydd</span>
      <span>Muntlig förhandling</span>
      <span>EU:s stadga om de grundläggande rättigheterna</span>
      <span>Europeiska människorättskonventionen</span>
    </p>
  </dcterms:description>
  <finlex:registerNumber>689/1/13</finlex:registerNumber>
  <dcterms:issued>2014-06-26</dcterms:issued>
  <finlex:fileCopyNumber>2041</finlex:fileCopyNumber>
  <dcterms:abstract>
    <p>Migrationsverket hade återkallat en somalisk medborgares status som alternativt skyddsbehövande och hans uppehållstillstånd och bestämt att han skulle utvisas till Somalia (Somaliland), eftersom en språkanalys visade att han, i motsats till vad han hade påstått, hade sin hemort i Somaliland och inte i södra Somalia, och således inte var i behov av internationellt skydd.</p>
    <p>Högsta förvaltningsdomstolen ansåg att man med skäl kunde anse att ändringssökanden inte hade sin hemort i södra Somalia, utan i Somaliland. Bedömningen grundade sig på resultatet av språkanalysen, den omständigheten att ändringssökanden endast förmått ge få och allmänna uppgifter om den ort där han påstod sig ha bott och att olika personer lämnat delvis motstridiga upplysningar om ändringssökandens boningsort. Ändringssökanden ansågs således uppsåtligen ha gett falska uppgifter, som hade påverkat beslutet, och när det inte hade yppats grunder för att bevilja honom internationellt skydd i förhållande till Somaliland, skulle hans status som alternativt skyddssökande återkallas med stöd av 108 § 1 mom. i utlänningslagen. Det rådde inte något direkt juridiskt samband mellan den juridiska bedömningen i denna fråga och den omständigheten att ändringssökanden beviljats åtalseftergift. Det fanns inte förutsättningar att bevilja ändringssökanden uppehållstillstånd av individuella mänskliga orsaker.</p>
    <p>Eftersom ändringssökanden således uppehöll sig i Finland utan erforderligt uppehållstillstånd, kunde han med stöd av 149 § 1 mom. 1 punkten i utlänningslagen utvisas till sitt hemland. De omständigheter som talade för utvisning vägde tyngre än de som talade mot en sådan.</p>
    <p>Muntlig förrättning var inte behövlig på det sätt som avses i 37 § 1 mom. i förvaltningsprocesslagen, då ändringssökanden inte längre ansågs kunna lämna betydelsefull ny utredning i saken och han inte hade för avsikt att framföra annan bevisning än att han själv skulle höras i ärendet. Bestämmelsen i artikel 47.2 i Europeiska unionens stadga om de grundläggande rättigheterna var visserligen tillämplig, men medförde inte skyldighet att hålla muntlig förhandling, eftersom man inte genom en sådan kunde få avgörande ytterligare utredning och ändringssökanden personligen hade blivit hörd under det förvaltningsförfarande som hade föregått domstolshandläggningen.</p>
    <p>Utlänningslagen 108 § 1 mom., 52 §, 149 § 1 mom. 1 punkten, 146 § 1 mom., 147 §</p>
    <p>Förvaltningsprocesslagen 38 § 1 mom.</p>
    <p>Europeiska unionens stadga om de grundläggande rättigheterna artiklarna 47.1 och 51.1</p>
  </dcterms:abstract>
</finlex:document>
