<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400315</dcterms:identifier>
  <finlex:ecliIdentifier>ECLI:FI:KHO:2014:T315</finlex:ecliIdentifier>
  <dcterms:title>7.2.2014/315 HFD:2014:23</dcterms:title>
  <dcterms:description>
    <p>
      <span>Utlänningsärende</span>
      <span>Asylförfarande</span>
      <span>Annan grund för uppehållstillstånd</span>
      <span>Uppehållstillstånd för arbetstagare</span>
      <span>Helhetsbedömning som gäller avlägsnande av person ur landet</span>
      <span>Prövning av annan grund för uppehållstillstånd</span>
    </p>
  </dcterms:description>
  <finlex:registerNumber>467/1/13</finlex:registerNumber>
  <dcterms:issued>2014-02-07</dcterms:issued>
  <finlex:fileCopyNumber>315</finlex:fileCopyNumber>
  <dcterms:abstract>
    <p>Enligt 94 § 3 mom. i utlänningslagen prövas och avgörs i samband med asylförfarandet beviljande av uppehållsrätt även på andra grunder som framkommer. Enligt förarbetena till utlänningslagen (RP 28/2003 rd) avses med dessa grunder främst sådana grunder för uppehållstillstånd som hänför sig till internationellt skydd. Vidare är det meningen att man ska klarlägga hälsoskäl och andra omständigheter som väsentligen påverkar bedömningen av om personen ska avlägsnas ur landet.</p>
    <p>I ett asylförfarande hade Migrationsverket underlåtit att pröva om asylsökanden hade rätt till uppehållstillstånd för arbetstagare och uppmanat asylsökanden att lämna in en separat ansökan om uppehållstillstånd för arbetstagare. Förvaltningsdomstolen hade upphävt Migrationsverkets beslut och ansett att Migrationsverket med stöd av 94 § 3 mom. i utlänningslagen vid sin prövning av asylansökan även borde ha prövat om sökanden hade rätt till uppehållstillstånd för arbetstagare.</p>
    <p>Beviljandet av uppehållstillstånd för arbetstagare grundar sig på ett särskilt i 5 kap. i utlänningslagen reglerat system, där arbetskraftsmyndigheten först bedömer om sökanden uppfyller förutsättningarna för att beviljas uppehållstillstånd för arbetstagare. Vid bedömningen har även sådana arbetskraftspolitiska riktlinjer betydelse vilka inte begränsar sig enbart till ett enskilt arbetsförhållande. Efter att arbetskraftsmyndigheten fattat sitt delbeslut, fattar Migrationsverket det slutliga beslutet om en sökandens första uppehållstillstånd som arbetstagare. När det gäller en asylsökande, har rätten att arbeta dessutom ordnats med en särskild bestämmelse, så att en asylsökande under asylförfarandet inte separat behöver ansöka om uppehållstillstånd som arbetstagare, utan rätten att arbeta avgöras direkt enligt bestämmelserna i lagen. I motsats till förvaltningsdomstolen ansåg högsta förvaltningsdomstolen att av ovan nämnda skäl var det inte meningen att frågan om en asylsökande kunde beviljas uppehållstillstånd för arbetstagare skulle avgöras i samband med asylförfarandet. Det var inte fråga om en sådan grund för uppehållstillstånd som hänförde sig till avgörandet i ett asylärende på det sätt som avses i 94 § 3 mom. i utlänningslagen.</p>
    <p>Migrationsverket hade kunnat förutsätta att sökanden lämnade in en separat ansökan om uppehållstillstånd för arbetstagare och underlåta att pröva denna grund för uppehållstillstånd i anslutning till asylförfarandet.</p>
    <p>I ett beslut med vilket en ansökan om internationellt skydd avslås ska beslutsfattaren även ta ställning till om asylsökanden ska utvisas ur landet. Ett arbetsförhållande som hade uppstått medan asylansökan var anhängig var inte en omständighet som i väsentlig mån påverkade helhetsbedömningen av huruvida sökanden skulle avvisas.</p>
    <p>Utlänningslagen 7 § 2 mom., 49 § 1 mom. 3 punkten, 60 § 1 och 3 mom., 70 §, 73 §, 79 § 2 mom., 83 §, 94 § 1 och 3 mom., 97 a § 2 mom., 98 § 4 mom. och 146 §</p>
  </dcterms:abstract>
</finlex:document>
