<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201401152</dcterms:identifier>
  <finlex:ecliIdentifier>ECLI:FI:KHO:2014:T1152</finlex:ecliIdentifier>
  <dcterms:title>8.4.2014/1152 HFD:2014:57</dcterms:title>
  <dcterms:description>
    <p>
      <span>Lagen om fiske</span>
      <span>Grundläggande rättigheter</span>
      <span>Vattenområde</span>
      <span>Delägarlag</span>
      <span>Äganderätt</span>
      <span>Fiskerätt</span>
      <span>Statsrådets förordning</span>
      <span>Skydd för äganderätt</span>
      <span>Rättsskydd</span>
      <span>Utfärdande av förordning</span>
      <span>Part</span>
      <span>Hörande</span>
      <span>Rättvis rättegång</span>
      <span>Rättsmedel</span>
      <span>Fångstbegränsning</span>
      <span>Saimenvikaren</span>
      <span>Kut</span>
      <span>Nätfiske</span>
      <span>Tillstånd att avvika från förbud</span>
    </p>
  </dcterms:description>
  <finlex:registerNumber>2121/1/13</finlex:registerNumber>
  <dcterms:issued>2014-04-08</dcterms:issued>
  <finlex:fileCopyNumber>1152</finlex:fileCopyNumber>
  <dcterms:abstract>
    <p>Enligt statsrådets förordning 294/2011, som utfärdats med stöd av 37 a § 1 mom. i lagen om fiske, var fiske med nät årligen 15.4. -  30.6. förbjudet på vissa delägarlags vattenområden, detta i syfte att skydda saimenvikarens kutar. Förordningen gällde tiden 15.4.2011 - 31.12.2015. I ärendet var det fråga om huruvida tillstånd att avvika från det i förordningen föreskrivna förbudet att fiska med nät kunde beviljas med stöd av 37 § 1 mom. i lagen om fiske.</p>
    <p>Delägarlagen yrkade att det skulle fastställas att förordningen 294/2011 med hänvisning till 107 § i Finlands grundlag inte skulle tillämpas på dem. Till stöd för sina yrkanden anförde ändringssökandena att förordningen samt beredningen och utfärdandet av den kränkte egendomsskyddet och rättsskyddet, vilka enligt grundlagen är grundläggande rättigheter, och att den dessutom stod i strid med 37 a § 1 mom. i lagen om fiske.</p>
    <p>Högsta förvaltningsdomstolen hänvisade i skälen till sitt beslut till riksdagens grundlagsutskotts utlåtande om ett förslag till lag om ändring av lagen om fiske (GrUU 20/2010 rd) och konstaterade att de bestämmelser som det var fråga om inte gällde expropriation, utan inskränkningar i rätten att använda egendom, och att bestämmelserna därför skulle bedömas utgående från 15 § 1 mom. i grundlagen och de allmänna förutsättningarna för inskränkning av grundläggande rättigheter.</p>
    <p>Enligt förordningen 294/2011 var nätfiske årligen förbjudet under tiden 15.4. - 30.6., men förbudet gällde inte andra fångstmetoder, som alltså kunde användas även under denna tidsperiod, utan att förordningen hindrade det. Under andra tider än nämnda tidsperiod kunde även nätfiske bedrivas på området. Syftet med förbudet var att trygga bevarandet att saimenvikaren, som är en hotad art i behov av särskilt skydd, och att uppnå en gynnsam skyddsnivå. Inskränkningen av delägarlagens äganderätt skulle vägas mot bestämmelsen i 20 § i grundlagen om de grundläggande rättigheter som hänför sig till miljön. Såsom grundlagsutskottet hade konstaterat i sitt utlåtande, råder det inget tvivel om att regleringen i 37 a § 1 mom. med hänsyn till ovan nämnda syfte inte skulle uppfylla kravet på proportionalitet. I motsats till var delägarlagen anfört i sina besvär stod momentet inte i strid med grundlagen på den grunden att det skulle kränka egendomsskyddet. Av denna anledning skulle förordningen 294/2011 inte lämnas utan avseende enligt 107 § i grundlagen, utan tillämpas.</p>
    <p>Förordningen 294/2011 har publicerats i Finlands författningssamling. Trots att förordningens tillämpningsområde var begränsat till ett bestämt geografiskt område, var det dock fråga om allmänna bestämmelser om fiske som statsrådet med stöd av sin kompetens att utfärda författningar genom förordning hade utfärdat för ett bestämt område, där förordningen blev tillämplig. Förordningen tillämpades inte enbart på ägarna till vattenområdena eller delägarna i delägarlaget, utan begränsade rätten för var och en att fiska på det område där förordningen gällde. Beredningen och utfärdandet av förordningen hade således inte inneburit handläggning av ett förvaltningsärende som skulle ha resulterat i ett sådant överklagbart förvaltningsbeslut som avses i 4 och 5 § i förvaltningsprocesslagen. I relation till förordningen var ägarna till vattenområdet alltså inte parter, vilka enligt 34 § i förvaltningslagen borde ha beretts tillfälle att bli hörda innan förordningen gavs och som skulle ha haft möjlighet att överklaga beslutet att utfärda förordningen.</p>
    <p>En ägare eller särskild innehavare av vattenområde hade med stöd av 37 § 1 mom. 1 punkten i lagen om fiske rätt att ansöka om att få använda ett förbjudet fångstredskap ett fiskesätt. Om ansökan avslogs, hade dessa rätt att överklaga beslutet, varvid även förordningens förenlighet med grundlagen eller annan lag kunde prövas. Förordningen 294/2011 skulle därför inte lämnas utan avseende heller på den grunden att delägarlaget när förordningen tillämpades inte skulle ha haft rätt till rättvis rättegång. På samma grund kränkte avgörandena i ärendet inte de rättsskyddsgarantier om vilka bestäms i artikel 6.1 i Europarådets människorättskonvention och 21 § i grundlagen.</p>
    <p>På de grunder som framgår av högsta förvaltningsdomstolens beslut skulle delägarlagen inte heller anses ha anfört sådana särskilda skäl att använda i förordningen förbjudna fångstredskap om vilka bestäms i 37 § 1 mom. 1 punkten.</p>
    <p>Europarådets människorättskonvention artikel 6.1 och artikel 1 i det första tilläggsprotokollet</p>
    <p>Finlands grundlag 15, 20, 21, 22, 80, 106 och 107 §</p>
    <p>Lagen om fiske 37, 37 a, 37 b och 37 c §</p>
    <p>Statsrådets förordning om nätfiskebegränsningar till skydd för saimenvikarens kutar (294/2011)</p>
    <p>Se även HFD 2010:27</p>
  </dcterms:abstract>
</finlex:document>
