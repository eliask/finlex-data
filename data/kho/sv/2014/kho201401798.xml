<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201401798</dcterms:identifier>
  <finlex:ecliIdentifier>ECLI:FI:KHO:2014:T1798</finlex:ecliIdentifier>
  <dcterms:title>6.6.2014/1798 HFD:2014:97</dcterms:title>
  <dcterms:description>
    <p>
      <span>Samkommun</span>
      <span>Kommunindelning</span>
      <span>Kommunsammanslagning</span>
      <span>Samkommuns partsbehörighet</span>
      <span>Kommun</span>
      <span>Medlemskap i samkommun</span>
      <span>Förvaltningstvistemål</span>
    </p>
  </dcterms:description>
  <finlex:registerNumber>3486/3/12 och 3533/3/12</finlex:registerNumber>
  <dcterms:issued>2014-06-06</dcterms:issued>
  <finlex:fileCopyNumber>1798</finlex:fileCopyNumber>
  <dcterms:abstract>
    <p>Karleby stad hade genom en ansökan anhängiggjort ett förvaltningstvistemål i förvaltningsdomstolen och yrkat att det skulle fastställas att staden direkt hade blivit medlem i en samkommun i stället för de tre kommuner som upplösts när de 1.1.2009 hade gått samman med Karleby stad. Samkommunen hade också anhängiggjort ett förvaltningstvistemål och i sin ansökan i förvaltningsdomstolen yrkat att det skulle fastställas att staden inte var medlem i samkommunen. Förvaltningsdomstolen hade först avvisat samkommunens ansökan med hänvisning till att samkommunen saknade partsbehörighet och inte prövat ansökan. Förvaltningsdomstolen hade därefter prövat stadens ansökan och avslagit stadens yrkande.</p>
    <p>Högsta förvaltningsdomstolen ansåg att samkommunen hade rätt att anhängiggöra förvaltningstvistemål för att det skulle fastställas att Karleby stad inte var medlem i samkommunen. Högsta förvaltningsdomstolen prövade också samkommunens yrkanden i saken.</p>
    <p>Högsta förvaltningsdomstolen fastställde att kommunsammanslagningarna inte hade gjort staden till medlem i samkommunen. När en kommun som är medlem i en samkommun går samman med en annan kommun, upphör den samgående kommunen att vara medlem i samkommunen samtidigt som denna kommun upplöses. Enligt grundavtalet hade de tre kommunerna rätt till förmögenhetsrättslig ersättning, och denna rätt hade övergått till staden med stöd av 19 § i kommunindelningslagen. I samkommunens grundavtal fanns inga särskilda bestämmelser om att något av samkommunens organ kunde besluta ta med en ny medlemskommun i samkommunen. Med hänsyn till bestämmelserna i 78 och 79 § i kommunallagen om samkommuners grundavtal och ändring av sådana avtal kunde staden bli medlem i samkommunen endast genom en ändring av grundavtalet, och den universalsuccession beträffande egendom och skulder om vilken bestäms i 19 § i kommunindelningslagen gav inte direkt med stöd av lagen staden medlemskap i samkommunen. Kommunallagen eller kommunindelningslagen gav inte heller staden rätt att yrka att grundavtalet skulle ändras för att staden mot medlemskommunernas vilja skulle bli medlem i samkommunen.</p>
    <p>Förvaltningsprocesslagen 6 § 1 mom., 69 § och 73 §</p>
    <p>Kommunallagen 76 § 1 mom., 78 §, 79 § och 80 §</p>
    <p>Kommunindelningslagen (1196/1997) 19 §</p>
  </dcterms:abstract>
</finlex:document>
