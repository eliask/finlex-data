<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201402573</dcterms:identifier>
  <finlex:ecliIdentifier>ECLI:FI:KHO:2014:T2573</finlex:ecliIdentifier>
  <dcterms:title>3.9.2014/2573 HFD:2014:133</dcterms:title>
  <dcterms:description>
    <p>
      <span>Markanvändning och byggande</span>
      <span>Stranddelgeneralplan</span>
      <span>Planbestämmelser</span>
      <span>Tudelning av byggplats</span>
      <span>Flyttning av byggrätt</span>
      <span>Enhet för markägande</span>
      <span>Jämlikt bemötande</span>
      <span>Rättsverkningar av plan</span>
      <span>Oklara rättsverkningar</span>
    </p>
  </dcterms:description>
  <finlex:registerNumber>502/1/13</finlex:registerNumber>
  <dcterms:issued>2014-09-03</dcterms:issued>
  <finlex:fileCopyNumber>2573</finlex:fileCopyNumber>
  <dcterms:abstract>
    <p>AA:s ja BA:s ägde tillsammans en lägenhet med registernumret RNr 246:18, som i stranddelgeneralplanen betecknats som jord- och skogsbruksdominerat område (M). Lägenheten berördes dessutom av beteckningen -½RA/246:20, som på plankartan antecknats för lägenheten, samt av beteckningen +½RA/246:18, som på plankartan antecknats för en annan markägares lägenhet RNr 246:20. Enligt planbestämmelserna utvisade den siffra som i anteckningen -½RA/246:20 föregick RA-beteckningen antalet byggplatser som från lägenheten överförts till den lägenhet vars nummer nämndes efter snedstrecket och på motsvarande sätt utvisade den siffra som i anteckningen +½RA/246:18 föregick RA-beteckningen antalet byggplatser som till lägenheten överförts från den lägenhet som nämndes efter snedstrecket. I planen hade en ny byggplats anvisats på lägenheten RNr 246:20.</p>
    <p>AA och BA ägde inte den lägenhet till vilken man med ovan nämnda planbeteckningar hade haft för avsikt att överföra kalkylerad byggrätt som hörde till deras lägenhet RNR 246:18. Såsom AA och BA i sina besvär hade konstaterat, kan man inte få byggrätt på en byggplats som man inte har besittningsrätt till. Detta hade AA och BA alltså inte i fråga om lägenheten RNr 246:20. En överföring av en byggplats som enligt dimensioneringsgrunderna i planen hörde till en bestämd lägenhet så att den kom att befinna sig på en annan markägares lägenhet var enbart av denna anledning och med hänsyn till att markägare ska bemötas jämlikt inte en laglig lösning. När man dessutom tog hänsyn till att man genom planläggning endast planerar användningen av marken inom ett bestämt område, var det inte heller möjligt att genom planen stifta privaträttsliga rättsförhållanden mellan markägarna, till exempel genom att i planen anvisa dem gemensamma byggplatser.</p>
    <p>De planbeteckningar som innebar att en byggplats flyttades stod i strid med kravet på jämlikt bemötande av markägare. Dessutom var rättsverkningarna av planbeteckningarna i detta fall oklara i förhållande till planens syfte och uppgift. Av denna anledning skulle planbeteckningarna på besvär av AA och BA och för klarläggning av deras rättsliga ställning upphävas på den grunden att beteckningarna var lagstridiga. Samtidigt konstaterade högsta förvaltningsdomstolen att den byggplats som anvisats på lägenheten RNr 246:20 dock inte avlägsnades ur planen genom att beteckningarna upphävdes.</p>
    <p>Markanvändnings- och byggplan 35 §, 40 § 1 mom. och 41 § 1 mom.</p>
    <p>Finlands grundlag 6 §</p>
  </dcterms:abstract>
</finlex:document>
