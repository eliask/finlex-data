<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201402909</dcterms:identifier>
  <finlex:ecliIdentifier>ECLI:FI:KHO:2014:T2909</finlex:ecliIdentifier>
  <dcterms:title>2.10.2014/2909 HFD:2014:144</dcterms:title>
  <dcterms:description>
    <p>
      <span>Kommun- och servicestrukturreformen</span>
      <span>Förpliktande av kommun till samarbete</span>
      <span>Statsrådets behörighet</span>
      <span>Grundlagsskyddet för kommunal självstyrelse</span>
      <span>Beslutsordningen inom ett samarbetsområde</span>
      <span>Ensidig bestämmanderätt</span>
    </p>
  </dcterms:description>
  <finlex:registerNumber>2909</finlex:registerNumber>
  <dcterms:issued>2014-10-02</dcterms:issued>
  <finlex:fileCopyNumber>2909</finlex:fileCopyNumber>
  <dcterms:abstract>
    <p>Statsrådet hade med stöd av 15 § 2 mom. andra och tredje meningen i lagen om en kommun- och servicestrukturreform (ramlagen) behörighet att även efter den i 5 a § i ramlagen avsedda tiden fatta beslut med vilka en kommun förpliktas till samarbete, när kommunen hade beslutat sköta de uppgifter som avses i 5 § 3 mom. i nämnda lag på ett annat sätt än vad den hade meddelat statsrådet med stöd av 5 b § 4 mom. och det nya sätt att sköta uppgifterna som kommunen hade fattat beslut om inte uppfyllde kraven i samma lags 5 § om hur dessa uppgifter ska skötas.</p>
    <p>I det beslut av statsrådets allmänna sammanträde med vilket Tohmajärvi kommun hade förpliktats att ordna sin primärvård i samarbete med Kitee stad ingick sådana bestämmelser om beslutsordningen inom samarbetsområdet vilka kunde ge Kitee ensidig bestämmanderätt. Högsta förvaltningsdomstolen ansåg att statsrådets beslut av denna anledning stod i strid med det i 121 § 1 mom. i grundlagen föreskrivna grundlagsskyddet för kommunal självstyrelse, när grundlagen till denna del tolkades enligt de hävdvunna tolkningsprinciper som framgår särskilt av grundlagsutskottets utlåtande i samband med att lagen om en kommun- och servicestrukturreform (GrUL 37/2006). Statsrådets beslut skulle upphävas på den grunden att det var lagstridigt.</p>
    <p>Lagen om en kommun- och servicestrukturreform 5, 5 a, 5 b och 15 §</p>
    <p>Finlands grundlag 121 § 1 mom.</p>
  </dcterms:abstract>
</finlex:document>
