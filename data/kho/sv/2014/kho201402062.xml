<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201402062</dcterms:identifier>
  <finlex:ecliIdentifier>ECLI:FI:KHO:2014:T2062</finlex:ecliIdentifier>
  <dcterms:title>30.6.2014/2062 HFD:2014:118</dcterms:title>
  <dcterms:description>
    <p>
      <span>Skjutvapen</span>
      <span>Innehavstillstånd</span>
      <span>Återkallelse av tillstånd</span>
      <span>Innehav av barnpornografisk bild</span>
      <span>Villkorligt fängelsestraff</span>
      <span>Annat brott</span>
      <span>Prövning av olämplighet</span>
      <span>Förebyggande av missbruk av skjutvapen</span>
      <span>Prövningsrätt</span>
    </p>
  </dcterms:description>
  <finlex:registerNumber>569/1/13</finlex:registerNumber>
  <dcterms:issued>2014-06-30</dcterms:issued>
  <finlex:fileCopyNumber>2062</finlex:fileCopyNumber>
  <dcterms:abstract>
    <p>A hade med stöd av 17 kap. 19 § i strafflagen dömts till villkorligt fängelsestraff för innehav av barnpornografisk bild åren 2008 - 2010. A hade haft över 3 500 bildupptagningar, bland dem så kallade poseringsbilder, bilder av sexuella handlingar eller samlag och även bilder där det förekom bland annat bondage och mycket unga barn, som ännu inte nått puberteten.</p>
    <p>I målet var det inte fråga om något av de brott som uttryckligen nämns i 67 § 2 mom. 1 punkten i skjutvapenlagen. Därför gällde det att pröva om gärningen skulle anses vara ett sådant annat brott som avses i nämnda lagrum och som visade att A inte var lämplig att inneha skjutvapen.</p>
    <p>Vid bedömningen av om det är fråga om ett sådant annat brott att tillståndet på den grunden kan återkallas, ska det ha avgörande betydelse om brottet visar att tillståndshavaren är olämplig att inneha skjutvapen. Vid brottet hade inte använts skjutvapen eller annat våld.</p>
    <p>Syftet med möjligheten att återkalla ett tillstånd var att göra det möjligt att förebygga följder som missbruk av vapen kunde få. När saken bedömdes ur denna synvinkel skulle särskild hänsyn tas till gärningens art samt hur klandervärd och allvarlig den var i förhållande till risken att vapnet missbrukades. Som en synpunkt av betydelse för återkallandet av ett skjutvapen nämns i förarbetena till skjutvapenlagen bland annat eventuella kontakter till en kriminell vänkrets. I det brott som A hade gjort sig skyldig till var det fråga om att barn utsattes för sexuellt utnyttjande. Tillståndshavarens handlande tydde på likgiltighet för dem som var i behov av särskilt skydd. Innehavet av bilderna kunde också innebära att han stod i kontakt med andra som gjorde sig skyldiga till motsvarande brott samt att brottslingar bildade nätverk. Vid återkallelse av tillstånd hade polisen den prövningsrätt som framgick av lagen och ingen hade någon absolut rätt att inneha skjutvapen. Enligt lagens förarbeten skulle avgörandena bygga på en sammantagen bedömning, där det avgörande var en bedömning av personens lämplighet.</p>
    <p>Med hänvisning till ovan nämnda synpunkter visade brottet att tillståndshavaren var olämplig att inneha skjutvapen.</p>
    <p>Skjutvapenlagen 67 § 2 mom. 1 punkten</p>
  </dcterms:abstract>
</finlex:document>
