<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201403870</dcterms:identifier>
  <finlex:ecliIdentifier>ECLI:FI:KHO:2014:T3870</finlex:ecliIdentifier>
  <dcterms:title>8.12.2014/3870 HFD:2014:178</dcterms:title>
  <dcterms:description>
    <p>
      <span>Rättshjälp</span>
      <span>Rättegångsbiträdes arvode</span>
      <span>Utdömande av arvode efter att handläggningen av huvudsaken avslutats</span>
    </p>
  </dcterms:description>
  <finlex:registerNumber>364/2/14</finlex:registerNumber>
  <dcterms:issued>2014-12-08</dcterms:issued>
  <finlex:fileCopyNumber>3870</finlex:fileCopyNumber>
  <dcterms:abstract>
    <p>I ärendet gällde det att avgöra om arvode skulle utdömas åt ett rättegångsbiträde enligt en faktura som han lämnat till förvaltningsdomstolen efter att förvaltningsdomstolen redan gett sitt beslut, då förvaltningsdomstolen i samband med att den begärde genmäle av rättegångsbiträdet hade uppmanat honom att senast en i begäran angiven dag lämna en specificerad faktura till förvaltningsdomstolen och rättegångsbiträdet inte heller hade förbehållit sig rätt att lämna en ny faktura.</p>
    <p>Förvaltningsdomstolen hade i sin begäran om genmäle uppmanat ett ombud som biträtt ändringssökanden i ett asylärende i förvaltningsdomstolen att inom den tid som satts ut för genmälet lämna in sin faktura över de åtgärder som han vidtagit. Biträdet hade inom utsatt tid tillställt förvaltningsdomstolen ett genmäle och en faktura. Senare hade biträdet tillställt förvaltningsdomstolen rättshjälpsbeslutet, en av andra personer framställd vädjan för ändringssökanden samt ett läkarintyg. Till dessa skrivelser hade biträdet fogat att kort följebrev, i vilket han inte hade meddelat sin avsikt att yrka arvode för dessa åtgärder. Förvaltningsdomstolen gav beslut i saken 4.7.2013 och bestämde att till biträdet av statens medel skulle betalas arvode enligt den faktura som lämnats med genmälet.</p>
    <p>Rättegångsbiträdet tillställde 8.7.2013 förvaltningsdomstolen en skrivelse och en ny ersättande faktura, i vilken biträdet yrkade att till honom utöver de belopp som framgick av den tidigare inlämnade fakturan även skulle betalas arvode för åtgärder som han vidtagit efter att han lämnat genmälet. Förvaltningsdomstolen avslog ansökan.</p>
    <p>I högsta förvaltningsdomstolen yrkade rättegångsbiträdet att förvaltningsdomstolens beslut skulle upphävas och arvode betalas i enlighet med vad han yrkat. Högsta förvaltningsdomstolen konstaterade att enligt rättshjälpslagen skulle den domstol som behandlade huvudsaken avgöra frågan om rättshjälpsarvodet samma dag som den avgjorde huvudsaken. När domstolen tog ställning till arvodet, skulle den bedöma vilket arvodesbelopp som var skäligt samt om de åtgärder som vidtagits och de kostnader som dessa förorsakat varit behövliga. Med rättshjälpsarvodet var också förenat en möjlighet att med stöd av 22 § i rättshjälpslagen ålägga rättshjälpstagarens motpart skyldighet att ersätta rättshjälpstagarens rättegångskostnader. För helhetsbedömningen av om de åtgärder som vidtagits varit behövliga och arvodet skäligt samt för prövningen av om motparten skulle åläggas ersättningsskyldighet och höras var det motiverat att utdömandet av arvodet och prövningen av dess storlek skedde i samband med huvudsaken.</p>
    <p>Ett rättegångsbiträde som förordnats enligt rättshjälpslagen var enligt bestämmelserna i nämnda lag skyldig att sköta sin huvudmans sak med omsorg, så att den utredning som behövdes för att saken skulle kunna avgöras lämnades till domstolen före avgörandet. Rättegångsbiträdet hade därför skyldighet att även efter att besvären satts upp och ett eventuellt genmäle eller annan begärd utsaga lämnats till domstolen även tillställa domstolen den tilläggsutredning som eventuellt kunde uppstå i ärendet. För de behövliga åtgärder som han vidtagit hade rättegångsbiträdet även rätt att få ett enligt tidsåtgången skäligt arvode och ersättning för sina omkostnader.</p>
    <p>Rättegångsbiträdet hade dock även skyldighet att se till att domstolen hade tillgång till de aktuella uppgifter som den behövde för att ta ställning till arvodet. Domstolen var i sin tur skyldig att även i en arvodesfråga uppmana rättegångsbiträdet att inom utsatt tid rätta till en brist som domstolen observerat i handlingarna. I förvaltningsdomstolarna är handläggningen av ärendena i regel skriftlig. Rättegångsbiträdet hade skyldighet att se till att de fakturor som hänför sig till hans skrivelser utan dröjsmål tillställs domstolen med användning av det elektroniska faktureringssystemet, eller, om detta undantagsvis inte är möjligt, i den händelse att han han lämnar en tilläggsskrivelse efter faktureringen, åtminstone meddelar att han har för avsikt att lämna en tilläggsfaktura.</p>
    <p>I sin begäran om genmäle hade förvaltningsdomstolen berett rättegångsbiträdet tillfälle att innan domstolen gav sitt beslut lämna den sin faktura över de åtgärder som biträdet vidtagit i saken. Förvaltningsdomstolen hade samtidigt meddelat att efter den utsatta tiden kunde ärendet avgöras även om inget genmäle lämnades. I de skrivelser som rättegångsbiträdet lämnat till domstolen efter genmälet hade han inte anfört att ytterligare utredningar skulle behövas i ärendet eller att han skulle ha för avsikt att komplettera sin tidigare faktura. Under dessa förhållanden fanns det inte grunder att efter att handläggningen av huvudsaken avslutats döma ut något arvode till rättegångsbiträdet enligt den nya, kompletterade fakturan.</p>
    <p>Omröstning 11 - 8 (plenumavgörande)</p>
    <p>Rättshjälpslagen 8 § 4 mom., 17 § 1 mom., 18 § 1 mom. och 18 § 2 mom.</p>
    <p>Förvaltningsprocesslagen 34 § 2 mom. och 35 § 1 mom.</p>
    <p>Se HFD 2014:177</p>
  </dcterms:abstract>
</finlex:document>
