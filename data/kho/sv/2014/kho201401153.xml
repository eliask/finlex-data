<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201401153</dcterms:identifier>
  <finlex:ecliIdentifier>ECLI:FI:KHO:2014:T1153</finlex:ecliIdentifier>
  <dcterms:title>8.4.2014/1153 HFD:2014:58</dcterms:title>
  <dcterms:description>
    <p>
      <span>Handlingsoffentlighet</span>
      <span>Storleken av ett sprängningsfält</span>
      <span>Affärshemlighet</span>
      <span>Verksamhetsrelaterad kontrolluppgift -- Offentlighetslagen</span>
      <span>Miljöskyddslagen</span>
    </p>
  </dcterms:description>
  <finlex:registerNumber>2782/1/12</finlex:registerNumber>
  <dcterms:issued>2014-04-08</dcterms:issued>
  <finlex:fileCopyNumber>1153</finlex:fileCopyNumber>
  <dcterms:abstract>
    <p>En privatperson hade av en stads miljöcentral begärt vissa uppgifter som hänförde sig till sprängningsarbeten som utförts vid bergsbrytning.</p>
    <p>Uppgifterna om sprängningsfältens storlek beskrev en del av den process genom vilken bolaget utförde sprängningar och bolagets kapacitet att utföra sådana, men det hade inte varit frågan om tekniska, ekonomiska eller till know-how hänförliga uppgifter som i sig kunde ha betraktats som affärshemligheter. Det fanns också grund att anse att uppgifterna om sprängningsfältens storlek inte kunde utgöra underlag för sådana slutsatser om bolaget affärsverksamhet som kunde medföra ekonomisk skada för bolaget. Uppgifterna om sprängningsfältens storlek var inte sådana affärshemligheter som avses i 24 § 1 mom. 20 punkten i offentlighetslagen eller i samma lagrum avsedda motsvarande omständigheter som har samband med privat näringsverksamhet.</p>
    <p>Vid bedömningen av om uppgifterna skulle hållas hemliga gällde det dessutom att beakta att bolaget enligt sitt miljötillstånd var skyldigt att för varje sprängning som bolaget utförde vid bergsbrytning till tillsynsmyndigheten göra en anmälan, i vilken bolaget utöver den troliga tidpunkten för sprängningen också skulle meddela sprängningsfältets storlek. Det var således fråga om en verksamhetsrelaterad kontrolluppgift som avses i 109 § i miljöskyddslagen. Enligt nämnda lagrum är en sådan uppgift inte sekretessbelagd. Till den del som bolaget var anmälningsskyldigt enligt miljöskyddslagen hade det således inte ens i princip varit möjligt för bolaget att hemlighålla uppgifterna om sprängningsfältets storlek.</p>
    <p>Lagen om offentlighet i myndigheternas verksamhet (offentlighetslagen) 24 § 1 mom. 20 punkten</p>
    <p>Miljöskyddslagen 109 § 1 mom.</p>
  </dcterms:abstract>
</finlex:document>
