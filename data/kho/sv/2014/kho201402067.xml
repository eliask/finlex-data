<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201402067</dcterms:identifier>
  <finlex:ecliIdentifier>ECLI:FI:KHO:2014:T2067</finlex:ecliIdentifier>
  <dcterms:title>26.6.2014/2067</dcterms:title>
  <dcterms:description>
    <p>
      <span>Statsunderstöd</span>
      <span>Återkrav</span>
      <span>Mottagare av statsunderstöd</span>
      <span>Part</span>
      <span>Rätt att föra talan</span>
      <span>Kommun</span>
      <span>Kontraktuell skadeståndsskyldighet</span>
    </p>
  </dcterms:description>
  <finlex:registerNumber>918/2/12</finlex:registerNumber>
  <dcterms:issued>2014-06-26</dcterms:issued>
  <finlex:fileCopyNumber>2067</finlex:fileCopyNumber>
  <dcterms:abstract>
    <p>Social- och hälsovårdsministeriet hade i beslut som ministeriet gett på ansökan av X stad beviljat statsunderstöd för ett sådant utvecklingsprojekt som avses i lagen om planering av och statsandel för social- och hälsovården. Senare hade ministeriet fattat ett till staden riktat beslut om att betalningen av statsunderstödet delvis skulle upphöra och en del av det redan utbetalda understödet skulle återkrävas. I beslutet bestämde ministeriet att statsunderstödet skulle återkrävas till den del som understödet i strid med understödsvillkoren hade använts för att förbättra en enskild stiftelses verksamhet. Det påstådda brottet mot understödsvillkoren hade skett inom ramen för en sådan del av X:s stads utvecklingsprojekt som administrerades av Y stad. Enligt ett avtal mellan X och Y städer var Y stad skyldiga att ersätta X stad för de kostnader som återkravet medför de för X stad. Y stad hade yrkat rättelse av beslutet, men social- och hälsovårdsministeriet hade avslagit rättelseyrkandet, varefter Y stad hade överklagat avslaget hos högsta förvaltningsdomstolen.</p>
    <p>Ministeriets beslut om återkrav riktade sig inte mot Y stad och i beslutet ålades inte Y stad några skyldigheter. Beslutet hade getts och riktats till X stad, som var mottagare av statsunderstödet. Beslutet hade inga direkt förpliktande rättsverkningar eller andra direkta rättsverkningar för Y stad. Y stad var inte part i ett förvaltningsärende som gällde återkrav av ett statsunderstöd som beviljats X stad. Trots att beslutet enligt avtalet mellan X och Y hade indirekta rättsverkningar för Y stad, medförde dessa indirekta verkningar inte sådan partsställning för Y stad som avses i förvaltningslagen.</p>
    <p>Ministeriet borde inte ha prövat Y stads rättelseyrkande. Högsta förvaltningsdomstolen undanröjde därför det beslut som social- och hälsovårdsministeriet gett med anledning av det rättelseyrkande som stadsstyrelsen i Y framställt och satte i kraft ministeriets beslut om att betalningen av statsunderstödet delvis skulle upphöra och en del av det redan utbetalda understödet skulle återkrävas.</p>
    <p>Lagen om planering av och statsandel för social- och hälsovården 2 a § och 5 b §</p>
    <p>Statsunderstödslagen 11 § 2 mom. 1 punkten</p>
    <p>Förvaltningslagen 11 §</p>
    <p>Ärendet har avgjorts av president Pekka Vihervuori samt förvaltningsråden Eila Rother, Timo Viherkenttä, Leena Äärilä och Vesa-Pekka Nuotio. Föredragande Mia Ekman.</p>
  </dcterms:abstract>
</finlex:document>
