<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201400804</dcterms:identifier>
  <finlex:ecliIdentifier>ECLI:FI:KHO:2014:T804</finlex:ecliIdentifier>
  <dcterms:title>19.3.2014/804 HFD:2014:51</dcterms:title>
  <dcterms:description>
    <p>
      <span>Utlänningsärende</span>
      <span>Återförening av familj</span>
      <span>Försörjningsförutsättning</span>
      <span>Avvikelse från försörjningsförutsättningen</span>
      <span>Anknytningsperson som fått alternativt skydd</span>
      <span>Familj som bildats efter inresan till landet</span>
      <span>Exceptionellt vägande skäl</span>
      <span>Barns bästa</span>
    </p>
  </dcterms:description>
  <finlex:registerNumber>2046/3/13</finlex:registerNumber>
  <dcterms:issued>2014-03-19</dcterms:issued>
  <finlex:fileCopyNumber>804</finlex:fileCopyNumber>
  <dcterms:abstract>
    <p>I ärendet var det fråga om förutsättningarna för att bevilja uppehållstillstånd i en situation där en somalisk medborgare som på grund av skyddsbehov fått uppehållstillstånd i Italien hade ingått äktenskap med anknytningspersonen, en likaså somalisk medborgare, som på grund av behov av alternativt skydd hade fått uppehållstillstånd i Finland, och äktenskapet hade ingåtts först efter att anknytningspersonen anlänt till Finland. Enligt 114 § 4 mom. och 39 § 1 mom. i utlänningslagen, i den lydelse som dessa lagrum har efter en lagändring som trädde i kraft 1.8.2010, är det en förutsättning för beviljande av uppehållstillstånd att sökandens försörjning i Finland är tryggad på det sätt som närmare framgår av 39 § 2 mom. i utlänningslagen. För sökandens vidkommande uppfylldes försörjningsförutsättningen inte, varför det gällde att bedöma om det enligt 39 § 1 mom. i utlänningslagen fanns exceptionella skäl att avvika från försörjningsförutsättningen eller om ett barns bästa förutsatte en sådan avvikelse.</p>
    <p>Anknytningspersonen hade i Finland tre barn under skolåldern. Sökanden var far till de två yngsta barnen. Det i ålder mellersta barnet hade alltsedan födelsen vårdats för flera sjukdomar i Finland och var föremål för kontinuerlig medicinsk uppföljning här. Högsta förvaltningsdomstolen bedömde att med hänsyn till den utredning som man fått om familjens förhållanden fanns det inga garantier för att föräldrarna skulle kunna ordna behövlig vård för barnet någon annanstans än i Finland. Av denna anledning borde familjen med tanke på barnets bästa fortsätta att bo i Finland. Vården av barnet krävde mycket av anknytningspersonen, särskilt då hon hade två andra barn under skolåldern att dra försorg om. Under dessa exceptionella förhållanden ansåg högsta förvaltningsdomstolen att orsaker som hänförde sig till barnets bästa förutsatte att sökanden deltog i familjens liv i Finland. Barnets bästa förutsatte således på det sätt som föreskrivs i 39 § 1 mom. i utlänningslagen att man gjorde undantag från försörjningsförutsättningen.</p>
    <p>Utlänningslagen 6 §, 37 § 1 mom., 39 § 1 mom., 66 a § och 114 § 1 och 4 mom.</p>
    <p>Konventionen om barnets rättigheter artikel 3.1, 7.1 och 10</p>
    <p>Europeiska konventionen om mänskliga rättigheter artikel 8</p>
    <p>Se HFD 2010:17, 2010:18 och 2013:97</p>
  </dcterms:abstract>
</finlex:document>
