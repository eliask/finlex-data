<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201403438</dcterms:identifier>
  <finlex:ecliIdentifier>ECLI:FI:KHO:2014:T3438</finlex:ecliIdentifier>
  <dcterms:title>7.11.2014/3438 HFD:2014:163</dcterms:title>
  <dcterms:description>
    <p>
      <span>Begäran om förhandsavgörande av unionens domstol</span>
      <span>Lagen om utsläppshandel</span>
      <span>Utsläppshandelsdirektivet</span>
      <span>Kommissionens beslut 2013/448/EU och 2011/278/EU</span>
      <span>Beslutens ogiltighet</span>
      <span>Gratis tilldelning av utsläppsrätter</span>
      <span>Sektorövergripande korrigeringsfaktor</span>
      <span>Utsläppstak</span>
      <span>Restgaser</span>
      <span>Anläggningsbegreppet</span>
      <span>Koldioxidläckagesektor</span>
      <span>CITL-systemet</span>
      <span>Riktmärke för råjärn</span>
    </p>
  </dcterms:description>
  <finlex:registerNumber>788, 789, 790 och 826/1/14</finlex:registerNumber>
  <dcterms:issued>2014-11-07</dcterms:issued>
  <finlex:fileCopyNumber>3438</finlex:fileCopyNumber>
  <dcterms:abstract>
    <p>Högsta förvaltningsdomstolen hade att avgöra om arbets- och näringsministeriets beslut om antalet utsläppsrätter som tilldelades gratis för handelsperioden 2013 - 2020 stod i strid med lagen om utsläppshandel och utsläppshandelsdirektivet. I besvären ansåg man att de beslut av kommissionen som arbets- och näringsministeriet hade tillämpat hade varit ogiltiga. Ministeriet skulle därför inte ha fått tillämpa kommissionens beslut 2013/448/EU så att en i beslutet avsedd sektorövergripande korrigeringsfaktor tillämpades på ändringssökandenas anläggningar. Enligt ändringssökandenas åsikt hade kommissionens beslut fattats med iakttagande av ett felaktigt förfarande och fel hade skett även i fråga om hur industrins utsläppstak hade bestämts, industrins restgaser beaktats samt begreppet anläggning tolkats. En i kommissionens beslut avsedd sektorövergripande korrigeringsfaktor skulle inte alls ha fått tillämpas för koldioxidläckagesektorn. I besvären anfördes också att riktmärket för råjärn hade bestämts felaktigt i kommissionens beslut 2011/278/EU.</p>
    <p>Högsta förvaltningsdomstolen beslöt att med stöd av artikel 267 i FEUF framföra följande begäran om förhandsavgörande till unionens domstol:</p>
    <p>1. Är kommissionens beslut 2013/448/EU, i den mån som det grundar sig på artikel 10 a.5 i utsläppshandelsdirektivet ogiltigt och står det i strid med artikel 23.3 i utsläppshandelsdirektivet av den anledningen att beslutet inte har fattats i det föreskrivna förfarandet med kontroll som avses i artikel 5 a i rådets beslut 1999/468/EG och artikel 12 i rådets förordning 182/2011/EU? Om svaret på denna fråga är jakande, behöver de övriga frågorna inte besvaras.</p>
    <p>2. Står kommissionens beslut 2013/448/EU i strid med artikel 10 a.5 led a i utsläppshandelsdirektivet till den del som kommissionen vid bestämmandet av industrins utsläppstak har underlåtit att beakta</p>
    <p>(i) en del av de verifierade utsläppen under perioden 2005 - 2007 från verksamheter och anläggningar som har inkluderats i utsläppshandelsdirektivets tillämpningsområde för perioden 2008 - 2012, men för vilka verifieringsskyldighet inte förelegat under perioden 2005 - 2007, varför de inte registrerats i CITL-systemet;</p>
    <p>(ii) de för perioderna 2008 - 2012 och 2013 - 2020 i utsläppshandelsdirektivets tillämpningsområde inkluderade nya verksamheterna, till den del som de inte har omfattats av utsläppshandelsdirektivets tillämpningsområde åren 2005 - 2007, men de nya verksamheterna bedrivs i anläggningar som redan åren 2005 - 2007 omfattades av utsläppshandelsdirektivets tillämpningsområde;</p>
    <p>(iii) utsläpp från anläggningar som stängts före 30.6.2011, trots att dessa anläggningar i verklig­heten har verifierade utsläpp för perioden 2005 - 2007 och delvis även för perioden 2008 - 2012.</p>
    <p>Om frågorna 2(i)  -  (iii) till någon del ska besvaras jakande, är kommissionens beslut 2013/448/EU till den del som det gäller tillämpning av en sektorövergripande korrigeringskoefficient då ogiltigt, så att det inte ska tillämpas?</p>
    <p>3. Är kommissionens beslut 2013/448/EU ogiltigt och står det i strid med artikel 10a.5 och målsättningarna för utsläppshandelsdirektivet av den anledningen att man enligt beslutet vid beräkningen av det utsläppstak för industrin som avses i 10a.5 led a och 10a.5 led b i utsläppshandelsdirektivet inte beaktar utsläpp från (i) produktion av elektricitet med rökgaser i sådana anläggningar som avses i bilaga I till utsläppshandelsdirektivet och vilka inte är "elproducenter" eller från (ii) produktion av värme i sådana anläggningar som avses i bilaga I till utsläppshandelsdirektivet och vilka inte är "elproducenter" och vilka gratis får tilldelas utsläppsrätter enligt artikel 10a.1 och 10a.4 i utsläppshandelsdirektivet samt beslutet 2011/278/EU?</p>
    <p>4. Är kommissionens beslut 2013/448/EU ogiltigt och står det i strid med artikel 3 led e och artikel 3 led u i utsläppshandelsdirektivet  -  antingen ensamt eller tillsammans med artikel 10a.5 i utsläppshandelsdirektivet  -  av den anledningen att man enligt beslutet vid beräkningen av det utsläppstak för industrin som avses i artikel 10a.5 led a och 10a.5 led b i samma direktiv inte beaktar de utsläpp som avses ovan i fråga 3?</p>
    <p>5. Står kommissionens beslut 2013/448/EU i strid med artikel 10a.12 till den del som den sektorövergripande korrigeringskoefficienten har utsträckts till att gälla den koldioxidläckagesektor som definieras i i beslutet 2012/2/EU?</p>
    <p>6. Står kommissionens beslut 2011/278/EU i strid med artikel 10a.1 i utsläppshandelsdirektivet till den del som kommissionens åtgärder vid fastställandet av riktmärken ska ge incitament till energieffektiv teknik, mest effektiv teknik, högeffektiv kraftvärme och effektiv återvinning av rökgaser?</p>
    <p>7. Står kommissionens beslut 2011/278/EU i strid med artikel 10a.2 i utsläppshandelsdirektivet till den del som principerna för hur riktmärkena ska sättas ska utgå från genomsnittsprestandan för de 10 % som utgör de mest effektiva anläggningarna i en sektor?</p>
    <p>Lag om utsläppshandel 2 § 1 mom., 2, 5 och 26 punkterna, 6 § 1 mom. 20 punkten, 18 - 21, 24 och 25 §</p>
    <p>Europaparlamentets och Rådets direktiv 2003/87/EG om ett system för handel med utsläppsrätter för växthusgaser inom gemenskapen och om ändring av rådets direktiv 96/61/EG, sådant som det lyder ändrat genom Europaparlamentets och Rådets direktiv 2009/29/EG i avsikt att förbättra och utvidga gemenskapssystemet för handel med utsläppsrätter för växthusgaser (utsläppshandelsdirektivet) artikel 3 led e och led u, artikel 9 första stycket, artikel 9a.1, 10a.1, 10a.2, 10a.4, 10a.5 och 10a.12 samt artikel 23.3</p>
  </dcterms:abstract>
</finlex:document>
