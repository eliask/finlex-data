<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201403869</dcterms:identifier>
  <finlex:ecliIdentifier>ECLI:FI:KHO:2014:T3869</finlex:ecliIdentifier>
  <dcterms:title>8.12.2014/3869 HFD:2014:177</dcterms:title>
  <dcterms:description>
    <p>
      <span>Rättshjälp</span>
      <span>Rättegångsbiträdes arvode</span>
      <span>Utdömande av arvode efter att handläggningen av huvudsaken avslutats</span>
    </p>
  </dcterms:description>
  <finlex:registerNumber>1316/2/14</finlex:registerNumber>
  <dcterms:issued>2014-12-08</dcterms:issued>
  <finlex:fileCopyNumber>3869</finlex:fileCopyNumber>
  <dcterms:abstract>
    <p>I ärendet gällde det att på ansökan av advokat A, som varit B:s rättegångsbiträde i såväl förvaltningsdomstolen som högsta förvaltningsdomstolen, avgöra om till A för biträdande av B i högsta förvaltningsdomstolen skulle utdömas arvode och ersättning enligt vederbörande bestämmelser i rättshjälpslagen, då A hade yrkat arvode först efter att handläggningen av huvudsaken avslutats i högsta förvaltningsdomstolen. Vid avgörandet gällde det att bedöma vilken betydelse det skulle ha att i huvudsaken hade framställts ett yrkande om att muntlig förhandling skulle hållas i högsta förvaltningsdomstolen.</p>
    <p>I de besvär samt det genmäle och den komplettering av genmäle som lämnats till högsta förvaltningsdomstolen i huvudsaken hade inte framställts något yrkande om att arvode skulle utdömas att betalas av statens medel. När högsta förvaltningsdomstolens begärt genmäle, hade av begäran framgått att högsta förvaltningsdomstolen kunde avgöra ärendet även om genmäle inte lämnades. Högsta förvaltningsdomstolen konstaterade att i högsta förvaltningsdomstolen, som utövar den högsta domsrätten i förvaltningsmål, är handläggningen i regel skriftlig. I B:s ärende hade begäran om muntlig förhandling avslagits redan i samband med handläggningen av huvudsaken i förvaltningsdomstolen. Högsta förvaltningsdomstolen konstaterade att med hänsyn till detta hade advokat A, som varit B:s biträde i ärendet, inte någon befogad anledning att lita på att högsta förvaltningsdomstolen skulle komma att bifalla hans begäran om muntlig förhandling i högsta förvaltningsdomstolen och att det därför skulle komma att vara möjligt att lämna arvodesfakturan till domstolen först vid denna muntliga förhandling, eller att begäran skulle komma att avslås av högsta förvaltningsdomstolen med ett separat avgörande och att domstolen i samband därmed skulle komma att förhöra sig om huruvida ombudet yrkade arvode enligt rättshjälpslagen.</p>
    <p>Att biträdet inte hade framställt något yrkande om arvode kunde inte betraktas som en sådan i 28 § i förvaltningsprocesslagen avsedd omständighet med anledning av vilken domstolen borde ha berett biträdet tillfälle att komplettera besvären. När arvodesyrkandet inte framgick av rättegångshandlingarna och ingen faktura lämnats till till högsta förvaltningsdomstolen, var det inte domstolens skyldighet att bereda biträdet tillfälle att framställa ett yrkande om arvode.</p>
    <p>Handläggningen av huvudsaken hade avslutats med ett beslut som högsta förvaltningsdomstolen gett 14.4.2014. Under handläggningen hade advokat A inte framställt något yrkande om arvode enligt rättshjälpslagen eller lämnat någon faktura i vilken han i egenskap av rättegångsbiträde skulle ha yrkat arvode. Högsta förvaltningsdomstolen ansåg att arvode och ersättning enligt den faktura som 22.4.2014 anlänt till domstolen inte längre kunde utdömas till advokat A. A:s ansökan avslogs.</p>
    <p>Omröstning 14 - 5 (plenumavgörande)</p>
    <p>Rättshjälpslagen 8 § 4 mom., 13 § 1 mom. sista meningen, 17 § 1 mom., 18 § 1 mom. och 18 § 2 mom.</p>
    <p>Förvaltningsprocesslagen 23 § 1 mom. 2 punkten, 27 § 1 mom., 28 §, 34 § 2 mom., 35 § 1 mom. och 51 § 1 mom.</p>
    <p>Se HFD 2014:178</p>
  </dcterms:abstract>
</finlex:document>
