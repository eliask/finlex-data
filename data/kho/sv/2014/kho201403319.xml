<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201403319</dcterms:identifier>
  <finlex:ecliIdentifier>ECLI:FI:KHO:2014:T3319</finlex:ecliIdentifier>
  <dcterms:title>29.10.2014/3319 HFD:2014:158</dcterms:title>
  <dcterms:description>
    <p>
      <span>Markanvändning och byggande</span>
      <span>Planeringsbehov på strandområde</span>
      <span>Undantag</span>
      <span>Ersättande byggande</span>
      <span>Behörighet</span>
      <span>NTM-central</span>
      <span>Kommunal myndighet</span>
      <span>Ändring av användningsändamål</span>
      <span>Utvidgning</span>
    </p>
  </dcterms:description>
  <finlex:registerNumber>1137/1/14</finlex:registerNumber>
  <dcterms:issued>2014-10-29</dcterms:issued>
  <finlex:fileCopyNumber>3319</finlex:fileCopyNumber>
  <dcterms:abstract>
    <p>Stadsutvecklingssektionen i en stad hade beviljat A och B undantag för att utan en sådan plan som avses i 72 § 1 mom. i markanvändnings- och bygglagen uppföra ett till våningsytan 270 kvadratmeter stort, för permanent boende avsett bostadshus. Undantaget hade beviljats på villkor att det gamla, till våningsytan 123 kvadratmeter stora fritidshuset på byggplatsen revs innan det nya bostadshuset togs i bruk.</p>
    <p>Det var fråga om att ett nytt, för permanent boende avsett bostadshus skulle uppföras och att ett fritidshus som legat bredvid det på samma gång skulle rivas. Någon ny byggplats bildades inte. Följaktligen var det fråga om en sådan ersättning av ett befintligt bostadshus med ett annat som avses i 171 § 2 mom. 1 punkten i markanvändnings- och bygglagen. För behörigheten att bevilja undantag saknade det betydelse att ett fritidshus ersattes med ett för permanent boende avsett bostadshus. Kommunen hade behörighet att bevilja undantag.</p>
    <p>Markanvändnings- och bygglagen 72 § 1 mom. och 171 § 2 mom. 1 punkten</p>
    <p>Se även HFD 2014:130</p>
  </dcterms:abstract>
</finlex:document>
