<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200400775</dcterms:identifier>
  <finlex:ecliIdentifier>ECLI:FI:KHO:2004:T775</finlex:ecliIdentifier>
  <dcterms:title>07.04.2004/775 HFD:2004:38</dcterms:title>
  <dcterms:description>
    <p>
      <span>Bensinstation</span>
      <span>Miljötillstånd</span>
      <span>VOC-utsläpp</span>
      <span>Luftvård</span>
      <span>Tillståndsvillkor</span>
      <span>Bästa tillgängliga teknik (BAT)</span>
      <span>Återvinning av påfyllningsångor</span>
      <span>Stage 2-återvinningsanläggning</span>
    </p>
  </dcterms:description>
  <finlex:registerNumber>2014/3/02</finlex:registerNumber>
  <dcterms:issued>2004-04-07</dcterms:issued>
  <finlex:fileCopyNumber>775</finlex:fileCopyNumber>
  <dcterms:abstract>
    <p>Flyktiga organiska föreningar (VOC-föreningar) som släpps ut under bensinpåfyllning utomhus hade i normalfall inte en sådan märkbar inverkan på bilisterna under tankningen, som skulle ha betydelse för hälsan. Då man vidare beaktade kundernas möjligheter inom området att begagna sig av andra bensinstationer som använde återvinningsanläggningar för ångor som uppstår under kundtankning, kunde risken för enskilda allergiska personer under de på området rådande omständigheterna inte anses medföra en sådan olägenhet för hälsan enligt 42 § 1 mom. 1 punkten i miljöskyddslagen, som måste förebyggas genom att förordna i miljötillståndet om ett system för återvinning av ångor som uppstår under kundtankning (Stage 2) för att tillståndet skall kunna beviljas.</p>
    <p>Ett tillståndsvillkor om system för återvinning av ångor som släpps ut under kundtankning var inte heller nödvändigt på grundval av 41 § 1 mom. i miljöskyddslagen för att uppfylla de krav som ställs i statsrådets beslut om begränsning av utsläpp av flyktiga organiska föreningar vid upplagring och distribution av bensin eller i andra författningar.</p>
    <p>Med beaktande av den uppenbart ringa andelen av de skadliga föreningarna som frigörs i samband med kundtankning på en enskild bensinstation i försämringen av den allmänna luftkvaliteten inom området och karaktären av den omgivande miljön, var det inte heller nödvändigt att utfärda ovannämnda tillståndsvillkor med stöd av 43 § i miljöskyddslagen för att på annat sätt hindra eller minska föroreningen av miljön.</p>
    <p>Bestämmelsen i miljöskyddslagens 43 § 3 mom., enligt vilken tillståndsvillkor som avser att hindra och begränsa utsläpp skall vara baserade på bästa tillgängliga teknik, krävde inte som sådan att tillståndsvillkor om utsläpp skall föreskrivas för varje utsläppskälla för vilken det finns en lämplig bästa tillgängliga teknik, även om återvinningen av bensinångorna under tankning var lätt att ordna till rimliga kostnader och den erforderliga tekniken var allmänt använd och tillgänglig. Principbestämmelsen i 4 § 1 mom. 3 punkten i miljöskyddslagen förpliktade inte heller som sådan till att utfärda ett tillståndsvillkor av det nämnda slaget.</p>
  </dcterms:abstract>
</finlex:document>
