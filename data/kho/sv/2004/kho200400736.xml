<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200400736</dcterms:identifier>
  <finlex:ecliIdentifier>ECLI:FI:KHO:2004:T736</finlex:ecliIdentifier>
  <dcterms:title>02.04.2004/736 HFD:2004:37</dcterms:title>
  <dcterms:description>
    <p>
      <span>Miljövård</span>
      <span>Lindrigt förorenad jord</span>
      <span>Bullervall</span>
      <span>Avfall</span>
      <span>Återvinning</span>
      <span>Miljötillstånd</span>
    </p>
  </dcterms:description>
  <finlex:registerNumber>1199/3/02</finlex:registerNumber>
  <dcterms:issued>2004-04-02</dcterms:issued>
  <finlex:fileCopyNumber>736</finlex:fileCopyNumber>
  <dcterms:abstract>
    <p>En bullervall hade planerats inom ett skyddsgrönområde (EV) enligt en detaljplan som var fastställd i enlighet med ansökan om miljötillstånd och som tillät anläggningen av en bullervall på området. Jordmassorna som skulle placeras i den planerade bullervallen härstammade från olika byggnadsobjekt i staden. De kunde också bestå av komposterade eller på annat sätt behandlade lindrigt förorenade massor som innehöll låga halter av beståndsdelar som är typiska för stadsområden, såsom tungmetaller, arsen och organiska föreningar. Det handlade om planerad återvinning av avfall, och enligt 6 § 2 punkten i avfallslagen skall avfall under vissa förutsättningar återvinnas. Enligt 4 punkten i samma paragraf får avfallet emellertid inte förorsaka någon fara eller skada för hälsan eller miljön. Vidare föreskrivs i miljövårdslagens 5 § 2 mom. att de allmänna skyldigheterna som följer av bland annat 6 § i avfallslagen skall beaktas i verksamheter som medför risk för förorening av miljön. Enligt lagens 41 § 1 mom. är en förutsättning för att miljötillstånd skall kunna beviljas att verksamheten uppfyller bland annat de krav som ställs i avfallslagen. Eftersom beskaffenheten av jordmassorna som skulle placeras i bullervallen och de skadliga ämnena som ingick i respektive partier av jordmassorna inte var tillräckligt utredda i handlingarna, kunde den fara eller skada som jordmassornas skadliga ämnen förorsakade hälsan och miljön, också då eventuella samverkningar beaktades, inte bedömas på ett tillförlitligt sätt på grundval av en utredning som baserar sig på handlingarna. Också med beaktande av bullervallens planerade läge på ett relativt kort avstånd från bosättningen och från ett daghem, fanns det under dessa omständigheter inte förutsättningar för att bevilja miljötillstånd för det planerade projektet.</p>
  </dcterms:abstract>
</finlex:document>
