<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200400601</dcterms:identifier>
  <finlex:ecliIdentifier>ECLI:FI:KHO:2004:T601</finlex:ecliIdentifier>
  <dcterms:title>19.03.2004/601 HFD:2004:31</dcterms:title>
  <dcterms:description>
    <p>
      <span>Återbrytande</span>
      <span>Naturskyddsområde</span>
      <span>Beslut att inrätta ett naturskyddsområde</span>
      <span>Äganderätt</span>
      <span>Outbrutet område</span>
      <span>Inskrivning</span>
      <span>Ersättning vid fridlysning</span>
    </p>
  </dcterms:description>
  <finlex:registerNumber>1696/3/02</finlex:registerNumber>
  <dcterms:issued>2004-03-19</dcterms:issued>
  <finlex:fileCopyNumber>601</finlex:fileCopyNumber>
  <dcterms:abstract>
    <p>År 2000 hade den regionala miljöcentralen på ansökan av ägarna till en fastighet fridlyst hela fastigheten som ett naturskyddsområde enligt 24 § i naturvårdslagen. Då beslutet fattades var det inte känt att ett outbrutet område av fastigheten hade förbehållits säljaren vid ett köp av fastigheten år 1993. Det fanns inte förutsättningar för att återbryta det lagakraftvunna beslutet som miljöcentralen hade fattat, trots att dödsboet hade styrkt sin äganderätt till ett 5000 kvadratmeter stort område som ingick i naturskyddsområdet. Vid tiden för köpet hade inteckning enligt 202 § (625/1988) i lagen om skifte inte sökts som säkerhet för rätten att avskilja det outbrutna området, och delägarna i dödsboet hade inte heller inskrivit sin rätt till området inom två år efter det att den nya jordabalken hade trätt i kraft i enlighet med 6 § 1 mom. i lagen om införande av jordabalken (541/1995). Miljöcentralen hade inte förfarit oriktigt när den stödde sig på uppgifterna i lagfarts- och gravationsbevisen, med beaktande av tillförlitligheten som det i 7 kap. i jordabalken nämnda lagfarts- och inteckningsregistret har i offentligheten och av principen som framgår av 13 kap. 4 § 2 mom. i jordabalken.</p>
    <p>Lagfarten på det outbrutna området som senare hade beviljats dem som hade ansökt om återbrytande kunde inte betraktas som en sådan ny utredning som väsentligt hade kunnat inverka på beslutet och vars avsaknad inte hade berott på de sökande. I ansökan om återbrytande hade det inte lagts fram att förutsättningarna för att inrätta ett naturskyddsområde skulle ha saknats i andra avseenden. Ett naturskyddsområde kunde ha inrättats också i det outbrutna området genom beslut av miljöcentralen med stöd av 24 § 3 mom. och 77 § i naturvårdslagen även utan markägarens ansökan eller samtycke. Ett tvistemål, som gällde den av det outbrutna området bildade fastighetens andel i ersättningen som hade betalats på grund av fridlysningen, kunde väckas vid tingsrätten. Ansökan om återbrytande avslogs.</p>
  </dcterms:abstract>
</finlex:document>
