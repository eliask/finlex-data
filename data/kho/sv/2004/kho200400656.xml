<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200400656</dcterms:identifier>
  <finlex:ecliIdentifier>ECLI:FI:KHO:2004:T656</finlex:ecliIdentifier>
  <dcterms:title>23.03.2004/656 HFD:2004:32</dcterms:title>
  <dcterms:description>
    <p>
      <span>Arbetsgivarens socialskyddsavgift</span>
      <span>Socialskyddsavgiftens belopp</span>
      <span>Höjd socialskyddsavgift</span>
      <span>Avskrivningar som uppges i skattedeklarationen</span>
      <span>Avgiftsklass</span>
    </p>
  </dcterms:description>
  <finlex:registerNumber>863/2/03</finlex:registerNumber>
  <dcterms:issued>2004-03-23</dcterms:issued>
  <finlex:fileCopyNumber>656</finlex:fileCopyNumber>
  <dcterms:abstract>
    <p>Aktiebolaget A hade betalat arbetsgivarens socialskyddsavgifter för år 2000 enligt avgiftsklass II på grundval av de normala avskrivningarna som bolaget hade uppgett i sin skattedeklaration för skatteåret 1998 och på grundval av lönerna som betalats under 1998. Bolaget hade ansökt hos skatteverket om partiell återbäring av arbetsgivarens socialskyddsavgift med hänvisning till att bolaget hade haft för avsikt att göra en hyllavskrivning för skatteåret 1998, men hade försummat att anteckna den i skattedeklarationen. Skatterättelsenämnden hade godkänt bolagets rättelseyrkande och lagt hyllavskrivningen till bolagets beskattningsbara inkomst för skatteåret 1998. Med hänsyn tagen till hyllavskrivningen skulle bolaget ha betalat arbetsgivarens socialskyddsavgift enligt en lägre avgiftsklass, dvs. avgiftsklass I. Enligt bedömningen i målet skulle arbetsgivarens socialskyddsavgift, som bolaget skulle betala för år 2000, bestämmas utgående från de normala avskrivningarna för anskaffningsutgifter från förslitning underkastade anläggningstillgångar som bolaget hade uppgett i sin skattedeklaration som gällde beskattningen för 1998 och från lönerna som hade betalats samma år. Det faktum att bolagets beskattning för skatteåret 1998 för avskrivningarnas del senare hade ändrats på bolagets yrkande genom ett skatterättelsebeslut hade ingen betydelse för bestämningen av arbetsgivarens socialskyddsavgift. I saken hade inte heller visats att ett skriv- eller räknefel eller motsvarande misstag skulle ha skett då avskrivningarna för skatteåret 1998 deklarerades. Bolaget hade inte rätt att få tillbaka de ansökta socialskyddsavgifterna.</p>
  </dcterms:abstract>
</finlex:document>
