<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201303022</dcterms:identifier>
  <finlex:ecliIdentifier>ECLI:FI:KHO:2013:T3022</finlex:ecliIdentifier>
  <dcterms:title>26.9.2013/3022 HFD:2013:150</dcterms:title>
  <dcterms:description>
    <p>
      <span>Djurskydd</span>
      <span>Brådskande åtgärder</span>
      <span>Utredning av ärende</span>
      <span>Inlägg på Facebook</span>
      <span>Kommunalveterinär</span>
      <span>Djurskyddsbrott</span>
      <span>Besluts giltighetstid</span>
      <span>Interimistiskt förordnande</span>
      <span>Förhållande till straffprocessen</span>
    </p>
  </dcterms:description>
  <finlex:registerNumber>518/1/13</finlex:registerNumber>
  <dcterms:issued>2013-09-26</dcterms:issued>
  <finlex:fileCopyNumber>3022</finlex:fileCopyNumber>
  <dcterms:abstract>
    <p>A hade tagit hand om B:s hund på överenskommet sätt under några månaders tid på sin egen hemort. Innan hunden skulle återlämnas till B, som man hade kommit överens om, gjorde A en anmälan till polisen om att B hade gjort sig skyldig till djurskyddsbrott. A tog med hunden till kommunalveterinärens mottagning på sin egen hemort och visade kommunalveterinären utskrifter av inlägg som B hade gjort på internet på en Facebook-sida för hundägare. B hade bland annat skrivit att hon använt stövel då hon tränade hunden och att hon höll hunden i bur och i så kallad flygbox. Kommunalveterinären bedömde att det behövdes brådskande åtgärder enligt 44 § i djurskyddslagen och fattade ett beslut om att A skulle ta hand om hunden. B hördes inte före beslutsfattandet eftersom man visste att hon befann sig på en resa utomlands.</p>
    <p>Av de inlägg som uppvisats för kommunalveterinären på dennes mottagning kunde man på goda grunder få den uppfattningen att B hade använt ovannämnda lagstridiga dressyrmetoder på sin hund och att hon därtill hade gjort det upprepade gånger och systematiskt. Under ovannämnda omständigheter hade kommunalveterinären, vid bedömningen av behovet av brådskande åtgärder, haft fog för att med stöd av 44 § i djurskyddslagen anse att det behövde vidtas omedelbara åtgärder för att trygga hundens välbefinnande med hänvisning till djurskyddsskäl, även om hunden var lugn och mådde bra då den kom till veterinärens mottagning. Kommunalveterinären hade haft tillräckliga grunder för att fatta ett brådskande beslut om skötseln.</p>
    <p>Kommunalveterinären hade fattat det brådskande beslutet om hundens skötsel utifrån handlingar och utan att höra B. Det hade inte heller utförts någon inspektion på det ställe där hunden hölls. Eftersom B på grund av sin resa utomlands inte kunde anträffas omedelbart på det sätt som avsågs i 45 § i djurskyddslagen hade det varit möjligt att fatta beslut om skötseln utan att bereda B tillfälle att bli hörd.</p>
    <p>Enligt kommunalveterinärens beslut skulle hunden vara hos A ända tills tingsrättens beslut och hunden kunde överlämnas till B endast om B frikändes från djurskyddsbrott.</p>
    <p>Bestämmelsen i 44 § i djurskyddslagen om att vidta brådskande åtgärder förutsätter att den myndighet som fattat beslutet följer upp situationen och utan dröjsmål gör en ny bedömning av om det finns skäl att fortsätta förordnandet och vilka eventuella andra åtgärder det finns skäl till. Giltighetstiden för ett beslut med stöd av djurskyddslagen kunde inte kopplas ihop med olika skeden av brottmålsprocessen eller med tingsrättens dom. Överlag var det osäkert om misstanken om djurskyddsbrott alls skulle föras till tingsrätten för avgörande. Villkoret om beslutets giltighetstid, i vilket det dessutom hade uppställts som förutsättning att djuret inte fick överlämnas förrän ägaren eller innehavaren hade konstaterats oskyldig till djurskyddsbrott, var också i övrigt oklart till innehållet.</p>
    <p>Kommunalveterinären hade fattat sitt brådskande beslut om skötseln utifrån handlingar, utan att höra ägaren och innan det hade gjorts en inspektion på det ställe där djuret hölls. Under dessa omständigheter hade det ännu inte utretts tillräckligt på det sätt som avsågs i 31 § 1 mom. i förvaltningslagen huruvida det förelåg sådana djurskyddsskäl som avsågs i 44 § i djurskyddslagen. Således skulle kommunalveterinären inte heller i övrigt haft rätt att i beslutet om skötseln utfärda förordnanden som binder parterna förutom ett kortare interimistiskt förordnande som var i kraft tills djurskyddsmyndigheter hade närmare utrett hundens förhållanden genom en inspektion på det ställe där hunden hölls och tills ägaren hade hörts.</p>
    <p>Villkoret om giltighetstiden för beslutet om skötsel undanröjdes. Kommunalveterinären skulle utan dröjsmål bedöma huruvida det fanns förutsättningar för att förordnandet skulle förbli i kraft.</p>
    <p>Djurskyddslagen 44 § och 45</p>
    <p>Förvaltningslagen 31 § 1 mom.</p>
  </dcterms:abstract>
</finlex:document>
