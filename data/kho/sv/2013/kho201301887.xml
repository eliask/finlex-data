<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201301887</dcterms:identifier>
  <finlex:ecliIdentifier>ECLI:FI:KHO:2013:T1887</finlex:ecliIdentifier>
  <dcterms:title>6.6.2013/1887 HFD:2013:103</dcterms:title>
  <dcterms:description>
    <p>
      <span>Utkomststöd</span>
      <span>Sänkning av grunddel</span>
      <span>Kundförhållande hos servicecenter för arbetskraften</span>
      <span>Vägran att lämna förbindelse om informationsutbyte</span>
    </p>
  </dcterms:description>
  <finlex:registerNumber>4461/3/10</finlex:registerNumber>
  <dcterms:issued>2013-06-06</dcterms:issued>
  <finlex:fileCopyNumber>1887</finlex:fileCopyNumber>
  <dcterms:abstract>
    <p>Arbetskraftsmyndigheterna, kommunerna och Folkpensionsanstalten hade i kundbetjäningssyfte grundat servicecenter för arbetskraften. Långtidsarbetslösa och svårsysselsatta arbetssökande kunde, om de så önskade, anmäla sig som kunder hos ett sådant servicecenter. Förutom myndigheter kunde även privata aktörer delta i servicecentrens verksamhet.</p>
    <p>A, som var långtidsarbetslös, hade vägrat lämna en förbindelse om att han samtyckte till att myndigheterna i servicecentret sinsemellan skulle få utbyta information om honom. A:s vägran hade tolkats som vägran att vara kund hos servicecentret och grunddelen av hans utkomststöd hade med stöd av 10 § 3 mom. i lagen om utkomststöd sänkts med 40 procent för en tid av sammanlagt fyra månader.</p>
    <p>Högsta förvaltningsdomstolen upphävde förvaltningsdomstolens och utkomststödsmyndighetens beslut och återförvisade ärendet till utkomststödsmyndigheten för utbetalning av fullt utkomststöd till A för nämnda tidsperiod. Servicecentret för arbetskraften tillhandahöll visserligen tjänster åt bland annat långtidsarbetslösa, i syfte att främja deras sysselsättning. Då det inte fanns särskilda bestämmelser om att en arbetslös persons var skyldig att delta i den verksamhet som servicecentret tillhandhöll och att servicecentret inte heller var någon myndighet, saknade det juridisk betydelse i saken att A inte hade accepterats som kund vid servicecentret sedan han vägrat ge ovan nämnda förbindelse om informationsutbyte. Å andra sidan hade förbindelsen inte heller kunnat ställas som villkor för att A skulle få tjänster som arbetskraftsmyndigheterna hade ansvar för att ordna . Enligt lagen om offentlighet i myndigheterna verksamhet hade en person visserligen rätt att avstå från det skydd som han enligt lagen hade rätt till för sina uppgifter, men utan stöd i lag var han å andra sidan inte skyldig att göra det.</p>
    <p>Finlands grundlag 2 § 3 mom. och 124 §<br/> Lagen om utkomststöd 1 § 1 mom., 2 § 1 mom., 2 a § 1 mom. och 10 §</p>
  </dcterms:abstract>
</finlex:document>
