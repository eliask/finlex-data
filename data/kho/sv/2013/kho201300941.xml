<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201300941</dcterms:identifier>
  <finlex:ecliIdentifier>ECLI:FI:KHO:2013:T941</finlex:ecliIdentifier>
  <dcterms:title>14.3.2013/941 HFD:2013:44</dcterms:title>
  <dcterms:description>
    <p>
      <span>Beskattning av inkomst av näringsverksamhet</span>
      <span>Fission</span>
      <span>Total fission</span>
      <span>Fastighetsaktiebolag</span>
      <span>Bostadsaktiebolag</span>
      <span>Bostad</span>
      <span>Avslutande av affärsverksamhet</span>
      <span>Kringgående av skatt</span>
    </p>
  </dcterms:description>
  <finlex:registerNumber>895/2/11</finlex:registerNumber>
  <dcterms:issued>2013-03-14</dcterms:issued>
  <finlex:fileCopyNumber>941</finlex:fileCopyNumber>
  <dcterms:abstract>
    <p>A Ab hade upphört med sin affärsverksamhet i turistbranschen år 2003, varefter bolaget hade börjat realisera de fritidsbostäder och två obebyggda tomter som det fortfarande ägde. Hela A Ab hade 31.1.2008 delat sig i Fastighets Ab L och Bostads Ab R. Innan bolaget delade sig hade det fått inkomst från försäljning och uthyrning av fastigheterna.</p>
    <p>Vid fissionstidpunkten hade A Ab inte längre någon affärsverksamhet och ägde två fastigheter, som låg 130 kilometer från varandra. De två delägarna i bolaget hade för avsikt att behålla den i R kommun belägna fastigheten som bostad för sin tid som pensionärer och genom fissionen underlätta försäljningen av den i K kommun belägna fastigheten. Delägarna sålde 29.8.2008 aktierna i Fastighets Ab L.</p>
    <p>På arrangemanget, som delvis skedde i anslutning till att A Ab upphörde med sin affärsverksamhet, skulle inte tillämpas bestämmelsen om kringgående av skatt i 52 h § i lagen om beskattning av inkomst av näringsverksamhet enbart på den grunden att bolaget inte längre bedrev någon aktiv affärsverksamhet. Bestämmelsen skulle inte heller tillämpas på den grunden att ett av de viktigaste syftena med arrangemanget hade varit att snabbt realisera fastigheten i K kommun.</p>
    <p>Delägarna i det överlåtande bolaget hade dock kunnat börja använda den bostad som övergått i Bostads Ab R:s ägo på det sätt som avses i 53 § 1 punkten i inkomstskattelagen, det vill säga utan skyldighet att betala hyra, vilket inte hade varit möjligt före fissionen. Dessutom kan det senare vara möjligt att sälja bostaden så, att bestämmelserna om vinst på försäljning av egen bostad blir tillämpliga och den värdestegring som uppstått under den tid som det överlåtande bolaget ägt bostaden blir obeskattad. Eftersom med arrangemanget var förenat sådana, med fissionsbestämmelsernas syfte oförenliga skatteförmåner, var det uppenbart att det huvudsakliga ändamålet med arrangemanget hade varit kringgående eller undvikande av skatt på det sätt som avses i 52 h § i lagen om beskattning av inkomst av näringsverksamhet.</p>
    <p>Skatteåret 2008. Omröstning 3-2.</p>
    <p>Lagen om beskattning av inkomst av näringsverksamhet 52 c § 1 mom. 1 punkten och 52 h §<br/> Inkomstskattelagen 53 § 1 punkten</p>
  </dcterms:abstract>
</finlex:document>
