<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201300363</dcterms:identifier>
  <finlex:ecliIdentifier>ECLI:FI:KHO:2013:T363</finlex:ecliIdentifier>
  <dcterms:title>30.1.2013/363 HFD:2013:22</dcterms:title>
  <dcterms:description>
    <p>
      <span>NTM-central</span>
      <span>Ansvarsområden</span>
      <span>Behörighet</span>
      <span>Ansvarsområde som part</span>
      <span>Opartisk handläggning</span>
      <span>Tjänsteman</span>
      <span>Jäv</span>
      <span>Förflyttning av fisk</span>
      <span>Vandringsfisk</span>
      <span>Lax</span>
      <span>Tillstånd att avvika från förbud</span>
      <span>Djursjukdomar</span>
      <span>Natura 2000</span>
      <span>Förfarandet vid miljökonsekvensbedömning</span>
    </p>
  </dcterms:description>
  <finlex:registerNumber>976/1/12</finlex:registerNumber>
  <dcterms:issued>2013-01-30</dcterms:issued>
  <finlex:fileCopyNumber>363</finlex:fileCopyNumber>
  <dcterms:abstract>
    <p>Efter att ha gjort en sådan bedömning som avses i 65 § i naturvårdslagen sökte ansvarsområdet för miljö och naturresurser vid Lapplands närings-, trafik- och miljöcentral tillstånd att avvika från förbudet att förflytta levande fisk för att flytta 1 000 laxar från Kemi älvs mynning till Ounasjoki under åren 2010 och 2011. Tillståndet söktes hos ansvarsområdet för näringar, arbetskraft, kompetens och kultur vid samma närings-, trafik- och miljöcentral.</p>
    <p>Det beviljade tillståndet belastades inte av ett fel på den grunden att ansvarsområdet för miljö och naturresurser vid samma miljöcentral både hade varit sökande och utfört den bedömning som avses i 65 § i naturvårdslagen, och inte heller på den grunden att det var det nyss nämnda ansvarsområdet som skulle avgöra om det fanns behov att genomföra ett förfarande för miljökonsekvensbedömning.</p>
    <p>Samma tjänsteman vid ansvarsområdet för miljö och naturresurser hade deltagit såväl i planeringen av projektet och uppsättandet av tillståndsansökan som i den bedömning som gjorts med stöd av 65 § i naturvårdslagen. Tillvägagångssättet kunde inte anses stå i strid med 27 eller 28 § i förvaltningslagen, då man tog hänsyn till 65 § 1 mom. i naturvårdslagen, där det föreskrivs att den som genomför projektet eller gör upp planen är skyldig att bedöma konsekvenserna. När man dessutom beaktade att utlåtande av miljöministeriet hade begärts enligt 65 § 2 mom. i naturvårdslagen och att tillståndsmyndigheten hade varit en fiskerigrupp vid ansvarsområdet för näringar, arbetskraft, kompetens och kultur som med stöd av lagen om närings-, trafik- och miljöcentralerna hade särskilts vid ifrågavarande miljö-, trafik- och miljöcentral, var gruppens beslut inte heller felaktigt på någon annan av de grunder som anförts i besvären.</p>
    <p>Se även HFD 2012:6 och HFD 2.3.2011 L 540.</p>
  </dcterms:abstract>
</finlex:document>
