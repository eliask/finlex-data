<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201303140</dcterms:identifier>
  <finlex:ecliIdentifier>ECLI:FI:KHO:2013:T3140</finlex:ecliIdentifier>
  <dcterms:title>3.10.2013/3140 HFD:2013:154</dcterms:title>
  <dcterms:description>
    <p>
      <span>Kommunalärende</span>
      <span>Privaträttsligt avtal</span>
      <span>Förvaltningsbeslut</span>
      <span>Avtals bindande verkan</span>
      <span>Återkallande av beslut</span>
    </p>
  </dcterms:description>
  <finlex:registerNumber>3959/3/11 och 136/3/12</finlex:registerNumber>
  <dcterms:issued>2013-10-03</dcterms:issued>
  <finlex:fileCopyNumber>3140</finlex:fileCopyNumber>
  <dcterms:abstract>
    <p>Lokalitetsverket i R stad hade med en kungörelse till gemensam försäljning bjudit ut 39 aktielägenheter i centrum av staden. Stadsstyrelsen hade 2.11.2009 beslutat sälja aktielägenheterna till aktiebolaget H Ab till det pris som bolaget bjudit för lägenheterna.</p>
    <p>Därefter beslöt stadsstyrelsen 8.2.2010 upphäva sitt beslut från 2.11.2009 samt att avslå samtliga anbud på lägenheterna och återremittera försäljningsärendet till Lokalitetsverket för ny beredning.</p>
    <p>Frågan huruvida det hade uppstått ett bindande avtal mellan R stad och H Ab och vilken betydelse stadsstyrelsens beslut 2.11.2009 kunde ha för denna obligationsrättsliga relation mellan staden och H Ab var inte en fråga som kunde avgöras med anledning av kommunalbesvär, som är förvaltningsrättskipning.</p>
    <p>Däremot var det möjligt att i förvaltningsrättskipning pröva huruvida stadstyrelsens beslut att sälja lägenheterna till H Ab till det pris som bolaget bjudit för lägenheterna innebar en sådan förvaltningsrättslig begränsning för stadsstyrelsen att den inte utan bolagets samtycke kunde upphäva sitt beslut. Stadsstyrelsens beslut 2.11.2009 hade inte blivit förvaltningsrättsligt bindande för stadsstyrelsen, vilket framgick redan av det faktum att stadsstyrelsen hade mottagit ett yrkande om rättelse (omprövning) av beslutet, varför det inte hade vunnit laga kraft när stadsstyrelsen fattade sitt beslut 8.2.2010.</p>
    <p>Från förvaltningsprocessuell synvinkel innebar både stadsstyrelsens beslut att sälja lägenheterna och dess beslut att återkalla försäljningsbeslutet att stadsstyrelsen hade utövat sin behörighet att besluta om vilka privaträttsliga rättshandlingar staden skulle vidta. Stadsstyrelsens beslut att sälja aktielägenheterna till H Ab hade inte för bolaget skapat någon sådan rättslig ställning som skulle ha skyddats av offentligrättsliga rättsregler. I saken hade inte framgått att stadsstyrelsen med sitt beslut 8.2.2010 skulle ha utövat sin prövningsrätt för något annat än tillåtet ändamål.</p>
    <p>Kommunallagen 23 §, 87 a § 4 mom. samt 87 c och 87 d §</p>
    <p>Rovaniemi stads förvaltningsstadga och instruktion 6 § och 18 §</p>
  </dcterms:abstract>
</finlex:document>
