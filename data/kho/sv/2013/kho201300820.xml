<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201300820</dcterms:identifier>
  <finlex:ecliIdentifier>ECLI:FI:KHO:2013:T820</finlex:ecliIdentifier>
  <dcterms:title>7.3.2013/820 HFD:2013:40</dcterms:title>
  <dcterms:description>
    <p>
      <span>Mervärdesskatt</span>
      <span>Skattepliktig försäljning</span>
      <span>Undantag från skatteplikt på försäljning</span>
      <span>Hälso- och sjukvård</span>
      <span>Psykologtjänster utförda av aktiebolag</span>
      <span>Tillstånd att tillhandahålla privata hälso- och sjukvårdstjänster</span>
      <span>Anmälan om självständig yrkesutövning</span>
    </p>
  </dcterms:description>
  <finlex:registerNumber>3407/2/10</finlex:registerNumber>
  <dcterms:issued>2013-03-07</dcterms:issued>
  <finlex:fileCopyNumber>820</finlex:fileCopyNumber>
  <dcterms:abstract>
    <p>A Ab hade åren 2006 - 2008 vid sidan av sin övriga verksamhet sålt psykologtjänster som bolagets huvuddelägare B utförde. B var utbildad psykolog och hade under nämnda tid varit införd i registret över tillhandahållare av privat service som självständig yrkesutövande psykolog.</p>
    <p>Med hänsyn till bestämmelserna i mervärdesskattedirektivet 2006/112/EG och i det tidigare sjätte mervärdesskattedirektivet 77/388/EEG om försäljning av skattefria hälso- och sjukvårdstjänster, unionsdomstolens rättspraxis som gällde tolkningen av dessa bestämmelser samt tjänsternas karaktär och syfte, betraktades de psykologtjänster som A Ab:s huvuddelägare B producerade som sådana hälso- och sjukvårdstjänster som var befriade från skatt enligt mervärdesskattelagen och -direktivet, eftersom vården gavs av en yrkesutbildad person inom hälso- och sjukvården, B, som bedrev sin verksamhet med stöd av en rätt som grundade sig på lag och med stöd av lag var införd i nämnda register. Det saknade betydelse att A Ab inte hade sådant tillstånd att tillhandahålla hälso- och sjukvårdstjänster som avses i 4 § i lagen om privat hälso- och sjukvård. A Ab skulle följaktligen inte betala mervärdesskatt för de psykologtjänster som B utförde.</p>
    <p>Efterbeskattningar för räkenskapsperioderna 21.4.2006 - 30.11.2006, 1.12.2006 - 30.11.2007 och 1.12.2007 - 30.11.2008.</p>
    <p>Mervärdesskattelagen 1 § 1 mom. 1 punkten, 34 § 1 mom. och 35 §<br/> Rådets sjätte mervärdesskattedirektiv77/388/EEG artikel 13.A.1.c och 13 A.2<br/> Rådets direktiv 2006/112/EG om ett gemensamt system för mervärdesskatt artikel 132.1c samt artiklarna 133 och 134<br/> Lagen om privat hälso- och sjukvård (152/1990) 2 §, 3 § och 4 §<br/> Lagen om yrkesutbildade personer inom hälso- och sjukvården (559/1994) 2 § och 5 §<br/> Unionens domstols domar C-45/01, Dornier och C-141/00, Kügler</p>
  </dcterms:abstract>
</finlex:document>
