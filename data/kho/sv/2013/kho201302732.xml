<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201302732</dcterms:identifier>
  <finlex:ecliIdentifier>ECLI:FI:KHO:2013:T2732</finlex:ecliIdentifier>
  <dcterms:title>6.9.2013/2732 HFD:2013:141</dcterms:title>
  <dcterms:description>
    <p>
      <span>Inkomstbeskattning</span>
      <span>Av arbetsgivaren ordnad företagshälsovård</span>
      <span>Sjukkostnadsförsäkring</span>
      <span>Sedvanlig och skälig personalförmån</span>
    </p>
  </dcterms:description>
  <finlex:registerNumber>2312/2/12</finlex:registerNumber>
  <dcterms:issued>2013-09-06</dcterms:issued>
  <finlex:fileCopyNumber>2732</finlex:fileCopyNumber>
  <dcterms:abstract>
    <p>A:s arbetsgivare planerade att teckna en gruppsjukkostnadsförsäkring för alla sina anställda. Försäkringen skulle komplettera den lagstadgade förebyggande företagshälsovården och den företagshälsovård som gavs av allmänläkare och täcka kostnaderna för vården av sjukdom eller skada, när vården gavs av en läkare som var anställd av det företag som tillhandahöll företagshälsovårdstjänsterna. Kostnader skulle ersättas till ett belopp av högst 10 000 euro per sjukdom eller skada och högst 400 euro av kostnaden för ett vårddygn på sjukhus.</p>
    <p>I försäkringen ingick ett självriskbelopp, som skulle komma att vara 30 euro per läkarbesök och 30 procent av kostnaderna för operativa ingrepp. Försäkringen skulle inte täcka bland annat tandvård, kosmetiska åtgärder, undersökningar i anslutning till graviditet, fysikalisk vård eller kostnader för läkemedel. Den genomsnittliga försäkringspremien per anställd skulle uppgå till 441,75 euro per år.</p>
    <p>Högsta förvaltningsdomstolen ansåg att för A inte uppstod någon skattepliktig förvärvsinkomst till följd av att arbetsgivaren betalade nämnda försäkringspremier.</p>
    <p>Centralskattenämndens förhandsavgörande för skatteåret 2012.</p>
    <p>Inkomstskattelagen 69 § 1 mom. 1 punkten</p>
  </dcterms:abstract>
</finlex:document>
