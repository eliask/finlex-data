<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201301043</dcterms:identifier>
  <finlex:ecliIdentifier>ECLI:FI:KHO:2013:T1043</finlex:ecliIdentifier>
  <dcterms:title>22.3.2013/1043</dcterms:title>
  <dcterms:description>
    <p>
      <span>Startstöd till unga jordbrukare</span>
      <span>Ägare till jordbruksföretag</span>
      <span>Etablering som ägare till jordbruksföretag</span>
      <span>Tidigare verksamhet inom jordbruket</span>
      <span>Beviljande av stöd</span>
      <span>Villkor för att bevilja stöd</span>
      <span>Beskattningssammanslutning</span>
      <span>Företagarinkomst</span>
      <span>Unionens domstols avgörande</span>
    </p>
  </dcterms:description>
  <finlex:registerNumber>976/2/11 ,976/2/11</finlex:registerNumber>
  <dcterms:issued>2013-03-22</dcterms:issued>
  <finlex:fileCopyNumber>1043</finlex:fileCopyNumber>
  <dcterms:abstract>
    <p>X, som sedan år 2002 hade varit delägare i jordbrukssammanslutningen Y, hade 8.7.2010 hos närings-, trafik- och miljöcentralen (NTM-centralen) ansökt om startstöd till unga jordbrukare. Ansökan gjordes med hänvisning till generationsväxling, som baserade sig på ett 9.9.2009 uppgjort gåvobrev.</p>
    <p>X:s ansökan om stöd hade avslagits genom beslut av NTM-centralen och landsbygdsnäringarnas besvärsnämnd. Avslagen hade grundat sig på slutsatsen att beloppet av ändringssökandens företagarinkomst varit sådant att han skulle anses redan år 2002 ha etablerat sig som ägare till ett jordbruksföretag på ett sätt som utgjorde hinder för att bevilja startstöd till unga jordbrukare.</p>
    <p>I ärendet var det fråga om tolkningen av unionsrättens begrepp "etablering som ägare till ett jordbruksföretag". Med hänvisning till unionens domstols avgörande om tolkningen av nämnda begrepp konstaterade högsta förvaltningsdomstolen att enbart bestämmelserna om företagarinkomst inte hade gett NTM-centralen och besvärsnämnden orsak att anse att X skulle ha etablerat sig som ägare till ett jordbruksföretag redan före den generationsväxling som han hade uppgett som grund för sin ansökan.</p>
    <p>Eftersom den tidigare verksamheten hos den som ansökt om stöd i regel skulle bedömas enligt samma kriterier som den verksamhet som låg till grund för ansökan om stöd, och då man beaktade utredningen om X:s tidigare verksamhet, ordalydelsen i artikel 22 i rådets f örordning (EG) nr 1698/2005 samt målsättningarna för rådets förordning och för lagen om strukturstöd, som kompletterade förordningen nationellt, ansågs det inte att X skulle ha etablerat sig som ägare till ett jordbruksföretag före den generationsväxling som han uppgett som grund för sin ansökan. Högsta förvaltningsdomstolen upphävde de överklagade besluten och återförvisade stödärendet till NTM-centralen för ny behandling och bedömning av övriga förutsättningar för att bevilja stödet.</p>
    <p>Rådets förordning (EG) nr 1698/2005 om stöd för landsbygdsutveckling från Europeiska jordbruksfonden för landsbygdsutveckling artiklarna 20 och 22</p>
    <p>Kommissionens förordning (EG) nr 1974/2006 om tillämpningsföreskrifter för rådets förordning (EG) nr 1698/2005 om stöd för landsbygdsutveckling från Europeiska jordbruksfonden för landsbygdsutveckling, artikel 13</p>
    <p>Lagen om strukturstöd till jordbruket 1 §, 3 § 1 mom., 4 § 1 mom. 2 punkten och 2 mom., 6 § 1 och 3 mom., 8 § 2 - 4 mom.</p>
    <p>Statsrådets förordning om investeringsstöd för gårdsbruk och om startstöd till unga jordbrukare 9 § 1 och 2 mom., 16 § 1 och 3 mom., 18 §, 19 § och 40 §</p>
    <p>Inkomstskattelagen 4 § 2 punkten</p>
    <p>Se Unionens domstols dom 25.10.2012 i målet C-592/11 samt HFD 2013:24</p>
    <p>Ärendet har avgjorts av förvaltningsråden Ahti Vapaavuori, Matti Halén, Eila Rother, Hannele Ranta-Lassila och Timo Viherkenttä. Ärendets föredragande var Mia Ekman.</p>
  </dcterms:abstract>
</finlex:document>
