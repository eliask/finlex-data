<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201304096</dcterms:identifier>
  <finlex:ecliIdentifier>ECLI:FI:KHO:2013:T4096</finlex:ecliIdentifier>
  <dcterms:title>31.12.2013/4096 HFD:2013:202</dcterms:title>
  <dcterms:description>
    <p>
      <span>Offentlig upphandling</span>
      <span>Förhandlat förfarande</span>
      <span>Upphandlingsenhets felaktiga förfarande</span>
      <span>Hanteringssystem för rökgaser från avfallsförbränning</span>
      <span>Förutsättningarna för gottgörelse</span>
    </p>
  </dcterms:description>
  <finlex:registerNumber>1100/3/11</finlex:registerNumber>
  <dcterms:issued>2013-12-31</dcterms:issued>
  <finlex:fileCopyNumber>4096</finlex:fileCopyNumber>
  <dcterms:abstract>
    <p>En upphandlande enhet konkurrensutsatte i ett förhandlat förfarande upphandlingen av ett hanteringssystem för rökgaser från avfallsförbränning. Vid jämförelsen av anbuden ändrade den upphandlande enheten de tekniska data som A uppgett i sitt anbud, vilket ledde till att B:s anbud valdes som det totalekonomiskt mest fördelaktiga.</p>
    <p>Marknadsdomstolen ansåg att den upphandlande enheten hade förfarit felaktigt genom att vid jämförelsen av anbuden ensidigt ändra de tekniska värden som A hade uppgett i sitt bindande anbud. Marknadsdomstolen ansåg att utan dessa ändringar skulle A ha haft en realistisk möjlighet att få kontraktet och ålade den upphandlande enheten att till A i gottgörelse betala 400 000 euro.</p>
    <p>Högsta förvaltningsdomstolen upphävde marknadsdomstolens beslut om skyldighet att betala gottgörelse och avslog A:s ansökan. Enligt högsta domstolen hade ett felfritt förfarande i saken inneburit att den upphandlande enheten hade fortsatt förhandlingarna med A om tekniska data i A:s anbud. Högsta förvaltningsdomstolen ansåg också att det inte kunde anses uteslutet att förhandlingarna hade lett till ändringar i A:s anbud. Följaktligen kunde man inte konstatera att A skulle ha haft realistiska möjligheter att få kontraktet om förfarandet hade varit felfritt.</p>
    <p>Lagen om offentlig upphandling 76 § 1 mom. 4 punkten (348/2007)</p>
  </dcterms:abstract>
</finlex:document>
