<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201301643</dcterms:identifier>
  <finlex:ecliIdentifier>ECLI:FI:KHO:2013:T1643</finlex:ecliIdentifier>
  <dcterms:title>10.5.2013/1643 HFD:2013:89</dcterms:title>
  <dcterms:description>
    <p>
      <span>Mervärdesskatt</span>
      <span>Skattepliktig försäljning</span>
      <span>Eget bruk av tjänster</span>
      <span>Vederlagsfri överlåtelse</span>
      <span>Försäljning av bredbandsanslutningar</span>
      <span>Överlåtelse av vara till kund som ingått anslutningsavtal</span>
      <span>Kampanjprodukt</span>
      <span>Gåva på köpet</span>
    </p>
  </dcterms:description>
  <finlex:registerNumber>406/2/12</finlex:registerNumber>
  <dcterms:issued>2013-05-10</dcterms:issued>
  <finlex:fileCopyNumber>1643</finlex:fileCopyNumber>
  <dcterms:abstract>
    <p>De kunder som under en kampanj år 2007 hade ingått ett 12 månaders avtal om bredbandsanslutning med datakommunikationsföretaget A Ab hade som gåva av bolaget fått en digibox eller trådlös basstation. Gåvorna hade överlåtits till dessa kunder omedelbart när avtalet ingicks.</p>
    <p>Det gällde att avgöra om A Ab skulle anses ha överlåtit gåvorna till kunderna utan vederlag på ett sätt som medförde beskattning av eget bruk av varor eller mot vederlag till en pris som täckte såväl bredbandsanslutningen som gåvan. Med hänsyn till affärstransaktionens faktiska karaktär och den i mervärdesskattesystemet omfattade principen att skatt inte ska kumuleras, skulle värdet av den gåva som de kunder som tecknat anslutningsavtal fått ”på köpet” anses ha ingått i priset på den anslutning som företaget sålt till kunden, varför överlåtelserna av gåvorna skulle anses ha skett mot vederlag. Den omständigheten att priset på bredbandsanslutningen hade varit detsamma såväl före kampanjen som efter den saknade i detta sammanhang betydelse.</p>
    <p>A Ab skulle inte betala mervärdesskatt enligt bestämmelserna om eget bruk av varor för de gåvor som bolaget överlät till de kunder som tecknat anslutningsavtal. De besvär som Enheten för bevakning av skattetagarnas rätt hade anfört avslogs.</p>
    <p>Efterbeskattning för räkenskapsperioden 1.1. - 31.12.2007.</p>
    <p>Mervärdesskattelagen 1 § 1 mom. 1 punkten, 20 §, 21 § och 73 §<br/> Rådets direktiv 2006/112/EG om ett gemensamt system för mervärdesskatt, artikel 16.1</p>
    <p>Jfr HFD 27.12.2011 L 3757.</p>
  </dcterms:abstract>
</finlex:document>
