<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201300818</dcterms:identifier>
  <finlex:ecliIdentifier>ECLI:FI:KHO:2013:T818</finlex:ecliIdentifier>
  <dcterms:title>7.3.2013/818 HFD:2013:38</dcterms:title>
  <dcterms:description>
    <p>
      <span>Terrängtrafiklag</span>
      <span>Besvärsrätt</span>
      <span>Lokal miljöskyddsförening</span>
      <span>Regionala förbud och begränsningar</span>
      <span>Lindring av beslut om begränsning av terrängtrafik</span>
    </p>
  </dcterms:description>
  <finlex:registerNumber>3266/1/12</finlex:registerNumber>
  <dcterms:issued>2013-03-07</dcterms:issued>
  <finlex:fileCopyNumber>818</finlex:fileCopyNumber>
  <dcterms:abstract>
    <p>Frågan gällde huruvida en lokal miljöskyddsförening hade rätt att överklaga närings-, trafik- och miljöcentralens (NTM-centralens) beslut att på ansökan av kommunstyrelsen lindra ett beslut om begränsning av terrängtrafik som fattats med stöd av terrängtrafiklagen.</p>
    <p>I terrängtrafiklagen fanns inga uttryckliga bestämmelser om besvärsrätten i en situation som denna. Det var inte frågan om ett beslut som avses i 31 § i terrängtrafiklagen, utan om ett avgörande som avses i lagens 12 §. Vid överklagande av ett sådant beslut av NTM-centralen iakttas med beaktande av 7 § 2 mom. i förvaltningsprocesslagen vad som föreskrivs i förvaltningsprocesslagen. Besvärsrätten skulle således bedömas utgående från vad som föreskrivs i 6 § 1 mom. i förvaltningsprocesslagen.</p>
    <p>Ett beslut som avses i 12 § i terrängtrafiklagen fattas med iakttagande i tillämpliga delar av vad som föreskrivs i 9 § i terrängtrafiklagen. Med hänsyn till miljöskyddsföreningens syfte och föremålet för dess verksamhet enligt vad som framgick av dess stadgar, kunde föreningen betraktas som ett sådant i 9 § 1 mom. i terrängtrafiklagen avsett samfund som berörs av saken. Följaktligen kunde föreningen till exempel göra en framställning om att regionala förbud och begränsningar skulle införas eller ändras. Med hänsyn till målsättningarna för sådana regionala förbud och begränsningar som avses i 8 § i terrängtrafiklagen, deras praktiska betydelse samt den ställning som samfund har enligt terrängtrafiklagen, påverkade föreningens fördel direkt av NTM-centralens beslut att lindra det regionala förbudet.</p>
    <p>Föreningen hade på ovan nämnda grunder besvärsrätt i ärendet.</p>
    <p>Terrängtrafiklagen 8 §, 9 § 1 och 2 mom., 12 §, 30 § 1 och 2 mom., 31 §<br/> Förvaltningsprocesslagen 6 § 1 mom. och 7 § 2 mom.</p>
    <p>Se och jfr avgöranden som gällt sjötrafiklagen, HFD 16.6.1998 L 1138 och HFD 31.5.2007 L 1465 samt HFD 1987-A-57, som gällde byggnadsskydd.</p>
  </dcterms:abstract>
</finlex:document>
