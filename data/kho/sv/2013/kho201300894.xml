<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201300894</dcterms:identifier>
  <finlex:ecliIdentifier>ECLI:FI:KHO:2013:T894</finlex:ecliIdentifier>
  <dcterms:title>13.3.2013/894 HFD:2013:43</dcterms:title>
  <dcterms:description>
    <p>
      <span>Markanvändning och byggande</span>
      <span>Sökande av bygglov</span>
      <span>Innehav av byggplats</span>
      <span>Tomt</span>
      <span>Samägande</span>
      <span>Avtal om delad besittning</span>
      <span>Återkallande av samtycke</span>
      <span>Avtals bindande kraft</span>
    </p>
  </dcterms:description>
  <finlex:registerNumber>2941/1/11</finlex:registerNumber>
  <dcterms:issued>2013-03-13</dcterms:issued>
  <finlex:fileCopyNumber>894</finlex:fileCopyNumber>
  <dcterms:abstract>
    <p>En person, som tillsammans med andra ägde en enligt den bindande tomtindelningen i detaljplanen för området bildad tomt, ansökte om bygglov för en bostadsbyggnad på tomten. Byggnadsnämnden hade avslagit ansökan på den grunden att sökanden inte var innehavare av byggplatsen, eftersom de övriga ägarna till tomten inte hade samtyckt till ansökan, utan före byggnadsnämndens beslut hade återkallat sitt samtycke. Ägarna hade tidigare ingått ett avtal om delad besittning av tomten. Avtalet hade inskrivits.</p>
    <p>I målet gällde det att först ta ställning till huruvida avtalet om delad besittning överhuvudtaget skulle tillmätas betydelse vid bedömningen av om sökanden innehade byggplatsen på det sätt som avses i 131 § 1 mom. i markanvändnings- och bygglagen. Härefter gällde det ännu att ta ställning till om avtalet kunde betraktas som tillräcklig utredning om att sökanden innehade byggplatsen på det sätt som förutsätts i nämnda lagrum.</p>
    <p>Högsta förvaltningsdomstolen konstaterade att avtalet om delad besittning kunde betraktas som utredning om innehav av byggplats. När man dessutom beaktade avtalets karaktär, nämligen att man med det hade haft för avsikt att för lång tid framöver komma överens om dispositionen av marken på tomten, samt de omständigheter som även annars framgick av handlingarna, hade de övriga ägarnas ensidiga återkallelse av samtycke inte sådan betydelse att bygglovsansökan av denna anledning skulle avslås.</p>
    <p>Markanvändnings- och bygglagen 131 § 1 mom.</p>
  </dcterms:abstract>
</finlex:document>
