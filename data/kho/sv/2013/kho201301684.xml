<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201301684</dcterms:identifier>
  <finlex:ecliIdentifier>ECLI:FI:KHO:2013:T1684</finlex:ecliIdentifier>
  <dcterms:title>15.5.2013/1684 HFD:2013:91</dcterms:title>
  <dcterms:description>
    <p>
      <span>Markanvändning och byggande</span>
      <span>Generalplan</span>
      <span>Stranddelgeneralplan</span>
      <span>Innehållskrav</span>
      <span>Naturvärden</span>
      <span>Jämlikt bemötande</span>
      <span>Omvandling av strandlinje</span>
      <span>Dimensionering</span>
      <span>Byggrätt</span>
      <span>Exploateringsgrad</span>
      <span>Redan existerande tät bebyggelse</span>
    </p>
  </dcterms:description>
  <finlex:registerNumber>3675/1/11</finlex:registerNumber>
  <dcterms:issued>2013-05-15</dcterms:issued>
  <finlex:fileCopyNumber>1684</finlex:fileCopyNumber>
  <dcterms:abstract>
    <p>Vid planläggning används för vattendragen individuella dimensioneringstal, som är beroende av bland annat vattendragets och strändernas naturvärden, vattenväxlingen, vattendjupet samt i vilken mån bebyggelse är möjlig eller byggnader redan finns längs stränderna. När så kallad omvandlad strandlinje används vid dimensioneringen av byggrätterna, försöker man bland annat anpassa byggandets omfång till naturvärdena i området samt vattendragets tålighet samt särskilt ta hänsyn till hur nära den motsatta stranden är på platser där vattendraget är smalt samt att det på platser med smala markområden, såsom på näs och uddar, kanske inte är möjligt att placera byggnaderna tillräckligt långt från strandlinjen. I det praktiska planläggningsarbetet är längden av den omvandlade strandlinjen tillsammans med dimensioneringstalet ett vanligt hjälpmedel vid dimensioneringen av den byggrätt som i en generalplan kan anvisas på olika strandområden och således även på olika moderfastigheter, med hänsyn till innehållskraven för en plan enligt 39 § och 73 § i markanvändnings- och bygglagen. Vidare ska principen i 6 § i Finlands grundlag beaktas när byggrätt anvisas på moderfastigheter och från dessa bildade fastigheter.</p>
    <p>Om man vid planläggningen dimensionerade byggrätten utan att räkna med de på strandgeneralplanens strandområden belägna, i stranddetaljplaner anvisade byggplatserna, strandbastubyggnader som uppförts i anslutning till existerande gårdscentrum samt de möjligheter att bygga som dessa innebar, medförde detta i förening med den omvandlingsmetod som använts i strandgeneralplanen till en sådan dimensionering av byggrätten att exploateringen av området blev tydligt högre än vad man kunde sluta sig till om man endast såg på de kalkylerade exploateringstalen. Ett lågt eller högt kalkylerat exploateringstal hade ingen självständig betydelse vid bedömningen av om en strandgeneralplan uppfyllde föreskrivna innehållskrav.</p>
    <p>När man gjorde en helhetsbedömning och ytterligare beaktade särdragen hos planområdets största sjö och övriga sjöar samt de värdefulla områden som framgick av utredningen över naturförhållandena på området, kunde man också på kartan se att byggnader, delvis i grupper med flera byggplatser, skulle komma att placeras även sådana områden som var värdefulla från natur- eller landskapssynpunkt samt på områden som enligt de utredningar som låg till grund för planen var dåliga byggplatser eller helt odugliga för detta ändamål.</p>
    <p>När man i en situation som den ovan nämnda anvisade ytterligare byggrätt, gällde det att notera att den täta bebyggelse som tidigare tillåtits uppstå på området skulle komma att minska antalet byggplatser som kunde anvisas där. Även om denna minskning i praktiken innebar att alla markägare inte kunde anvisas en lika omfattande byggrätt som den som redan utnyttjats på vissa strandområden, innebar kravet på jämlikt bemötande inte att man genom att hänvisa till den mycket täta bebyggelse som tidigare uppstått på vissa platser inom planområdet skulle ha kunnat anvisa flera byggplatser där än vad som var möjligt med hänsyn till de krav på innehållet i en strandgeneralplan om vilka föreskrivs i 39 § och 73 § i markanvändnings- och bygglagen. Strandgeneralplanen motsvarade således inte de krav på innehållet i en sådan plan som föreskrivs i 39 och 73 § i markanvändnings- och bygglagen.</p>
    <p>Markanvändnings- och bygglagen 9 §, 39 § och 73 §<br/> Finlands grundlag 6 §</p>
  </dcterms:abstract>
</finlex:document>
