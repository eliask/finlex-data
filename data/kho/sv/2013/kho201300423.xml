<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201300423</dcterms:identifier>
  <finlex:ecliIdentifier>ECLI:FI:KHO:2013:T423</finlex:ecliIdentifier>
  <dcterms:title>5.2.2013/423 HFD:2013:24</dcterms:title>
  <dcterms:description>
    <p>
      <span>Startstöd till unga jordbrukare</span>
      <span>Ägare till jordbruksföretag</span>
      <span>Etablering som ägare till jordbruksföretagare</span>
      <span>Tidigare verksamhet inom jordbruket</span>
      <span>Avbruten utbetalning av stöd</span>
      <span>Villkor för att bevilja stöd</span>
      <span>Jordbruk i bolagsform</span>
      <span>Företagarinkomst</span>
      <span>Förhandsavgörande av unionens domstol</span>
    </p>
  </dcterms:description>
  <finlex:registerNumber>313/2/10</finlex:registerNumber>
  <dcterms:issued>2013-02-05</dcterms:issued>
  <finlex:fileCopyNumber>423</finlex:fileCopyNumber>
  <dcterms:abstract>
    <p>Ändringssökanden hade på ansökan beviljats startstöd till unga jordbrukare på den grunden att han köpt sin hemgård. Stödmyndigheten hade dock senare beslutat avbryta utbetalningen av stödet med hänvisning till att ändringssökanden inte uppfyllde villkoren för att beviljas stöd. Ändringssökanden hade tidigare varit minoritetsaktieägare och verkställande direktör i ett aktiebolag till vars verksamhetsområde hade hört bland annat att föda upp slaktsvin.</p>
    <p>Högsta förvaltningsdomstolen hade att ta ställning till om stödmyndigheten hade haft rätt att avbryta utbetalningen av startstödet på den grunden att ändringssökandens stödansökan borde ha avslagits till följd av hans tidigare verksamhet, då ändringssökanden inte kunde betraktas som en jordbruksföretagare som för första gången etablerade sig som ägare till jordbruksföretag.</p>
    <p>Sedan högsta förvaltningsdomstolen fått unionens domstols förhandsavgörande om bland annat tolkningen av artikel 22 i Rådets förordning (EG) nr 1698/2005 om stöd för landsbygdsutveckling från Europeiska jordbruksfonden för landsbygdsutveckling, upphävde högsta förvaltningsdomstolens de beslut av arbetskrafts- och näringscentralen i Södra Österbotten samt landsbygdsnäringarnas besvärsnämnd vilka överklagats och med vilka utbetalningen av stödet avbrutits. Besluten upphävdes på den grunden att de hade varit lagstridiga.</p>
    <p>I sitt beslut ansåg högsta förvaltningsdomstolen att när ett av villkoren för att en fysisk person som idkade jordbruk såsom delägare i ett aktiebolag skulle kunna beviljas startstöd var att han eller hon förvärvade bestämmanderätten i bolaget, hade ändringssökanden A, som hade ägt 30 procent av bolaget inte haft tillräcklig bestämmanderätt i X Ab. När A tidigare varit verksam i nämnda bolag hade han inte med stöd av sin ägarandel eller sin övriga ställning i bolaget haft en sådan faktisk och kontinuerlig bestämmanderätt över gården och dess skötsel att det kunde anses att han redan medan han varit verksam i bolaget skulle ha etablerat sig som ägare till jordbruksföretag. Den omständigheten att A hade varit verkställande direktör i bolaget gav inte anledning att bedöma saken på ett annat sätt. Med hänsyn till att de förutsättningar för beviljande av stöd om vilka föreskrevs i artikel 22 i rådets förordning skulle bedömas som en enda helhet, hade inte heller den andel av X Ab:s inkomster som A:s ägarandel i bolaget motsvarade eller A:s löneinkomst från bolaget avgörande eller självständig betydelse i ärendet.</p>
    <p>Rådets förordning (EG) nr 1698/2005 om stöd för landsbygdsutveckling från Europeiska jordbruksfonden för landsbygdsutveckling artiklarna 20 och 22<br/> Kommissionens förordning (EG) nr 1974/2006 om tillämpningsföreskrifter för rådets förordning (EG) nr 1698/2005 om stöd för landsbygdsutveckling från Europeiska jordbruksfonden för landsbygdsutveckling, artikel 13<br/> Lagen om strukturstöd till jordbruket 3 § 1 mom., 6 § 1 och 3 mom., 8 § 2 - 4 mom. samt 46 §<br/> Statsrådets förordning om investeringsstöd för gårdsbruk och om startstöd till unga jordbrukare 3 § 1 mom., 16 § 1 och 3 mom. samt 18 §</p>
  </dcterms:abstract>
</finlex:document>
