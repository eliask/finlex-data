<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201300300</dcterms:identifier>
  <finlex:ecliIdentifier>ECLI:FI:KHO:2013:T300</finlex:ecliIdentifier>
  <dcterms:title>25.1.2013/300 HFD:2013:16</dcterms:title>
  <dcterms:description>
    <p>
      <span>Rättshjälp</span>
      <span>Rättegångsbiträdes arvode</span>
      <span>Inlämnande av rättshjälpsbeslut och arvodesfaktura</span>
    </p>
  </dcterms:description>
  <finlex:registerNumber>571/3/12</finlex:registerNumber>
  <dcterms:issued>2013-01-25</dcterms:issued>
  <finlex:fileCopyNumber>300</finlex:fileCopyNumber>
  <dcterms:abstract>
    <p>I ett ärende som gällde omhändertagande av barn hade rättegångsbiträdet i sin besvärsskrift 14.1.2011 meddelat att hans huvudman beviljas rättshjälp och att han kommer att lämna en arvodesfaktura. Förvaltningsdomstolen hade upprepade gånger uppmanat rättegångsbiträdet att lämna in rättshjälpsbeslutet och arvodesfakturan, men detta hade inte skett. I sitt avgörande 14.7.2011 hade förvaltningsdomstolen inte yttrat något som gällde rättshjälp. Ombudet lämnade 25.8.2011 till förvaltningsdomstolen ett 23.6.2011 daterat rättshjälpsbeslut samt sin faktura. Förvaltningsdomstolen avslog med sitt överklagade beslut rättegångsbiträdets yrkande om betalning av arvodet.</p>
    <p>Med anledning av rättegångsbiträdets besvär ansåg högsta förvaltningsdomstolen utgångspunkten vara den att sedan handläggningen av huvudsaken avslutats är det inte längre möjligt att med stöd av rättshjälpslagen förordna att till ett rättegångsbiträde ska betalas ersättning eller arvode. Det är dock motiverat att man kan gå till väga på detta sätt om det har berott på domstolen och inte på rättegångsbiträdet att inget beslut om arvodet har fattats. Fastän rättegångsbiträdet bär ansvar för att självmant ge in sin arvodesfaktura till domstolen, är det förståeligt om rättegångsbiträdet inte alltid kan lämna fakturan i anslutning till besvärsskriften, i synnerhet om det kan väntas att ytterligare åtgärder kommer att vidtas i ärendet. I ett skriftligt förvaltningsprocessuellt förfarande förutsätter därför rättegångsbiträdets intresse att domstolen innan den avgör ärendet uppmanar rättegångsbiträdet att ge in sin faktura och att även en tillräcklig frist sätts ut för inlämningen av fakturan. Om rättegångsbiträdet inte har haft en verklig möjlighet att ge in fakturan, är det motiverat att beslut om rättegångsbiträdets arvode och kostnadsersättning fattas i efterhand.</p>
    <p>I det aktuella fallet hade förvaltningsdomstolen upprepade gånger begärt att få rättshjälpsbeslutet och fakturan över de åtgärder som rättegångsbiträdet dittills företagit. Följaktligen hade det inte berott på förvaltningsdomstolen utan på rättegångsbiträdets eget förfarande att arvodet och kostnadsersättningen inte hade bestämts att utbetalas. Högsta förvaltningsdomstolen ansåg att det inte fanns någon grund på vilken förvaltningsdomstolen efter att ärendets handläggning avslutats borde ha betalt arvode och kostnadsersättning till rättegångsbiträdet. Av denna anledning beslöt högsta förvaltningsdomstolen att låta ärendet sluta på det sätt som framgick av förvaltningsdomstolens beslut.</p>
    <p>Rättshjälpslagen 17 § 1 mom. och 18 § 2 och 3 mom.</p>
  </dcterms:abstract>
</finlex:document>
