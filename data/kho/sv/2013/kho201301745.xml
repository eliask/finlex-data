<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201301745</dcterms:identifier>
  <finlex:ecliIdentifier>ECLI:FI:KHO:2013:T1745</finlex:ecliIdentifier>
  <dcterms:title>22.5.2013/1745 HFD:2013:96</dcterms:title>
  <dcterms:description>
    <p>
      <span>Beskattning av inkomst av näringsverksamhet</span>
      <span>Inkomstkälla</span>
      <span>Överföring av egendom från en inkomstkälla till en annan</span>
      <span>Beskattningsförfarande</span>
      <span>Sökande av ändring i beskattningen</span>
      <span>Besvärsrätt</span>
      <span>Besluts överklagbarhet</span>
      <span>Behov av rättsskydd</span>
      <span>Besluts bindande verkan</span>
      <span>Inverkan på skattens belopp</span>
    </p>
  </dcterms:description>
  <finlex:registerNumber>1930/2/12</finlex:registerNumber>
  <dcterms:issued>2013-05-22</dcterms:issued>
  <finlex:fileCopyNumber>1745</finlex:fileCopyNumber>
  <dcterms:abstract>
    <p>Företagsskattebyrån hade vid beskattningen av X Ab för skatteåren 2007 och 2008 efter att ha hört X Ab avvikit från X Ab:s skattedeklaration genom att anse att de aktier som X Ab ägde i Y Abp som förmögenhet hörde till X Ab:s personliga inkomstkälla och inte till anläggningstillgångarna i näringsverksamhetens inkomstkälla. Avvikelsen påverkade inte den skattepliktiga inkomsten eller förmögenheten för skatteåret.</p>
    <p>Skatterättelsenämnden hade utan prövning i sak avvisat X Ab:s yrkande om att aktierna i Y Abp skulle anses höra till anläggningstillgångarna i näringsverksamhetens inkomstkälla. Yrkandet hade avvisats med hänvisning till att X Ab inte ansågs ha något rättsskyddsbehov i saken. Förvaltningsdomstolen hade avslagit X Ab:s besvär över skatterättelsenämndens beslut.</p>
    <p>Högsta förvaltningsdomstolen ansåg att företagsskattebyrån vid verkställandet av beskattningen hade gjort ett ställningstagande som visserligen kallades beslut, men som inte hade någon bindande verkan för beskattningen under kommande år. Beslutet har således ingen sådan inverkan som ett beslut i de situationer som avses i 62 § i lagen om beskattningsförfarande eller situationer som kan jämställas med dem. Om X Ab ville ha besked om hur åtgärder som bolaget planerade att vidta under kommande år skulle komma att behandlas i beskattningen, kunde bolaget i föreskriven ordning ansöka om bindande förhandsavgörande eller förhandsbesked.</p>
    <p>Företagsskattebyråns beslut att överföra Y Abp:s aktier från X Ab:s anläggningstillgångar till förmögenheten i bolagets personliga inkomstkälla hade inte påverkat beloppet av den skatt som påförts X Ab och således hade X Ab i sina besvär inte yrkat någon ändring i bolagets beskattning. Det hades således varit i sin ordning att skatterättelsenämnden hade avvisat bolagets rättelseyrkande och förvaltningsdomstolen hade avslagit bolagets besvär. Skatteåren 2007 och 2008.</p>
    <p>Finlands grundlag 21 §<br/> Lagen om beskattningsförfarande 26 § 3 mom. och 62 § 1 mom.<br/> Förvaltningsprocesslagen 3 §, 4 §, 5 § 1 mom., 6 § 1 mom. och 53 §</p>
  </dcterms:abstract>
</finlex:document>
