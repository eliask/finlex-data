<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201300942</dcterms:identifier>
  <finlex:ecliIdentifier>ECLI:FI:KHO:2013:T942</finlex:ecliIdentifier>
  <dcterms:title>14.3.2013/942 HFD:2013:45</dcterms:title>
  <dcterms:description>
    <p>
      <span>Beskattning av inkomst av näringsverksamhet</span>
      <span>Annan i anläggningstillgångarna ingående aktie än sådan som får överlåtas skattefritt</span>
      <span>Överlåtelsevinst</span>
      <span>Överlåtelseförlust</span>
      <span>Fastställd förlust från tidigare år</span>
      <span>Ordning i vilken överlåtelseförluster avdras</span>
    </p>
  </dcterms:description>
  <finlex:registerNumber>1461/2/11</finlex:registerNumber>
  <dcterms:issued>2013-03-14</dcterms:issued>
  <finlex:fileCopyNumber>942</finlex:fileCopyNumber>
  <dcterms:abstract>
    <p>Enligt 6 b § 4 mom. (717/2004) i lagen om beskattning av inkomst av näringsverksamhet får förlust som uppkommit vid överlåtelse av andra i anläggningstillgångarna ingående aktier än sådana som får överlåtas skattefritt avdras endast från sådana skattepliktiga vinster av aktieöverlåtelser som erhållits under skatteåret och de fem därpå följande åren.</p>
    <p>Rättsfrågan i ärendet var den huruvida skatteårets överlåtelse- och upplösningsvinster skulle dras av från samma skatteårs överlåtelsevinster innan fastställda förluster från tidigare år kunde avdras, eller om fastställda förluster från tidigare år skulle dras av från skatteårets överlåtelsevinster innan skatteårets förluster avdras. Ordalydelsen i 6 b § 4 mom. i lagen om beskattning av näringsverksamhet var inte entydig i denna fråga och inte heller lagens förarbeten eller Skatteförvaltningens anvisningar gav någon ledning vid tolkningen av denna bestämmelse.</p>
    <p>Hur Skatteförvaltningens kalkyleringssystem var konstruerat eller vilka anvisningar Skatteförvaltningens hade gett för ifyllning av deklarationsblankett 71 hade ingen direkt betydelse för hur 6 b § 4 mom. i lagen om beskattning av inkomst av näringsverksamhet skulle tolkas. Bestämmelsens ordalydelse gav plats för en sådan tolkning att överlåtelseförlusterna från tidigare skatteår dras av före skatteårets förluster. Inte heller systematiken i lagen om beskattning av inkomst av näringsverksamhet förutsatte en annan tolkning.</p>
    <p>Med beaktande av ovan nämnda omständigheter skulle vid beskattningen av bolaget för skatteåret 2006 från bolagets skattepliktiga överlåtelse- och upplösningsvinster först dras av överlåtelseförlusterna från 2005 och först därefter överlåtelse- och upplösningsförlusterna från skatteåret 2006. Vid beskattningen av bolaget för skatteåret 2007 skulle från bolagets skattepliktiga överlåtelse- och upplösningsförluster först dras av den överlåtelse- och upplösningsförlust som fastställts för 2006 och därefter överlåtelse- och upplösningsförlusterna från skatteåret 2007.</p>
    <p>Skatteåren 2006 och 2007</p>
    <p>Lagen om beskattning av inkomst av näringsverksamhet 6 b § 4 mom. (717/2004)</p>
  </dcterms:abstract>
</finlex:document>
