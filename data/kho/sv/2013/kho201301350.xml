<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201301350</dcterms:identifier>
  <finlex:ecliIdentifier>ECLI:FI:KHO:2013:T1350</finlex:ecliIdentifier>
  <dcterms:title>22.4.2013/1350 HFD:2013:77</dcterms:title>
  <dcterms:description>
    <p>
      <span>Mervärdesskatt</span>
      <span>Begäran om förhandsavgörande av unionens domstol</span>
      <span>Skattepliktig försäljning</span>
      <span>Reducerad skattesats</span>
      <span>Ljudbok och e-bok</span>
    </p>
  </dcterms:description>
  <finlex:registerNumber>2088/2/11</finlex:registerNumber>
  <dcterms:issued>2013-04-22</dcterms:issued>
  <finlex:fileCopyNumber>1350</finlex:fileCopyNumber>
  <dcterms:abstract>
    <p>I ett mervärdesskatteärende gällde det för högsta förvaltningsdomstolen att avgöra om ljud- och e-böcker som lagrats på CD-skivor, CD-ROM-skivor, minnesstickor eller andra motsvarande fysiska inspelnings­underlag kunde betraktas som sådana i 85 a § 1 mom. 7 punkten avsedda böcker, på vilkas försäljning skulle tillämpas reducerad skattesats enligt första stycket i artikel 98.2 i mervärdesskattedirektivet 2006/112/EG samt punkt 6 i bilaga III till samma direktiv.</p>
    <p>Högsta förvaltningsdomstolen beslöt skjuta upp handläggningen av ärendet och med stöd av 267 aritkeln i FEUF begära förhandsavgörande av unionen domstol om följande frågor:</p>
    <p>Ska bestämmelserna i första stycket i artikel 98.2 i rådets direktiv 2006/112/EG och punkt 6 i bilaga III till samma direktiv, sådan sistnämnda punkt lyder i rådets direktiv 2009/47/EG, med hänsyn till principen om beskattningens neutralitet anses utgöra hinder för att i nationell lag föreskriva att på tryckta böcker ska tillämpas en reducerad mervärdesskattesats, men på böcker som lagrats på andra fysiska inspelningsunderlag, såsom CD- eller CD-ROM-skivor eller minnesstickor, ska tillämpas den allmänna mervärdesskattesatsen.</p>
    <p>Har det för svaret på ovan nämnda fråga betydelse huruvida<br/>  -  boken är avsedd att läsas eller avlyssnas (ljudbok),<br/>  -  det finns en tryckt bok med samma innehåll som den ljudbok eller e-bok som finns på CD- eller CD-ROM-skivan, minnesstickan eller motsvarande fysiska underlag,<br/>  -  att inspelningsunderlaget gör det möjligt att använda tekniska funktioner, såsom sökfunktioner, när det fysiska inspelningsunderlaget är något annat än papper?</p>
    <p>Centralskattenämndens förhandsavgörande för tiden 25.5.2011 - 31.12.2012.</p>
    <p>Mervärdesskattelagen 1 § 1 mom.1 punkten, 17 §, 84 § och 85 a § 1 mom. 7 punkten och 3 mom.<br/> Rådets direktiv om ett gemensamt system för mervärdesskatt 2006/112/EG artiklarna 2.1 a och 2.1 c, 14.1, 24.1, 96, 98.1, 98.2 samt bilaga III punkt 6</p>
  </dcterms:abstract>
</finlex:document>
