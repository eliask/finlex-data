<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201303833</dcterms:identifier>
  <finlex:ecliIdentifier>ECLI:FI:KHO:2013:T3833</finlex:ecliIdentifier>
  <dcterms:title>4.12.2013/3833</dcterms:title>
  <dcterms:description>
    <p>
      <span>Extraordinära rättsmedel</span>
      <span>Återställande av försutten fatalietid</span>
      <span>Miljötillstånd</span>
      <span>Synnerligen vägande skäl</span>
      <span>Ombud</span>
      <span>Kontaktuppgifter</span>
    </p>
  </dcterms:description>
  <finlex:registerNumber>3053/1/12</finlex:registerNumber>
  <dcterms:issued>2013-12-04</dcterms:issued>
  <finlex:fileCopyNumber>3833</finlex:fileCopyNumber>
  <dcterms:abstract>
    <p>Bolaget A hade ansökt om miljötillstånd. I ansökan hade som kontaktuppgifter för sökanden uppgetts bolaget A:s kontaktuppgifter samt kontaktuppgifterna till bolagets företrädare, som var kontaktperson.</p>
    <p>När ärendet var under behandling hos miljötillståndsmyndigheten, hade advokaterna C och D från Advokatbyrå B i egenskap av ombud för bolaget A satt upp ett bemötande. I bemötandet hade som processadress uppgetts kontaktuppgifterna till Advokatbyrå B. I bemötandet hade dock inte uttryckligen meddelats att ombudens uppdrag även gällde miljötillståndsärendet till övriga delar. I bemötandet hade ombuden inte heller begärt att miljönämndens beslut i sinom tid skulle sändas till ombuden. Någon sådan begäran eller begäran om komplettering av sökandens kontaktuppgifter hade inte heller framställts i något annat sammanhang.</p>
    <p>Miljötillståndsmyndighetens beslut hade i sinom tid getts efter anslag och sänts till bolaget A under den adress som bolaget uppgett i sin tillståndsansökan. Beslutet hade inte separat tillställts Advokatbyrå B.</p>
    <p>Högsta förvaltningsdomstolen ansåg att miljötillståndsmyndigheten inte kunde anses ha förfarit felaktigt genom att sända beslutet på detta sätt. Därför, och när Advokatbyrå B de facto hade fått vetskap om miljötillståndsmyndighetens beslut innan besvärstiden gått ut, hade inget sådant synnerligen vägande skäl framförts att A med stöd av det skulle återställas den försuttna fatalietiden för att anföra besvär.</p>
    <p>Förvaltningsprocesslagen 22 §, 28 § 1 mom. och 61 § 2 punkten</p>
    <p>Miljöskyddslagen 53 § 1 mom., 54 § 1 mom. och 96 § 1 mom.</p>
    <p>Miljöskyddsförordningen 9 § 1 mom. 1 punkten</p>
    <p>Förvaltningslagen 12 §, 22 § 3 mom. och 57 § 1 mom.</p>
    <p>Ärendet har avgjorts av president Pekka Vihervuori samt förvaltningsråden Matti Pellonpää, Sakari Vanhala, Riitta Mutikainen och Hannu Ranta. Föredragande Irene Mäenpää.</p>
  </dcterms:abstract>
</finlex:document>
