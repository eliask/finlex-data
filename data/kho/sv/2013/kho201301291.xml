<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201301291</dcterms:identifier>
  <finlex:ecliIdentifier>ECLI:FI:KHO:2013:T1291</finlex:ecliIdentifier>
  <dcterms:title>17.4.2013/1291 HFD:2013:72</dcterms:title>
  <dcterms:description>
    <p>
      <span>Internationell beskattning</span>
      <span>Unionsrätten</span>
      <span>Fri rörlighet för kapital</span>
      <span>Dividend från EES-stat</span>
      <span>Gottgörelse som motsvarar gottgörelse för bolagsskatt</span>
      <span>Utredningsskyldighet</span>
    </p>
  </dcterms:description>
  <finlex:registerNumber>1062/2/12</finlex:registerNumber>
  <dcterms:issued>2013-04-17</dcterms:issued>
  <finlex:fileCopyNumber>1291</finlex:fileCopyNumber>
  <dcterms:abstract>
    <p>A hade skatteåren 2002 - 2004 fått avsevärda dividendinkomster från X plc, som hade sitt säte i Storbritannien. De skatter som X plc hade betalat hade utgjort kalkyleringsunderlag för de återbäringar som betalats till A enligt lagen om återbäring i vissa fall av skatt som betalats på dividend erhållen från Europeiska ekonomiska samarbetsområdet (EES-dividendlagen). Återbäringarna hade dock varit anspråkslösa i jämförelse med dividendinkomsten, eftersom koncernen hade bedrivit sin rörelse genom ett dotterbolag till X plc och de skatter som X plc hade betalat inte uppgick till något större belopp.</p>
    <p>A hade yrkat gottgörelse för bolagsskatt i Finland för de dividender som han fått av X plc. Gottgörelsen skulle motsvara 30/70 av dividendens belopp.</p>
    <p>Högsta förvaltningsdomstolen konstaterade att eftersom man vid kalkyleringen av gottgörelsen i enlighet med ovan nämnda EES-dividendlag hade beaktat endast den bolagsskatt som det dividendutbetalande bolaget hade betalat, trots att dividenden hade uppstått genom dotterbolagens affärsverksamhet, var det i och för sig möjligt att dividenden hade blivit föremål för dubbelbeskattning, vilket inte är fallet enligt det finska systemet med gottgörelse för bolagsskatt.</p>
    <p>A:s yrkande, i vilket han utgick från den nominella bolagsskattesatsen i Storbritannien och inte från de skatter som koncernen X faktiskt betalat, saknade stöd i unionsrätten. Alternativet att med de skatter som dotterbolagen betalat som kalkyleringsunderlag bevilja A en större gottgörelse än den som kalkylerats enligt bestämmelserna i EES-dividendlagen hade kunnat komma i fråga endast om man hade haft tillgång till täckande information om ägarförhållandena i de olika bolagen samt om deras resultat, dividender, inkomster och skatter. Skyldigheten att utreda dessa omständigheter vilar i första hand på den skattskyldige som yrkat gottgörelse. I sitt svar på förvaltningsdomstolens begäran om utredning hade A lämnat uppgifter om skatter och dividender i X plc:s dotterbolag, men inte en sådan komplett utredning som hade varit nödvändig för kalkyleringen av en gottgörelse som till alla delar skulle ha motsvarat den som beviljas i en situation i Finland. Gottgörelse skulle därför inte beviljas.</p>
    <p>Skatteåren 2002 - 2004. Omröstning 4 - 1.</p>
    <p>Fördraget om Europeiska unionens funktionssätt artiklarna 63 och 65<br/> Lagen om återbäring i vissa fall av skatt som betalats på dividend erhållen från Europeiska ekonomiska samarbetsområdet 1 - 4 §<br/> Lagen om beskattningsförfarande 26 § 4 mom.</p>
  </dcterms:abstract>
</finlex:document>
