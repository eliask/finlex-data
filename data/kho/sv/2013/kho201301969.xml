<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201301969</dcterms:identifier>
  <finlex:ecliIdentifier>ECLI:FI:KHO:2013:T1969</finlex:ecliIdentifier>
  <dcterms:title>12.6.2013/1969</dcterms:title>
  <dcterms:description>
    <p>
      <span>Socialvård</span>
      <span>Boendeservice</span>
      <span>Institutionsvård</span>
      <span>Förvaltningsbeslut om institutionsvård</span>
      <span>Avgift för institutionsvård</span>
      <span>Förvaltningstvistemål</span>
      <span>Ändringssökande som primärt rättsmedel</span>
      <span>Besvärsförbud</span>
    </p>
  </dcterms:description>
  <finlex:registerNumber>4236/3/10</finlex:registerNumber>
  <dcterms:issued>2013-06-12</dcterms:issued>
  <finlex:fileCopyNumber>1969</finlex:fileCopyNumber>
  <dcterms:abstract>
    <p>Vårdnivån för X hade i kommunen fastställts till boende med boendeservice eller demensenhet på ett ålderdomshem. Klientavgiften hade bestämts enligt de grunder som gällde vid öppen vård. X anförde besvär över klientavgiften hos förvaltningsdomstolen. I sin skrivelse, som X även rubricerat som förvaltningstvistemål, yrkade X att vården skulle betraktas som långvarig institutionsvård och klientavgifterna bestämmas på de grunder som gällde för sådan vård och som i X:s fall var ekonomiskt fördelaktigare för honom.</p>
    <p>Förvaltningsdomstolen prövade saken som besvär gällande klientavgiften och avslog besvären. Till denna del kunde beslutet inte överklagas hos högsta förvaltningsdomstolen, varför de besvär som X anfört över förvaltningsdomstolens beslut till denna del avvisades utan att prövas.</p>
    <p>Förvaltningsdomstolen hade inte separat tagit ställning till X:s yrkande till den del som yrkandet hade formulerats som förvaltningstvistemål, det vill säga som X hade yrkat att vården skulle betraktas som institutionsvård. Eftersom förvaltningsdomstolen inte hade uttalat sig om detta, undanröjdes beslutet med stöd av 59 § 1 mom. i förvaltningsprocesslagen. För undvikande av dröjsmål återvisade högsta förvaltningsdomstolen inte saken till förvaltningsdomstolen.</p>
    <p>Högsta förvaltningsdomstolen konstaterade att frågan om beviljande av långvarig institutionsvård eller tidpunkten när sådan vård inleds inte kan handläggas som förvaltningstvistemål, eftersom förvaltningsmyndigheten ska fatta ett överklagbart förvaltningsbeslut om saken. Förvaltningsdomstolen borde ha konstaterat detta och avvisat X:s ansökan utan att pröva den.</p>
    <p>Förvaltningsprocesslagen 59 § 1 mom. och 69 § 1 mom.</p>
    <p>Socialvårdslagen 51 §</p>
    <p>Ärendet har avgjorts av förvaltningsråden Irma Telivuo, Anne E- Niemi, Eija Siitari-Vanne, Alice Guimaraes-Purokoski och Tuomas Lehtonen. Föredragande Marja-Liisa Judström.</p>
  </dcterms:abstract>
</finlex:document>
