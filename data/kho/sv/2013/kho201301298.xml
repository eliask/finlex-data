<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201301298</dcterms:identifier>
  <finlex:ecliIdentifier>ECLI:FI:KHO:2013:T1298</finlex:ecliIdentifier>
  <dcterms:title>18.4.2013/1298 HFD:2013:73</dcterms:title>
  <dcterms:description>
    <p>
      <span>Privat socialservice</span>
      <span>Tillståndsplikt</span>
      <span>Verksamhetsbetingelser</span>
      <span>Tillståndsvillkor</span>
      <span>Antal boende</span>
    </p>
  </dcterms:description>
  <finlex:registerNumber>3760/3/10</finlex:registerNumber>
  <dcterms:issued>2013-04-18</dcterms:issued>
  <finlex:fileCopyNumber>1298</finlex:fileCopyNumber>
  <dcterms:abstract>
    <p>Ett serviceproducerande bolag hade av en annan serviceproducent köpt tre vårdhem. Bolaget ansökte om tillstånd att tillhandahålla socialservice så, att vårdhemmen skulle ha lika många platser för boende som under den tidigare serviceproducentens tid.</p>
    <p>Tillståndsmyndigheten beviljade bolaget ett villkorligt tillstånd, där det förutsattes att serviceproducenten till tillståndsmyndigheten skulle lämna en plan över hur boendeplatserna på vårdhemmen skulle komma att anpassas till lokalerna. Samtidigt förutsatte tillståndsmyndigheten att boendeplatserna på de olika vårdhemmen var sådana som bestämdes i tillståndsbeslutet. Antalet boendeplatser var för var och ett av vårdhemmen färre än vad bolaget ansökt om.</p>
    <p>Förvaltningsdomstolen konstaterade i skälen till sitt beslut bland annat att till ett tillstånd som beviljas en privat serviceproducent inte kan fogas andra villkor gällande lokalerna än villkor som är nödvändiga för att trygga klientsäkerheten. Eftersom i saken inte hade framkommit något sådant som skulle ha gjort det nödvändigt att till tillståndet foga en bestämmelse som skulle ha begränsat omfattningen av den verksamhet som bolaget fick bedriva i sina lokaler, biföll förvaltningsdomstolen bolagets besvär och undanröjde det tillståndsvillkor som fogats till beslutet att bevilja tillståndet.</p>
    <p>På besvär av tillståndsmyndigheten upphävde högsta förvaltningsdomstolen förvaltningsdomstolens beslut. Saken gällde inte tillståndsvillkoren på det sätt som förvaltningsdomstolen utgått från i sitt beslut, utan prövningen av förutsättningarna för att bevilja tillståndet. Tillståndsmyndigheten borde ha prövat huruvida vårdhemmen till sina sanitära och övriga förhållanden var lämpliga för den vård som skulle tillhandahållas där samt huruvida lokalerna var tillräckliga och ändamålsenliga. Tillståndsmyndighetens beslut sattes i kraft med ändringar.</p>
    <p>Lagen om tillsyn över privat socialservice 3 § (603/1996) och 5 § (691/2005)<br/> Lagen om privat socialservice (922/2011) 4 §, 7 § och 10 §</p>
  </dcterms:abstract>
</finlex:document>
