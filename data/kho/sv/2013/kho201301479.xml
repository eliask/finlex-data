<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201301479</dcterms:identifier>
  <finlex:ecliIdentifier>ECLI:FI:KHO:2013:T1479</finlex:ecliIdentifier>
  <dcterms:title>29.4.2013/1479 HFD:2013:84</dcterms:title>
  <dcterms:description>
    <p>
      <span>Beskattning av personlig inkomst</span>
      <span>Resa mellan bostad och arbetsplats</span>
      <span>Särskilt arbetsställe</span>
      <span>Kommanditbolags ansvariga bolagsman</span>
      <span>Kilometerersättning</span>
      <span>Kommanditbolags lönebokföring</span>
      <span>Löneutgift</span>
      <span>Vinstutdelning i flera rater</span>
    </p>
  </dcterms:description>
  <finlex:registerNumber>1757/2/11</finlex:registerNumber>
  <dcterms:issued>2013-04-29</dcterms:issued>
  <finlex:fileCopyNumber>1479</finlex:fileCopyNumber>
  <dcterms:abstract>
    <p>Ett kommanditbolag hade till sin ansvariga bolagsman A betalat kilometerersättningar för resor mellan bostaden och arbetsplatsen skatteåren 2007 och 2008. Vid beskattningen ansåg beskattaren att kilometerersättningarna inte kunde betraktas som skattefria resekostnadsersättningar som avses i 71 och 72 § i inkomstskattelagen, utan som A:s förvärvsinkomst.</p>
    <p>Förvaltningsdomstolen avslog A:s besvär, i vilka han yrkat att kilometerersättningarna skulle betraktas som skattefria på den grunden att resorna hade skett till ett särskilt arbetsställe. Förvaltningsdomstolen ansåg dock att när A inte alls hade tagit ut penninglön från kommanditbolaget och kommanditbolaget i sin bokföring inte hade behandlat den förmån som utbetalats till A för resorna mellan hans bostad och egentliga arbetsplats som lön genom att verkställa förskottsinnehållning på beloppen, skulle förmånen betraktas som en vinstutdelningpost, som inte utgjorde skattepliktig inkomst för A.</p>
    <p>Enheten för bevakning av skattetagarnas rätt överklagade förvaltningsdomstolens beslut hos högsta förvaltningsdomstolen, som ansåg att det avgörande var huruvida prestationerna i bolagets bokföring hade betraktats som prestationer till en löntagare. I detta fall hade kilometerersättningarna i bolagets bokföring och vid beskattningen dragits av som utgifter för bolaget. De hade även noterats i lönebokföringen och i arbetsgivarens årsanmälan. De prestationer som bolaget gjort till A skulle betraktas som lön och inte som vinstutdelning. Högsta förvaltningsdomstolen upphävde förvaltningsdomstolens beslut och satte i kraft skatterättelsenämndens beslut och den verkställda beskattningen till den del som den överklagats.</p>
    <p>Skatteåren 2007 och 2008.</p>
    <p>Inkomstskattelagen 16 § 1 mom., 29 § 1 mom., 61 § 2 mom., 71 § 1 mom. samt 72 § 1 och 3 mom.</p>
  </dcterms:abstract>
</finlex:document>
