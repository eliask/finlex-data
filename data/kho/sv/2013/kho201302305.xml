<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201302305</dcterms:identifier>
  <finlex:ecliIdentifier>ECLI:FI:KHO:2013:T2305</finlex:ecliIdentifier>
  <dcterms:title>5.7.2013/2305 HFD:2013:126</dcterms:title>
  <dcterms:description>
    <p>
      <span>Beskattning av inkomst av näringsverksamhet</span>
      <span>Fusion</span>
      <span>Kringgående av skatt</span>
      <span>Av beskattningshänsyn oberoende skäl</span>
    </p>
  </dcterms:description>
  <finlex:registerNumber>3320/2/11</finlex:registerNumber>
  <dcterms:issued>2013-07-05</dcterms:issued>
  <finlex:fileCopyNumber>2305</finlex:fileCopyNumber>
  <dcterms:abstract>
    <p>B Ab hade 30.4.2007 uppgått i A Ab, som hade ägt B Ab:s aktier alltsedan 1996. C Ab, vars aktier B Ab hade ägt alltsedan 1995 hade 27.4.2007 uppgått i B Ab. C Ab hade ägt 40 procent av aktierna i A Ab.</p>
    <p>C Ab hade fastställda förluster om 623 138,15 euro från skatteåren 1998 - 2001, av vilket den fastställda förlusten för skatteåret 1999 hade varit 619 847,86 euro. I saken var det fråga om huruvida A Ab hade rätt att dra av denna förlust från sin beskattningsbara inkomst.</p>
    <p>A Ab hade som viktigaste motivering till fusionerna anfört att man genom att frångå korsägandet fick en överskådligare koncernstruktur, kunde minska administrationskostnaderna samt överföra och garantera de lån som huvudsakligen delägarna i A Ab hade gett C Ab.</p>
    <p>Högsta förvaltningsdomstolen ansåg att A Ab hade anfört sådana skäl för fusionerna som inte var beroende av beskattningshänsyn och att det inte var uppenbart att det enda ändamålet eller ett av de huvudsakliga ändamålen med arrangemangen har varit att kringgå eller undgå skatt på det sätt som avses i 52 h § i lagen om beskattning av inkomst av näringsverksamhet. De för C Ab fastställda förluster vilka övergång till det övertagande bolaget det var fråga om hade uppstått under A Ab:s tid som ägare och till följd av affärsverksamhet som koncernen bedrivit. Att de fastställda förlusterna övergick till det övertagande bolaget skulle inte betraktas som en för bestämmelserna om företagsombildningar främmande skatteförmån.</p>
    <p>Det fanns inte grunder att tillämpa 52 h § i lagen om beskattning av inkomst av näringsverksamhet på nämnda fusioner. Högsta förvaltningsdomstolen upphävde Åbo förvaltningsdomstols beslut och satte i kraft skatterättelsenämndens beslut, enligt vilket de för C Ab fastställda förlusterna om 623 138,15 euro genom fusionen hade övergått på A Ab. Skatteåret 2007.</p>
    <p>Lagen om beskattning av inkomst av näringsverksamhet 52 a §, 52 b § och 52 h §<br/> Inkomstskattelagen 123 § 2 mom.</p>
  </dcterms:abstract>
</finlex:document>
