<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201300588</dcterms:identifier>
  <finlex:ecliIdentifier>ECLI:FI:KHO:2013:T588</finlex:ecliIdentifier>
  <dcterms:title>19.2.2013/588 HFD:2013:29</dcterms:title>
  <dcterms:description>
    <p>
      <span>Beskattning av inkomst av näringsverksamhet</span>
      <span>Skatteplikt för inkomst</span>
      <span>Kapitalplaceringsverksamhet</span>
      <span>Aktie som hör till anläggningstillgångarna</span>
      <span>Överlåtelsepris</span>
    </p>
  </dcterms:description>
  <finlex:registerNumber>4198/2/10</finlex:registerNumber>
  <dcterms:issued>2013-02-19</dcterms:issued>
  <finlex:fileCopyNumber>588</finlex:fileCopyNumber>
  <dcterms:abstract>
    <p>A Abp var A-koncernens administrativa moderbolag, vars dotter- och intressebolag administrerade kapital- och fastighetsplaceringsfonder bland annat genom att vara ansvariga bolagmän i dessa fonder, som var personbolag. A Abp svarade för dotterbolagens finansiering, marknadsföring, förvaltning och andra motsvarande uppgifter.</p>
    <p>A-koncernens inkomster kom ur huvudsakligen tre olika källor: förvaltningsarvoden och utdelning från fonderna samt koncernbolagens direkta placeringar i fonderna, vilka dessa hade gjort med egna balansmedel. I egenskap av tyst bolagsman hade A Abp även själv placerat medel ur sin egen balans i så gott som samtliga de kapitalplaceringsfonder som dotterbolagen administrerade och som inrättats efter år 2001.</p>
    <p>A Abp och bolaget B:s kommande ledare grundade år 1999 bolaget B, som var en så kallat fund of funds -aktör, det vill säga en fond för fonderna. Till B-bolagsgruppen hörde två administrativa bolag, det vill säga bolagen B S.A. och B Ltd samt de fonder som dessa administrerade. A Abp hade fått dividendintäkter av B och hade dessutom fakturerat B för de tjänster som A Abp hade tillhandahållit B i anslutning till anskaffning av placeringsobjekt. År 2006 sålde A Abp 12,5 procent av aktierna i B S.A. till den operativa ledningen i B S.A. och deklarerade vinsten från denna aktieöverlåtelse som skattefri vinst från överlåtelse av aktier som hör till anläggningstillgångarna.</p>
    <p>Med hänsyn till A Abp: ställning som moderbolag i en koncern som bedrev kapitalplaceringsverksamhet samt A Abp:s uppgifter i koncernen skulle bolaget anses ha bedrivit sådan kapitalplacering som avses i 6 § 1 mom. 1 punkten i lagen om beskattning av inkomst av näringsverksamhet. Bestämmelsen i 6 b § i samma lag om skattefri överlåtelse av aktier som ingår i anläggningstillgångarna gällde inte överlåtelser av aktier från ett ägarbolag som bedrev enbart kapitalplaceringsverksamhet.</p>
    <p>När B S.A. bildades var det inte fråga om sedvanlig anskaffning av ett företag i syfte att bredda verksamheten till en ny bransch, utan om att den kapitalplaceringsverksamhet som A-koncernen redan bedrev breddades till ett nytt marknadsområde. Aktierna i B S.A. kunde inte betraktas som sådana i anläggningstillgångarna ingående aktier som hänförde sig till någon annan av A Abp bedriven verksamhet än dess kapitalplaceringsverksamhet. Skatteåret 2006.</p>
    <p>Lagen om beskattning av inkomst av näringsverksamhet 6 § 1 mom. 1 punkten</p>
  </dcterms:abstract>
</finlex:document>
