<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201302730</dcterms:identifier>
  <finlex:ecliIdentifier>ECLI:FI:KHO:2013:T2730</finlex:ecliIdentifier>
  <dcterms:title>6.9.2013/2730 HFD:2013:140</dcterms:title>
  <dcterms:description>
    <p>
      <span>Mervärdesskatt</span>
      <span>Skatteplikt</span>
      <span>Undantag från skatteplikt på försäljning Arbetskraftspolitisk utbildningstjänst</span>
      <span>Konkurrensutsättning</span>
    </p>
  </dcterms:description>
  <finlex:registerNumber>3017/2/12</finlex:registerNumber>
  <dcterms:issued>2013-09-06</dcterms:issued>
  <finlex:fileCopyNumber>2730</finlex:fileCopyNumber>
  <dcterms:abstract>
    <p>En stiftelse, som i beskattningen hade betraktats som allmännyttigt samfund, ordnade vid ett institut som stiftelsen var huvudman för sådan yrkesinriktad vuxenutbildning som avses i lagen om yrkesinriktad vuxenutbildning (631/1998). Denna lagstadgade utbildning ordnade stiftelsen med tillstånd av undervisningsministeriet och verksamheten subventionerades till denna del med statliga medel, enligt lagen. Stiftelsen bedrev också arbetskraftspolitisk utbildning och sålde efter konkurrensutsättning arbetskraftspolitiska utbildningstjänster till sysselsättnings- och näringsmyndigheterna.</p>
    <p>Den arbetskraftspolitiska utbildning som stiftelsen ordnade var inte lagstadgad utbildning. Arbetskraftsmyndigheterna kan inom ramen för sina anslag skaffa behövlig arbetskraftspolitisk utbildning såväl av sådana utbildningsanordnare som fått tillstånd att ordna grundläggande yrkesutbildning och yrkesinriktad tilläggsutbildning som av andra utbildningsanordnare. Stiftelsen ordnade således inte ifrågavarande utbildning med stöd av någon lag och fick inte direkt med stöd av lag understöd av statens medel på det sätt som avses i 40 § i mervärdesskattelagen. Den arbetskraftspolitiska utbildningen ägde rum under konkurrensförhållanden, åtminstone till den del som sådana utbildningstjänster kunde tillhandahållas även av utbildningsanordnare som inte hade tillstånd att ordna yrkesinriktad vuxenutbildning. Följaktligen ansågs de arbetskraftspolitiska utbildningstjänster som stiftelsen tillhandahöll inte vara sådana från skatt befriade utbildningstjänster som avses i 39 och 40 § i mervärdesskattelagen. Stiftelsen skulle betala mervärdesskatt för försäljningen av de arbetskraftspolitiska utbildningstjänsterna.</p>
    <p>Centralskattenämndens förhandsavgörande för tiden 5.9.2012 - 31.12.2013.</p>
    <p>Mervärdesskattelagen 1 § 1 mom. 1 punkten, 4 §, 39 § 1 mom. och 40 §<br/> Rådets direktiv 2006/112/EG om ett gemensamt system för mervärdesskatt artikel 2.1 a och 2.1 c, artikel 9, punkt 1 samt artikel 132.1 i och artikel 134<br/> Inkomstskattelagen 22 § och 23 §</p>
  </dcterms:abstract>
</finlex:document>
