<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201303515</dcterms:identifier>
  <finlex:ecliIdentifier>ECLI:FI:KHO:2013:T3515</finlex:ecliIdentifier>
  <dcterms:title>8.11.2013/3515 HFD:2013:176</dcterms:title>
  <dcterms:description>
    <p>
      <span>Kommunalärende</span>
      <span>Fullmäktiges ordförande</span>
      <span>Val som förrättas i fullmäktige</span>
      <span>Kommunallagen</span>
      <span>Fullmäktiges arbetsordning</span>
      <span>Valsätt</span>
      <span>Proportionella val</span>
      <span>Val där man röstar på listor</span>
      <span>Fråga om direkta val</span>
    </p>
  </dcterms:description>
  <finlex:registerNumber>2218/3/13</finlex:registerNumber>
  <dcterms:issued>2013-11-08</dcterms:issued>
  <finlex:fileCopyNumber>3515</finlex:fileCopyNumber>
  <dcterms:abstract>
    <p>Proportionella val av fullmäktiges ordförande och viceordförande hade i enlighet med arbetsordningen för T kommunfullmäktige förrättats så, att man röstade på listor. Lista nr 2 upptog en kandidat (A) och lista nr 3 två kandidater (B och C, i nu nämnd ordning). Fullmäktigeledamöterna hade röstat på någondera kandidatlistan.</p>
    <p>I ärendet gällde det bland annat att avgöra om bestämmelserna i arbetsordningen för T kommunfullmäktige, enligt vilka proportionella val förrättades så att man röstade på listor, var lagstridiga med beaktande av att det i 60 § 4 mom. i kommunallagen föreskrivs att vid proportionella val ska i tillämpliga delar iakttas vad som stadgas om kommunalval. I saken gällde det att ta ställning till en central princip vid kommunalval, det vill säga betydelsen av att val är direkta.</p>
    <p>Högsta förvaltningsdomstolen ansåg att med hänsyn till skillnaden mellan kommunalval och val som förrättades av fullmäktige, vilken närmare beskrevs i skälen till beslutet, kunde 60 § 4 mom. i kommunallagen inte tolkas så att proportionella val av presidiet måste vara direkta på det sätt som avses i 9 § 2 mom. i kommunallagen. Bestämmelserna om proportionellt valsätt i den arbetsordning som kommunfullmäktige med stöd av bemyndigandet i 60 § 4 mom. i kommunallagen hade antagit skulle inte lämnas utan avseende, utan tillämpas.</p>
    <p>Fullmäktiges beslut om val av fullmäktiges presidium hade inte tillkommit i felaktig ordning på det sätt som avses i 90 § 2 mom. i kommunallagen. Förvaltningsdomstolens beslut upphävdes på besvär av kommunstyrelsen och A:s besvär över kommunfullmäktiges beslut avslogs.</p>
    <p>Kommunallagen 9 § 2 mom., 12 §, 60 § 1, 2 och 4 mom. och 90 § 2 mom.</p>
  </dcterms:abstract>
</finlex:document>
