<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201300755</dcterms:identifier>
  <finlex:ecliIdentifier>ECLI:FI:KHO:2013:T755</finlex:ecliIdentifier>
  <dcterms:title>4.3.2013/755 HFD:2013:36</dcterms:title>
  <dcterms:description>
    <p>
      <span>Beskattning av inkomst av näringsverksamhet</span>
      <span>Internationell förtäckt dividend</span>
      <span>Rättelse av internprissättning</span>
      <span>OECD:s anvisningar för internprissättning</span>
      <span>Local savings</span>
      <span>Marknadsbaserad prissättning</span>
      <span>Marknadsbaserad förhandlingsstyrka</span>
    </p>
  </dcterms:description>
  <finlex:registerNumber>2690/2/11</finlex:registerNumber>
  <dcterms:issued>2013-03-04</dcterms:issued>
  <finlex:fileCopyNumber>755</finlex:fileCopyNumber>
  <dcterms:abstract>
    <p>A Abp köpte tillverkningstjänster av sitt dotterbolag B AS, som hade sitt säte i Estland. Den interna prissättningen av tjänsterna hade alltsedan juli 2004 skett enligt nettomarginalmetoden. I prisunderlaget hade förutom B AS:s realiserade kostnader även inräknats hälften av de så kallade location savings-inbesparingarna. Vid beskattningen av A Abp godkändes som avdragsgill utgift endast B AS:s faktiska kostnader ökade med kalkylerad vinstmarginal.</p>
    <p>Högsta förvaltningsdomstolen konstaterade att A Abp inte i Finland hade sådan tillverkning som B AS hade bedrivit i Estland under skatteåret. B AS: s tillverkning av produkterna skilde sig avsevärt från A Abp:s tidigare tillverkning i Finland genom att B AS bedrev fabrikstillverkning, medan A Abp hade tillverkat produkterna som hantverk. Största delen av de nya arbetsmetoder och arbetsskeden som man utvecklat i Estland hade i samma form aldrig använts i Finland. Situationen motsvarade således inte en sådan location savings -situation vid bortflyttning av verksamhet som beskrivs i OECD-rapporten, och prissättningen mellan bolagen skulle inte bedömas utgående från de principer som enligt OECD-rapporten skulle tillämpas i sådan situationer. I prisunderlaget kunde inte inbegripas den kalkylerade nyttan för A Abp av att dotterbolagets tillverkningskostnader var lägre än de skönsmässiga kostnader som bolaget hade haft om det hade tillverkat produkter genom eget arbete i Finland.</p>
    <p>Det marknadsbaserade interna priset vid sedvanlig kontrakterad tillverkning kunde bestämmas med hjälp av nettomarginalmetoden så, att man utgick från jämförbara bolags vinstmarginaler. Vid bedömningen av vilka bolag som var jämförbara, skulle utöver andra faktorer beaktas att B AS hade sitt säte i ett land där kostnaderna var låga och därför hade möjlighet till ett större täckningsbidrag än bolag i länder där kostnaderna var högre. Vid bestämmandet av vinstmarginalen gällde det att ta hänsyn till A Abp:s och B AS:s förmodade förhandlingsstyrka i det fall att de hade varit oberoende företag. B AS var inte innehavare av sådana immateriella rättigheter eller särskilt högklassig know-how eller teknologi som skulle ha utgjort grund för en hög vinstmarginal. Inom bolaget hade man dock utvecklat tillverkningsprocessen så, att den var lämplig för storskalig produktion och genom praktiskt arbete hade man förvärvat stort kunnande inom den tillverkning som det var fråga om. Det var således befogat att räkna med en högre vinstmarginal för B AS än jämförelsebolagen i A Abp:s dokumentation.</p>
    <p>A Abp:s inkomst hade kunnat ökas med anledning av att priser som översteg de marknadsbaserade priserna hade debiterats, men de belopp med vilka inkomsten ökades fastställdes till lägre belopp.</p>
    <p>Skatteåren 2004 och 2005</p>
    <p>Lagen om beskattning av inkomst av näringsverksamhet 7 §<br/> Lagen om beskattningsförfarande 31 §, 32 § 2 mom. och 57 § 1 mom.<br/> Avtalet med Estland för att undvika dubbelbeskattning och förhindra kringgående av skatt beträffande skatter på inkomst och på förmögenhet artikel 9.1</p>
  </dcterms:abstract>
</finlex:document>
