<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201300189</dcterms:identifier>
  <finlex:ecliIdentifier>ECLI:FI:KHO:2013:T189</finlex:ecliIdentifier>
  <dcterms:title>18.1.2013/189 HFD:2013:5</dcterms:title>
  <dcterms:description>
    <p>
      <span>Tjänstemannaärende</span>
      <span>Gränsbevakningsväsendet</span>
      <span>Äldre gränsbevakare</span>
      <span>In- och utresekontrollörs uppgift</span>
      <span>Förflyttning till uppgifter som underhållsmontör</span>
      <span>Uppgift av lägre svårighetsgrad</span>
      <span>Ändamålsenligt ordnad tjänstgöring</span>
    </p>
  </dcterms:description>
  <finlex:registerNumber>871/3/11</finlex:registerNumber>
  <dcterms:issued>2013-01-18</dcterms:issued>
  <finlex:fileCopyNumber>189</finlex:fileCopyNumber>
  <dcterms:abstract>
    <p>Sedan äldre gränsbevakaren A hade förbjudits att inneha tjänstevapen hade gränsbevakningsenhetens kommendör återkallat A:s förordnande till ut- och inresekontrollör. För att A:s tjänstgöring skulle ordnas på ett ändamålsenligt sätt hade han därefter för viss tid förordnats till en uppgift som underhållsmontör, vilket var en uppgift av lägre svårighetsgrad och med lägre löneklass än uppgiften som ut- och inresekontrollör. Förvaltningsdomstolen hade med anledning av A:s besvär upphävt kommendörens förflyttningsbeslut.</p>
    <p>Högsta förvaltningsdomstolens slutsats var densamma som förvaltningsdomstolens. Tjänstemannens samtycke behövdes inte för en sådan förflyttning av en tjänsteman för att tjänstgöringen ska kunna ordnas på ett ändamålsenligt sätt som avses i 14 § i lagen om gränsbevakningsväsendets förvaltning. Å andra sidan kunde förflyttningen enligt vad som framgick av lagberedningshandlingarna inte heller avse annan förflyttning än förflyttning till antingen en annan likadan och lika benämnd tjänst på samma nivå eller till en högre tjänst i tjänstehierarkin. Denna juridiska bedömning av saken påverkades inte av att syftet med arrangemanget hade varit att undvika disciplinära åtgärder mot A.</p>
    <p>Lagen om gränsbevakningsväsendets förvaltning 14 § 1 mom.</p>
  </dcterms:abstract>
</finlex:document>
