<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201300297</dcterms:identifier>
  <finlex:ecliIdentifier>ECLI:FI:KHO:2013:T297</finlex:ecliIdentifier>
  <dcterms:title>25.1.2013/297 HFD:2013:13</dcterms:title>
  <dcterms:description>
    <p>
      <span>Markanvändning och byggande</span>
      <span>Verkställighet av plan som inte vunnit laga kraft</span>
      <span>Bygglov</span>
      <span>Strandgeneralplan</span>
      <span>Behov av undantag från planeringsbehov som gäller strand</span>
      <span>Skydd för förväntningar</span>
    </p>
  </dcterms:description>
  <finlex:registerNumber>208/1/11</finlex:registerNumber>
  <dcterms:issued>2013-01-25</dcterms:issued>
  <finlex:fileCopyNumber>297</finlex:fileCopyNumber>
  <dcterms:abstract>
    <p>Den byggplats som det var frågan om i ärendet var belägen i en strandzon, för vilken kommunen hade antagit en strandgeneralplan. Byggplatsen låg på området A, som i generalplanen hade anvisats som område för fritidsbostäder (RA). Om detta område hade i generalplanen med stöd av 72 § 1 mom. i markanvändnings- och bygglagen bestämts att generalplanen fick användas som grund för beviljande av bygglov på området. Planbeslutet överklagades hos förvaltningsdomstolen. I besvären yrkades att på området B, som låg bredvid området A, skulle anvisas två nya byggplatser. Enligt besvären hade en felaktig baskarta medfört att man utgått från att det på området B fanns en byggnad som minskade den nya byggrätten där, trots att byggnaden egentligen låg på området A. Sedan kommunstyrelsen hos förvaltningsdomstolen hade förhört sig om i vilken omfattning ändring sökts i planbeslutet, hade kommunstyrelsen med stöd av 201 § 1 mom. i markanvändnings- och bygglagen bestämt att generalplanen skulle träda i kraft bland annat beträffande området A. Därefter hade kommunens bygginspektör beviljat X bygglov för en fritidsbostad och en ekonomibyggnad på ett outbrutet område av området A, som i generalplanen anvisats som RA-område. Två grannar sökte ändring i bygglovsbeslutet.</p>
    <p>Förvaltningsdomstolen upphävde efter bygglovsbeslutet kommunens generalplanbeslut till den del som generalplanen gällde områdena A och B och återvisade till denna del generalplanärendet till kommunfullmäktige för ny handläggning. Förvaltningsdomstolens beslut överklagades inte hos högsta förvaltningsdomstolen.</p>
    <p>Därefter upphävde förvaltningsdomstolen med sitt överklagade beslut bygglovsbeslutet och avslog X:s ansökan om bygglov. I skälen till sitt beslut konstaterade förvaltningsdomstolen att då att byggplatsen var belägen på ett område beträffande vilket strandgeneralplanbeslutet hade upphävts genom ett beslut av förvaltningsdomstolen. Förvaltningsdomstolens beslut hade numera vunnit laga kraft. Eftersom området således inte längre omfattades av någon sådan plan som avses i 72 § 1 mom. i markanvändnings- och bygglagen, kunde bygglov beviljas endast om undantag med stöd av 171 § i nämnda lag beviljades från den byggbegränsning om vilken bestäms i 72 § i samma lag.</p>
    <p>Högsta förvaltningsdomstolen ansåg att de besvär över planen som anförts hos förvaltningsdomstolen till sitt innehåll tydligt hade gällt både byggande på området A och på området B. Kommunstyrelsens tolkning av vilket område som var föremål för besvär hade varit felaktig. Det beslut som kommunstyrelsen med stöd av 201 § i markanvändnings- och bygglagen hade fattat om att strandgeneralplanen skulle träda i kraft hade varit ett verkställighetsbeslut. Med ett sådant beslut kunde man inte avgöra om det beslut som verkställdes var lagligt eller inte, utan det slutliga rättsläget fastställdes av fullföljdsdomstolen, när denna gett sitt beslut med anledning av de besvär som anförts över generalplanbeslutet och detta domstolsbeslut vunnit laga kraft. Genom att föreskriva att en generalplan innan den vunnit laga kraft kan förordnas att träda i kraft endast till den del som planen inte berörs av besvären ville man skydda den persons ställning som beviljas bygglov med stöd av generalplanen. Kommunstyrelsen beslut om att planen till ovan nämnda del skulle träda i kraft var dock inte i sig till sin karaktär ett beslut som kunde skydda en sådan persons tilltro till att bygglovet skulle bestå, när besvär anförts över planbeslutet och kommunen gjort en feltolkning av vilka planområden besvären gällde. X:s besvär avslogs. Omröstning 3 - 2.</p>
    <p>Markanvändnings- och bygglagen 72 § 1 mom. och 201 § 1 mom.<br/> Markanvändnings- och byggförordningen 93 § 2 mom.<br/> Förvaltningsprocesslagen 31 § 1 och 2 mom.<br/> Förvaltningslagen 6 §</p>
  </dcterms:abstract>
</finlex:document>
