<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201300585</dcterms:identifier>
  <finlex:ecliIdentifier>ECLI:FI:KHO:2013:T585</finlex:ecliIdentifier>
  <dcterms:title>18.2.2013/585 HFD:2013:28</dcterms:title>
  <dcterms:description>
    <p>
      <span>Handlingsoffentlighet</span>
      <span>Patientskadenämnden</span>
      <span>Offentligheten av i plenum givna rekommendationer till avgöranden</span>
      <span>Myndighets besvärsrätt</span>
      <span>Tillämpning av offentlighetslagen</span>
      <span>Uppgifter om hälsotillstånd</span>
    </p>
  </dcterms:description>
  <finlex:registerNumber>3016/1/10</finlex:registerNumber>
  <dcterms:issued>2013-02-18</dcterms:issued>
  <finlex:fileCopyNumber>585</finlex:fileCopyNumber>
  <dcterms:abstract>
    <p>En juristbyrå hade framställt en begäran till patientskadenämnden om utlämning av patientskadenämndens samtliga plenumavgöranden från tiden mellan september 2007 och juni 2009.</p>
    <p>På patientskadenämndens verksamhet och dess i plenum givna rekommendationer till avgöranden skulle tillämpas vad som föreskrivs i lagen om offentlighet i myndigheternas verksamhet (offentlighetslagen). I plenumavgörandena ingick uppgifter om enskilda personers hälsotillstånd och vård samt resultatet av vården. Uppgifterna baserade sig på journalhandlingar och övrig utredning som patientskadenämnden med stöd av sin lagstadgade rätt att få uppgifter hade fått av verksamhetsenheter inom hälso- och sjukvården.</p>
    <p>Referaten av avgörandena innehöll uppgifter om enskilda personers hälsotillstånd. Uppgifterna kunde sammankopplas med dessa personer så, att det inte genom att täcka över namnen var möjligt att lämna ut uppgifterna utan att bryta mot sekretessplikten i 24 § 1 mom. 25 punkten i lagen om offentlighet i myndigheternas verksamhet. Att lämna ut handlingarna med uppgifterna om hälsotillståndet övertäckta var inte heller det möjligt, eftersom handlingarna i så fall inte längre var begripliga och inte heller motsvarade byråns begäran.</p>
    <p>Lagen om patientens ställning och rättigheter 1 §, 2 § 1-2 mom. och 4-5 mom. samt 13 §<br/> Patientskadelagen 11 b § 4 mom., 12 § och 13 §<br/> Försäkringsbolagslagen 30 kap. 1 §<br/> Lagen om offentlighet i myndigheternas verksamhet 1 §, 4 § 1 mom. 8 punkten, 10 §, 17 § 1-2 mom., 20 §, 22 § och 24 § 1 mom. 25 punkten</p>
    <p>Se även HFD 2008:52.</p>
  </dcterms:abstract>
</finlex:document>
