<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201300877</dcterms:identifier>
  <finlex:ecliIdentifier>ECLI:FI:KHO:2013:T877</finlex:ecliIdentifier>
  <dcterms:title>12.3.2013/877 HFD:2013:42</dcterms:title>
  <dcterms:description>
    <p>
      <span>Beskattning av näringsverksamhet</span>
      <span>Utländskt universitet</span>
      <span>MBA-utbildning</span>
      <span>Näringsinkomst</span>
    </p>
  </dcterms:description>
  <finlex:registerNumber>1403/2/11 och 1502/2/11</finlex:registerNumber>
  <dcterms:issued>2013-03-12</dcterms:issued>
  <finlex:fileCopyNumber>877</finlex:fileCopyNumber>
  <dcterms:abstract>
    <p>Ett utländskt universitet tillhandahöll utbildning som ledde till MBA-examen. Den del av utbildningen som ägde rum i Finland bestod av perioder med intensivundervisning samt prov- och informationstillfällen för studenterna samt andra evenemang som omedelbart hänförde sig till studierna. Verksamheten i Finland skedde genom en filial i vars lokaler chefen för denna verksamhet arbetade tillsammans med en person som var ansvarig för utbildningsprogrammet och en marknadsföringskoordinator. Denna personal marknadsförde den utbildning som universitetet tillhandahöll och skötte olika stödfunktioner samt de praktiska arrangemangen i anslutning till utbildningsevenemangen.</p>
    <p>Centralskattenämnden hade i sitt avgörande, till den del som detta vunnit laga kraft, ansett att universitetet hade ett sådant fast driftsställe som avses i 13 a § i inkomstskattelagen och att universitetet i beskattningshänseende jämställdes med finska universitet.</p>
    <p>MBA-utbildningen var inte sådan till universitetets grundläggande uppgifter hörande utbildning som med hänsyn till 21 a § i inkomstskattelagen och dess förarbeten på denna grund skulle anses vara annan än näringsverksamhet, utan frågan huruvida verksamheten var skattepliktig skulle avgöras utgående från de allmänna kriterierna för näringsverksamhet. Det var frågan om utbildning som ordnades på affärsekonomiska grunder och som trots att den ordnades av ett universitet inte skilde sig från motsvarande utbildningstjänster som enskilda näringsidkare tillhandahöll. Med beaktande av verksamhetens kontinuitet, inriktning på en i princip obegränsad kundkrets, prissättningen, den omständigheten att verksamheten skedde i konkurrens med andra samt verksamhetens karaktär och omfattning i övrigt skulle universitetets MBA-utbildningsverksamhet betraktas som näringsverksamhet. Universitetet var därför skyldigt att betala skatt för denna verksamhet, till den del som inkomsten från den skulle anses hänföra sig till det fasta driftsstället i Finland.</p>
    <p>Centralskattenämndens förhandsavgörande för skatteåren 2011 och 2012.</p>
    <p>Inkomstskattelagen 21 a § (1736/2009)<br/> Universitetslagen (558/2009) 1 §, 2 § 1 mom. och 7 §<br/> Regeringens proposition till riksdagen med förslag till lagstiftning om beskattning av universiteten (RP 244/2009)<br/> Finansutskottets betänkande (43/2009 rd)</p>
  </dcterms:abstract>
</finlex:document>
