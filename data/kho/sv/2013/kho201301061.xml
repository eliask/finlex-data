<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201301061</dcterms:identifier>
  <finlex:ecliIdentifier>ECLI:FI:KHO:2013:T1061</finlex:ecliIdentifier>
  <dcterms:title>27.3.2013/1061 HFD:2013:51</dcterms:title>
  <dcterms:description>
    <p>
      <span>Gåvoskatt</span>
      <span>Tidpunkt när skattskyldighet inträder</span>
      <span>Trust</span>
      <span>Trustmedel</span>
    </p>
  </dcterms:description>
  <finlex:registerNumber>1651/2/11</finlex:registerNumber>
  <dcterms:issued>2013-03-27</dcterms:issued>
  <finlex:fileCopyNumber>1061</finlex:fileCopyNumber>
  <dcterms:abstract>
    <p>A:s farmor hade 1955 stiftat en trust i Amerikas förenta stater. Trusten blev slutlig när hon avled och hade i första skedet enligt sina regler delats i sex delar mellan den avlidnas sex barn. A:s far och hans barn hade blivit förmånstagare i en av dessa sex truster. Efter A:s frånfälle år 1988 hade hans andel delats i tre delar mellan hans tre barn. Den trust som den nu var fråga om utgjorde en del av den ursprungliga trusten med A jämte make och barn som förmånstagare. Trustens förvaltare (trustee) kan på ansökan av förmånstagarna enligt prövning och inom de ramar som trustens regler ställer dela ut medel ur trusten till förmånstagarna.</p>
    <p>Till följd av förvaltarens bestämmande- och prövningsrätt hade A inte vid sin fars frånfälle år 1988 kunnat utöva de rättigheter som en ägare har enligt finsk rätt och sålunda inte heller tillägna sig rätten att bestämma över tillgångarna i trusten och få dem i sin besittning. Till följd av förvaltarens bestämmande- och prövningsrätt kunde A anses ha förvärvat ägares ställning först när tillgångarna i trusten faktiskt hade överlämnats till A och han hade fått dem i sin besittning och kunnat bestämma över dem, varför även skyldigheten att betala gåvoskatt enligt 20 § i lagen om skatt på arv och gåva skulle anses inträda först vid nämnda tidpunkt. Förhandsavgörande. Omröstning 3 - 1 - 1.</p>
    <p>Lagen om skatt på arv och gåva 20 § 1 mom. och 39 a § 1 mom.</p>
  </dcterms:abstract>
</finlex:document>
