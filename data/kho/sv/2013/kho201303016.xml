<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201303016</dcterms:identifier>
  <finlex:ecliIdentifier>ECLI:FI:KHO:2013:T3016</finlex:ecliIdentifier>
  <dcterms:title>26.9.2013/3016 HFD:2013:149</dcterms:title>
  <dcterms:description>
    <p>
      <span>Klientavgift</span>
      <span>Avgift för full kostnadsersättning som drivs in av försäkringsanstalt</span>
      <span>Nedsättning av avgift för full kostnadsersättning</span>
      <span>Nedsatt rätt till ersättning för försäkrad</span>
      <span>Förvaltningstvistemål</span>
      <span>Avgift som erläggs för sjukvård som ersätts med stöd av lagstadgad trafikförsäkring</span>
      <span>Avgift för full kostnadsersättning</span>
      <span>Försäkringsanstalts ersättningsskyldighet</span>
    </p>
  </dcterms:description>
  <finlex:registerNumber>2140/3/10</finlex:registerNumber>
  <dcterms:issued>2013-09-26</dcterms:issued>
  <finlex:fileCopyNumber>3016</finlex:fileCopyNumber>
  <dcterms:abstract>
    <p>Ett försäkringsbolag var ersättningsskyldigt enligt trafikförsäkringslagen för en trafikskada som hade drabbat en personbils förare. Med stöd av 7 § 5 mom. i trafikförsäkringslagen hade försäkringsbolaget med en fjärdedel nedsatt den ersättning som skulle erläggas för personskada till föraren, eftersom föraren hade lidit personskada vid framförande av fordon under påverkan av rusmedel.</p>
    <p>Föraren hade vårdats för personskadan vid en verksamhetsenhet inom den offentliga hälso- och sjukvården. Samkommunen för ett sjukvårdsdistrikt yrkade att försäkringsbolaget skulle erlägga en avgift för så kallad full kostnadsersättning som avses i 13 a § i lagen om klientavgifter inom social- och hälsovården (lagen om klientavgifter) för att samkommunen hade ordnat vården. Försäkringsbolaget betalade avgiften nedsatt med en fjärdedel.</p>
    <p>Samkommunen för sjukvårdsdistriktet yrkade i förvaltningsdomstolen att försäkringsbolaget skulle åläggas att erlägga resterande del av avgiften för den fulla kostnadsersättningen. Förvaltningsdomstolen prövade yrkandet som ett förvaltningstvistemål och avslog ansökan.</p>
    <p>I sitt beslut redogjorde högsta förvaltningsdomstolen för skälen till att förvaltningsdomstolen hade gjort rätt i att handlägga samkommunens yrkande mot försäkringsbolaget som ett förvaltningstvistemål. Den avgift för full kostnadsersättning som indrevs av försäkringsanstalten kunde inte anses vara utmätningsbar utan dom eller beslut enligt 17 § i lagen om klientavgifter. Samkommunen måste ha en möjlighet att få tvisten om dess rätt till en lagstadgad avgift prövad i förvaltningsdomstol.</p>
    <p>Försäkringsanstalten var enligt 13 a § i lagen om klientavgifter skyldig att ersätta kostnaderna för den vård som givits till en försäkrad av den kommun eller samkommun som ansvarade för att ordna vårdtjänster. Högsta förvaltningsdomstolen avslog samkommunens besvär eftersom nämnda skyldighet var bunden till den rätt till ersättning som en försäkrad som utnyttjat tjänsterna hade.</p>
    <p>Lagen om klientavgifter inom social- och hälsovården 1 §, 13 a § och 17 §</p>
    <p>Förvaltningsprocesslagen 69 §</p>
  </dcterms:abstract>
</finlex:document>
