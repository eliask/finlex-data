<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201302979</dcterms:identifier>
  <finlex:ecliIdentifier>ECLI:FI:KHO:2013:T2979</finlex:ecliIdentifier>
  <dcterms:title>20.9.2013/2979</dcterms:title>
  <dcterms:description>
    <p>
      <span>Rättshjälp</span>
      <span>Yrkande på arvode för genomgång och delgivning av beslut</span>
      <span>Behövliga åtgärder</span>
    </p>
  </dcterms:description>
  <finlex:registerNumber>1990/3/12</finlex:registerNumber>
  <dcterms:issued>2013-09-20</dcterms:issued>
  <finlex:fileCopyNumber>2979</finlex:fileCopyNumber>
  <dcterms:abstract>
    <p>I ett mål hade X beviljats rättshjälp så att ett rättsbiträde förordnats med stöd av rättshjälpslagen. Förvaltningsdomstolen hade avslagit rättsbiträdets yrkande att enligt faktura få arvode för en timme som rättsbiträdet reserverat för att delge X förvaltningsdomstolens beslut och gå igenom beslutet med honom. Yrkandet hade avslagits med hänvisning till att det saknade stöd i lag.</p>
    <p>I de besvär som anknytningspersonen X anfört i förvaltningsdomstolen hade det varit fråga om att med stöd av utlänningslagen och på grund av familjeband bevilja ett första uppehållstillstånd åt X:s i besvären nämnda familjemedlemmar. Till följd av sin unga ålder skulle X anses befinna sig i sårbar ställning och han hade beviljats uppehållstillstånd med stöd av sitt behov av alternativt skydd. Med hänsyn till dessa omständigheter samt vad som framförts om X:s kunskaper i finska, hade rättsbiträdet rätt att med stöd av 5 § 1 mom. och 17 § 1 mom. i rättshjälpslagen samt 2 § 1 mom. och 6 § i statsrådets förordning om grunderna för arvoden vid allmän rättshjälp få arvode även till den del som det var fråga om att delge X förvaltningsdomstolens beslut och gå igenom det med honom, vilka skulle betraktas som behövliga åtgärder.</p>
    <p>Yrkandet på arvode för den timme som rättsbiträdet reserverat för genomgång och delgivning av förvaltningsdomstolens beslut kunde således inte avslås på den grunden att yrkandet saknade stöd i lag.</p>
    <p>Rättshjälpslagen (257/2002) 5 § 1 mom. och 17 § 1 mom.</p>
    <p>Statsrådets förordning om grunderna för arvoden vid allmän rättshjälp 2 § 1 mom. och 6 § (290/2008)</p>
    <p>Ärendet har avgjorts av förvaltningsråden Irma Telivuo, Anne. E. Niemi, Alice Guimaraes-Purokoski, Tuomas Lehtonen och Outi Suviranta. Föredragande Elisabeth Vuorenhela.</p>
  </dcterms:abstract>
</finlex:document>
