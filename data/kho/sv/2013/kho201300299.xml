<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201300299</dcterms:identifier>
  <finlex:ecliIdentifier>ECLI:FI:KHO:2013:T299</finlex:ecliIdentifier>
  <dcterms:title>25.1.2013/299 HFD:2013:15</dcterms:title>
  <dcterms:description>
    <p>
      <span>I naturvårdslagen avsett förbud att förstöra och försämra föröknings- och rastplatser</span>
      <span>Unionsrättsliga förpliktelser</span>
      <span>I naturvårdslagen avsett tillstånd att avvika från förbud</span>
      <span>Nordisk fladdermus</span>
      <span>Rivning av byggnad</span>
    </p>
  </dcterms:description>
  <finlex:registerNumber>2803/1/11</finlex:registerNumber>
  <dcterms:issued>2013-01-25</dcterms:issued>
  <finlex:fileCopyNumber>299</finlex:fileCopyNumber>
  <dcterms:abstract>
    <p>Närings-, trafik- och miljöcentralen hade avslagit en stads ansökan att enligt 49 § 3 mom. i naturvårdslagen beviljas tillstånd att avvika från i 1 mom. i samma paragraf föreskrivna skyddet för föröknings- och rastplatser för en hotad djurart (nordisk fladdermus). Undantaget hade sökts för att staden skulle kunna riva en byggnad från 1951 som den ägde och enligt stadsplanen ta tomten i bruk för ett kvartersområde för bostadshus.</p>
    <p>Förvaltningsdomstolen har avslagit stadens besvär över närings-, trafik- och miljöcentralens beslut och högsta förvaltningsdomstolen de besvär som staden anfört över förvaltningsdomstolens beslut.</p>
    <p>Vid avgörandet av ärendet skulle tillämpas de bestämmelser som medförde unionsrättsliga förpliktelser för Finland att skydda hotade djurarter. Vid den juridiska prövningen skulle hänsyn tas till bestämmelsernas syfte och målsättningar.</p>
    <p>Fastän man vare sig genom bestämmelser i unionsrätten eller den nationella rätten närmare har definierat innehållet i begreppet föröknings- och rastplats, är skyddet för dessa platser dock avsett att genomföras på ett strikt sätt. Ståndpunkten att en byggnad där det bor människor eller där människor har vistats inte kan betraktas som en förökningsplats för den nordiska fladdermusen är inte förenlig med målsättningen för denna reglering, som är att strikt skydda den nordiska fladdermusen och andra arter som samhället anser viktiga.</p>
    <p>I artikel 16 i habitatdirektivet anges de grunder på vilka det är möjligt att i enskilda fall avvika från skyddet av dessa arter. Dessa har implementerats i den nationella lagstiftningen genom den hänvisning som tagits in i 49 § 3 mom. i naturvårdslagen. För att en avvikelse ska tillåtas, måste samtliga de villkor som föreskrivs i artikel 16.1 i direktivet vara uppfyllda. Av utredningen i ärendet framgick att som alternativ till att riva ”fladdermushuset” hade framförts förslag om att det kunde användas för annan ersättande verksamhet, såsom till exempel som en plats där man kunde få information om natur och miljö. Med hänsyn till de alternativa lösningar som stadens myndigheter framfört och som innebar att byggnaden kunde stå kvar som förökningsplats för den nordiska fladdermusen, fanns det inte någon sådan grund för att tillåta avvikelse från förbudet som avses i artikel 16.1 i habitatdirektivet och 49 § 3 mom. i naturvårdslagen. I ärendet var inte fråga om huruvida staden kunde förpliktas att bevara byggnaden utan om huruvida staden kunde beviljas rätt att avvika från det förbud som föreskrivs i 49 § 1 mom. i naturvårdslagen.</p>
    <p>Frågan om beviljande av rätt att avvika från förbudet avgjordes på de grunder som anförts i besvären och den utredning som mottagits vid handläggningen av ärendet. Om staden anser att de grunder på vilka ett ovan nämnt tillstånd kan beviljas har förändrats, kan staden med stöd av 49 § 3 mom. i naturvårdslagen göra en ny ansökan om tillstånd att avvika från förbudet.</p>
    <p>Habitatdirektivet (92/43/EEG) artikel 16.1 och bilaga IV (a)<br/> Naturvårdslagen 3 §, 4 §, 5 §, och 49 § 1 och 3 mom.</p>
  </dcterms:abstract>
</finlex:document>
