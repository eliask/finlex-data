<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201302955</dcterms:identifier>
  <finlex:ecliIdentifier>ECLI:FI:KHO:2013:T2955</finlex:ecliIdentifier>
  <dcterms:title>20.9.2013/2955 HFD:2013:147</dcterms:title>
  <dcterms:description>
    <p>
      <span>Kommunal tjänsteinnehavare</span>
      <span>Organisationsreform</span>
      <span>Tjänsteregleringar</span>
      <span>Förflyttning till ett annat tjänsteförhållande</span>
      <span>Offentligt ansökningsförfarande</span>
      <span>Principen om opartiskt bemötande</span>
    </p>
  </dcterms:description>
  <finlex:registerNumber>2071/3/12</finlex:registerNumber>
  <dcterms:issued>2013-09-20</dcterms:issued>
  <finlex:fileCopyNumber>2955</finlex:fileCopyNumber>
  <dcterms:abstract>
    <p>I en stad hade man infört ett nytt system med serviceområden och detta hade förutsatt omfattande tjänsteregleringar. Tjänsteregleringarna hade föregåtts av social- och hälsovårdsdirektörens beslut om att utnämna cheferna för resultatenheten "tjänster för barnfamiljer" på viss tid. I samband med det hade X utnämnts till chef vid resultatenheten tjänster för barnfamiljer. Som en följd av organisationsreformen hade det inrättats 21 nya tjänster i stadens organisation. Med undantag för tjänsterna som chef för barnskyddet och chef för socialarbete för vuxna hade samtliga tillsatts genom att tjänsteinnehavaren förflyttades till tjänsten utan att den lediganslogs med offentligt ansökningsförfarande. Förutom X hade alla övriga som var chefer vid resultatenheterna på viss tid överflyttats till de chefstjänster som inrättats i den nya organisationen på ett sådant sätt att deras ordinarie tjänster hade dragits in i samband med det. På stadsstyrelsens föredragningslista hade det också funnits ett förslag om att inrätta en chef för tjänsterna för barnfamiljer, att överflytta X till den tjänsten och att dra in X:s ordinarie tjänst. Stadsdirektören hade dock avfört förslaget från föredragningslistan före stadsstyrelsens möte.</p>
    <p>X, vars rättelseyrkande över beslutet om att tillsätta tjänsten som chef för barnskyddet hade avslagits, anförde besvär över beslutet hos förvaltningsdomstolen, som upphävde beslutet. Förvaltningsdomstolen ansåg att staden inte hade uppgett vederbörliga och godtagbara skäl för att avvika från de allmänna principerna för personalarrangemang under organisationsreformen och att beslutet om att tillsätta tjänsten som chef för barnskyddet genom att lediganslå tjänsten stred mot likställighetsprincipen.</p>
    <p>Frågan som skulle avgöras i högsta förvaltningsdomstolen gällde huruvida X hade bemötts på ett sätt som stred mot den princip om opartiskt bemötande som framgick av 12 § 3 mom. i lagen om kommunala tjänsteinnehavare (tjänsteinnehavarlagen), då social- och hälsovårdsdirektören hade utnämnt chefer på viss tid och alla övriga, förutom X och den person som arbetat på viss tid som chef för resultatenheten socialarbete för vuxna, hade överflyttats till chefstjänster med stöd av 24 § i tjänsteinnehavarlagen, utan offentligt ansökningsförfarande.</p>
    <p>HFD konstaterade att en förflyttning av en tjänsteinnehavare till ett annat tjänsteförhållande utan offentligt ansökningsförfarande förutsätter att de i 24 § i tjänsteinnehavarlagen föreskrivna förutsättningarna föreligger. X, vars underliggande ordinarie tjänst inte hade dragits in, hade inte med stöd av tjänsteinnehavarlagen eller någon annan lag rätt att bli överflyttad till tjänsten som chef för barnskyddet i samband med den organisationsreform som genomfördes i staden. En dylik rätt uppstod inte heller av den anledningen att staden utan offentligt ansökningsförfarande hade förflyttat övriga tjänsteinnehavare till tjänster i den nya organisationen med stöd av 24 § i tjänsteinnehavarlagen. X:s ställning kunde inte jämföras med de tjänsteinnehavare vars ordinarie tjänster hade dragits in i samband med reformen. X hade inte rätt att med hänvisning till principen om opartiskt bemötande förutsätta att bli förflyttad till en annan tjänst genom att åberopa att en annan tjänsteinnehavare möjligen har förflyttats till en ny tjänst utan stöd i tjänsteinnehavarlagen och utan offentligt ansökningsförfarande. De förslag som framförts vid beredningen av tjänsteregleringarna och de allmänna principer för personalarrangemang som stadsstyrelsen godkänt var inte till sin natur juridiskt förpliktande för stadsstyrelsen.</p>
    <p>HFD ansåg att de beslut som staden fattat om att tillsätta tjänsten som chef för barnskyddet inte var lagstridiga på den grunden att tjänsten hade tillsatts genom offentligt ansökningsförfarande. Då förvaltningsdomstolen hade haft en annan uppfattning om saken skulle förvaltningsdomstolens beslut upphävas och målet återförvisas dit för att handläggas på nytt till den del det gällde lagligheten av valet av tjänsteinnehavare.</p>
    <p>Omröstning 4 - 1.</p>
    <p>Lagen om kommunala tjänsteinnehavare 4 § 1 och 3 mom., 12 § 3 mom. och 24 §</p>
    <p>Kommunallagen 90 §</p>
  </dcterms:abstract>
</finlex:document>
