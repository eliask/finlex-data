<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201301844</dcterms:identifier>
  <finlex:ecliIdentifier>ECLI:FI:KHO:2013:T1844</finlex:ecliIdentifier>
  <dcterms:title>30.5.2013/1844 HFD:2013:100</dcterms:title>
  <dcterms:description>
    <p>
      <span>Markanvändning och byggande</span>
      <span>Bygglov</span>
      <span>Detaljplanebestämmelse</span>
      <span>Fasad</span>
      <span>Balkonglinjer</span>
      <span>Fönsterindelning</span>
      <span>Takform</span>
      <span>Anpassning av byggnad till omgivningen</span>
      <span>Riksomfattande mål för områdesanvändningen</span>
      <span>Syn</span>
    </p>
  </dcterms:description>
  <finlex:registerNumber>1432/1/12</finlex:registerNumber>
  <dcterms:issued>2013-05-30</dcterms:issued>
  <finlex:fileCopyNumber>1844</finlex:fileCopyNumber>
  <dcterms:abstract>
    <p>Ärendet gällde byggandet av två flervåningshus med bostäder på en tomt som i detaljplanen hade anvisats som kvartersområde för flervåningshus och servicecentral för boende för äldre (AK-1). Enligt en bestämmelse i detaljplanen skulle disponeringen av massorna i nybyggnaderna på kvartersområdet, takformerna och fasadernas indelning, material och färger vara karakteristiska för Hagalunds gamla bostadsområde.</p>
    <p>Detaljplanebestämmelsens ordalydelse förutsatte inte att de tilltänkta byggnaderna skulle ha en fasad som motsvarade fasaderna hos de närliggande byggnaderna. Byggnaderna i gamla Hagalund var av varierande slag och hade inte fasader av uteslutande en enda typ. De närliggande fastigheter som avsågs i bygglovet hade inte helt likadana fasader, även om dessa oftast bildade en horisontell linje. Efter att ha förrättat syn på platsen ansåg högsta förvaltningsdomstolen att de tilltänkta byggnadernas fasad- och fönsterindelning eller takform inte var sådan att beslutet att bevilja bygglov för byggnaderna skulle ha stått i strid med bestämmelserna i detaljplanen. Omröstning 3-2.</p>
    <p>Markanvändnings- och bygglagen 55 §, 57 § 1 mom., 117 § 1 mom., 118 § och 135 § 1 mom.</p>
  </dcterms:abstract>
</finlex:document>
