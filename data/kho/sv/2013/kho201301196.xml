<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201301196</dcterms:identifier>
  <finlex:ecliIdentifier>ECLI:FI:KHO:2013:T1196</finlex:ecliIdentifier>
  <dcterms:title>9.4.2013/1196 HFD:2013:61</dcterms:title>
  <dcterms:description>
    <p>
      <span>Mervärdesskatt</span>
      <span>Överlåtelse av rättighet som gäller en fastighet</span>
      <span>Överlåtelse av nyttjanderätt till fastighet</span>
      <span>Parkeringsverksamhet</span>
      <span>Parkeringsbolag</span>
      <span>Upplåtelse av parkeringsplats</span>
      <span>Aktiebolag</span>
      <span>Delägare i aktiebolag</span>
      <span>Aktieägare</span>
    </p>
  </dcterms:description>
  <finlex:registerNumber>2099/2/11</finlex:registerNumber>
  <dcterms:issued>2013-04-09</dcterms:issued>
  <finlex:fileCopyNumber>1196</finlex:fileCopyNumber>
  <dcterms:abstract>
    <p>A Ab var bildat för att bedriva parkeringsverksamhet. I detta syfte ägde och innehade bolaget fem parkeringshus och två uteparkeringsplatser, som bolaget låtit bygga och anlägga i stadsdelen B. Parkeringsanläggningarna var separata fastigheter och låg på egna tomter. A Ab:s delägare och finansiärer var bostads- och och fastighetsaktiebolagen i området samt vissa andra sammanslutningar som ägde fastigheter i området. Parkeringsbolaget hade bildats av ovan nämnda delägare av den anledningen att så föreskrevs i ett villkor i tomtlegoavtalen mellan staden och nämnda delägare. Enligt detta villkor skulle bestämmelserna i detaljplanen för nämnda tomter genomföras genom ett avtal mellan delägarna och A Ab om anläggning, innehav och överlåtelse av nyttjanderätt till parkeringsplatser för samnyttjande av platserna.</p>
    <p>A Ab ingick också separata avtal med aktieägare i de bostadsaktiebolag som var delägare i A Ab samt dessa aktieägares hyresgäster om långvarig användning av parkeringsplatser dygnet om. Parkeringen skedde som parkering på rörliga, icke namngivna platser. För denna parkering uppbar A Ab en separat avgift. A Ab överlät inte aktier i bostadsaktiebolaget eller nyttjanderätter till bostadslägenheterna.</p>
    <p>Eftersom bostadsaktiebolagen i egenskap av delägare i A Ab och deras aktieägare i egenskap av delägare i sitt bostadsaktiebolag hade rätt att med stöd av sin äganderätt använda fastigheten, det vill säga parkeringsplatsen, var A Ab:s verksamhet inte till denna del sådan skattepliktig parkeringsverksamhet som avses i 29 § 1 mom. 5 punkten i mervärdesskattelagen, utan sådan skattefri överlåtelse av en rättighet gällande en fastighet som avses i 27 § i samma lag.</p>
    <p>Förhandsavgörande för tiden 8.12.2010 - 31.12.2011</p>
    <p>Mervärdesskattelagen 1 § 1 mom. 1 punkten, 27 § 1 mom., 28 § 1 mom., 29 § 1 mom. 5 punkten och 43 §<br/> Rådets direktiv 2006/112/EG om ett gemensamt system för mervärdesskatt artikel 135.1 f och 135.1 l samt artikel 135.2 b<br/> Europeiska unionens domstols domar i målen 173/88 Henriksen, C-428/02 Marselisborg och C-259/11, DTZ Zadelhoff</p>
  </dcterms:abstract>
</finlex:document>
