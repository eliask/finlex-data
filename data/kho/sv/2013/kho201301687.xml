<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201301687</dcterms:identifier>
  <finlex:ecliIdentifier>ECLI:FI:KHO:2013:T1687</finlex:ecliIdentifier>
  <dcterms:title>15.5.2013/1687 HFD:2013:92</dcterms:title>
  <dcterms:description>
    <p>
      <span>Statstjänsteman</span>
      <span>Ersättning som motsvarar lön</span>
      <span>Utnämning för viss tid</span>
      <span>Ordinarie anställningsförhållande under tiden för tjänsteförhållande till vilket tjänstemannen utnämnts för viss tid</span>
      <span>Upphörande av tjänsteförhållande till ämbetsverk</span>
      <span>Återgång till ett tills vidare gällande anställningsförhållande efter utnämning till tjänsteförhållande för viss tid</span>
    </p>
  </dcterms:description>
  <finlex:registerNumber>2526/3/11</finlex:registerNumber>
  <dcterms:issued>2013-05-15</dcterms:issued>
  <finlex:fileCopyNumber>1687</finlex:fileCopyNumber>
  <dcterms:abstract>
    <p>A:s tidsbegränsade tjänsteförhållande till Institutet Meri-Lappi hade upphört av den anledningen att institutet, som Lapplands universitet och Uleåborgs universitet tillsammans grundat, hade upphört med sin verksamhet. De uppgifter som A hade haft hand om hade överförts till Uleåborgs universitet och A hade återgått till sitt anställningsförhållande vid Lapplands universitet, ett anställningsförhållande som gällde tills vidare. Tjänstemannanämnden hade på A:s ansökan och med stöd av 56 § 1 mom. (1088/2007) i statstjänstemannalagen ålagt Uleåborgs universitet, som ansvarat för betalningen av A:s lön, att till A betala en ersättning motsvarande sex månaders lön. Tjänstemannanämnden hade ansett att det inte hade funnits grund för att under tiden mellan 1.1.2003 och 31.12.2008 flera gånger i följd utnämnda A till tjänsteförhållanden för viss tid.</p>
    <p>Högsta förvaltningsdomstolen ansåg på samma grunder som tjänstemannanämnden att A under ovan nämnda tid utan giltigt skäl i en följd hade blivit utnämnd till tjänsteförhållanden för viss tid. Ersättning som motsvarade lön skulle dock inte betalas enbart på den grunden att det inte hade funnits skäl till utnämning för viss tid, utan det gällde också att ta hänsyn till huruvida tjänstemannens tjänsteförhållande till ämbetsverket hade upphört. A:s arbete vid institutet hade baserat sig på ett arrangemang mellan hans ordinarie arbetsgivare, Lapplands universitet, och ett annat universitet. Enligt detta arrangemang hade det andra universitetet under nämnda tid ansvarat för att utnämna A till tjänsteförhållanden för viss tid och betala hans lön. Eftersom A under hela den tid som hans tjänsteförhållandet hade varit tidsbegränsat och efter att detta hade upphör hade haft ett tills vidare gällande anställningsförhållande till Lapplands universitet, hade hans tjänsteförhållande inte upphört på det sätt som avses i 56 § 1 mom. (1008/2007) i statstjänstemannalagen. A hade därför inte rätt till den ersättning som han ansökt om.</p>
    <p>Statstjänstemannalagen 9 § 1 och 2 mom. samt 56 § 1 mom. (1088/2007)</p>
  </dcterms:abstract>
</finlex:document>
