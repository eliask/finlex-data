<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201301634</dcterms:identifier>
  <finlex:ecliIdentifier>ECLI:FI:KHO:2013:T1634</finlex:ecliIdentifier>
  <dcterms:title>10.5.2013/1634 HFD:2013:88</dcterms:title>
  <dcterms:description>
    <p>
      <span>Utlänningslagen</span>
      <span>Registrering av unionsmedborgares rätt att uppehålla sig i landet</span>
      <span>Vägrad registrering</span>
      <span>Äventyrande av allmän ordning och säkerhet</span>
      <span>Skyldig till brott</span>
      <span>Estland</span>
    </p>
  </dcterms:description>
  <finlex:registerNumber>2969/1/10</finlex:registerNumber>
  <dcterms:issued>2013-05-10</dcterms:issued>
  <finlex:fileCopyNumber>1634</finlex:fileCopyNumber>
  <dcterms:abstract>
    <p>Polisen hade inte registrerat en unionsmedborgares rätt att uppehålla sig i landet av den anledningen att unionsmedborgaren under sin vistelse i Finland upprepade gånger ansågs ha äventyrat den allmänna ordningen och säkerheten. Enligt Europeiska unionens grundfördrag hade en unionsmedborgare rätt att fritt röra sig och vistas på en annan medlemsstats område. Med stöd av det så kallade direktivet om fri rörlighet kan medlemsstaten förutsätta att när en sådan vistelse har varat över tre månader, ska personen i fråga registrera sin rätt att uppehålla sig i landet. Registreringen var en tillsynsåtgärd, inte en åtgärd som stiftade rätt att uppehålla sig i landet. Registreringen var inte tvingande enligt unionens rättsregler och hade inga rättsverkningar. Den var avsedd att vara en snabbt administrativ åtgärd. Den utredning som skulle fogas till ansökan om registrering reglerades i överensstämmelse med nämnda direktiv i 159 a § (360/2007) i utlänningslagen. I bestämmelserna om registrering av uppehållsrätt i 159 och 159 a § i utlänningslagen fanns inga uttryckliga bestämmelser om att registrering kunde förvägras någon med hänvisning till allmän ordning och säkerhet.</p>
    <p>Högsta förvaltningsdomstolen ansåg att med hänsyn till avsikten med registreringsförfarandet skulle förutsättningarna för att en unionsmedborgare skulle få uppehålla sig i landet i princip inte i detta sammanhang utredas i större omfattning än vad som framgår av 159 a § i utlänningslagen. Om unionsmedborgaren inte uppfyllde förutsättningarna för att få uppehålla sig i landet därför att han eller hon äventyrade den allmänna ordningen eller säkerheten, skulle myndigheterna ingripa genom avvisnings- eller utvisningsbeslut. Detta innebar ett förfarande som omfattade alla sedvanliga rättsskyddsgarantier, bland annat att beslut om avvisning av en unionsmedborgare som uppehållit sig i landet i över tre månaders tid ska fattas av migrationsverket. När beslut om avvisning fattas, kan den som avvisas samtidigt förvägras registrering. I det nu aktuella fallet hade inga avvisningsåtgärder vidtagits, utan den omständigheten att personen äventyrat allmän ordning och säkerhet hade endast noterats som grund för att förvägra honom registrering. Polisinrättningens och förvaltningsdomstolens beslut upphävdes och ärendet återvisades till polisen för att på nytt handläggas som registreringsärende.</p>
    <p>Finlands grundlag 9 § 1 mom.<br/> Utlänningslagen 153 § 2 mom., 156 § 1 och 2 mom., 158 a § 1 mom., 159 § 1 och 2 mom., 159 a §, 161 f § 2 mom., 167 § och 168 § 1 mom.<br/> Föredraget om Europeiska unionens funktionssätt artiklarna 20, 20.1, 45.1 och 45.3<br/> Europeiska unionens stadga om de grundläggande rättigheterna artikel 45.1<br/> Europaparlamentets och rådets direktiv (2004/38/EG) artiklarna 5.1, 7.1, 8, 14.2 och 14.4, 15, 27 och 28<br/> Europeiska gemenskapernas domstols dom C-215/03, Oulane och C-376/89, Giagounidis</p>
  </dcterms:abstract>
</finlex:document>
