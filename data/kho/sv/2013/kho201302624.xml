<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201302624</dcterms:identifier>
  <finlex:ecliIdentifier>ECLI:FI:KHO:2013:T2624</finlex:ecliIdentifier>
  <dcterms:title>26.8.2013/2624 HFD:2013:137</dcterms:title>
  <dcterms:description>
    <p>
      <span>Förskottsuppbörd</span>
      <span>Förhandsavgörande Skattefria ersättningar för resekostnader</span>
      <span>Arbetsgivarens stadigvarande verksamhetsställe</span>
      <span>Arbetsplats</span>
      <span>Ögonläkare</span>
      <span>Optikerkedja</span>
    </p>
  </dcterms:description>
  <finlex:registerNumber>3485/2/11</finlex:registerNumber>
  <dcterms:issued>2013-08-26</dcterms:issued>
  <finlex:fileCopyNumber>2624</finlex:fileCopyNumber>
  <dcterms:abstract>
    <p>Ögonläkaren A hade som anställd hos B Ab, som han ägde, under sammanlagt 138 arbetsdagar företagit resor från den ort där han bodde till optikerkedjan C Ab:s affärer i sex andra kommuner. Enligt B Ab:s samarbetsavtal med optikerkedjan tillhandahöll ögonläkaren patienterna läkartjänster, bestämde självständigt sitt arvode och fakturerade arvodet via optikeraffärerna. Optikerkedjan ställde till B Ab:s ögonläkares förfogande mottagningsrum med behövlig utrustning och assisterande personal, förde patientjournalerna samt inkasserade betalningen och redovisade den till B Ab.</p>
    <p>Högsta förvaltningsdomstolen ansåg att optikerkedjans på olika orter belägna affärer skulle betraktas som B Ab:s stadigvarande verksamhetsställen. De mottagningsrum som fanns på A:s boendeort skulle betraktas som A:s primära egentliga arbetsplatser och de övriga mottagningsrummen som A:s sekundära arbetsplatser. Eftersom de resekostnadsersättningar som betalades till A för resorna till dessa sekundära arbetsplatser således var skattefri inkomst för A, skulle B Ab inte verkställa förskottsinnehållning vid utbetalningen av dessa ersättningar. Förhandsavgörandet var i kraft till 21.12.2011</p>
    <p>Lagen om förskottsuppbörd 13 §, 15 § och 45 §<br/> Inkomstskattelagen 71, 72, 72 a, 72 b och 72 c §<br/> Skatteförvaltningens beslut om skattefria resekostnadsersättningar under 2011 (1313/2010)</p>
  </dcterms:abstract>
</finlex:document>
