<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201301633</dcterms:identifier>
  <finlex:ecliIdentifier>ECLI:FI:KHO:2013:T1633</finlex:ecliIdentifier>
  <dcterms:title>10.5.2013/1633 HFD:2013:87</dcterms:title>
  <dcterms:description>
    <p>
      <span>Markanvändning och byggande</span>
      <span>Detaljplan</span>
      <span>Stranddetaljplan</span>
      <span>Generalplans styrande verkan</span>
      <span>Generalplans laga kraft</span>
    </p>
  </dcterms:description>
  <finlex:registerNumber>2291/1/11</finlex:registerNumber>
  <dcterms:issued>2013-05-10</dcterms:issued>
  <finlex:fileCopyNumber>1633</finlex:fileCopyNumber>
  <dcterms:abstract>
    <p>Stadsfullmäktige hade antagit en stranddetaljplan för ett cirka 95 hektar stort område. I stranddetaljplanen hade anvisats sammanlagt 11 200 kvadratmeter byggrätt för ett område med turisttjänster (RM) och område för fritidsbostäder (RA). När stranddetaljplanen antogs, omfattades planområdet redan av en generalplan med rättsverkningar. I denna generalplan hade området för strandplanen anvisats som jord- och skogbruksdominerat område (M).</p>
    <p>Samma dag som stadsfullmäktige antog strandgeneralplanen, hade stadsfullmäktige med ett annat beslut godkänt en ändring av generalplanen. I ändringen anvisades RM- och RA-områden på det område för vilket stranddetaljplanen skulle komma att antas. Ändringen av generalplanen hade således inte trätt i kraft när stranddetaljplanen antogs. Bedömningen av huruvida generalplanen i enlighet med 42 § 1 mom. och 54 § 1 mom. i markanvändnings- och byggplanen hade tjänat som ledning vid utarbetandet av stranddetaljplanen skulle således bedömas utgående från den generalplan som varit i kraft när stranddetaljplanen antogs samt markanvändningen i denna generalplan. Eftersom markanvändningen i stranddetaljplanen till sitt innehåll var en annan än i den generalplan som varit i kraft när beslutet att anta stranddetaljplanen fattades, hade generalplanen inte i tillräcklig utsträckning tjänat som ledning vid utarbetandet av detaljplanen. Beslutet att anta detaljplanen var således lagstridigt.</p>
    <p>Ovan nämnda ändring av generalplanen hade dock vunnit laga kraft genom ett annat beslut av högsta förvaltningsdomstolen. Eftersom markanvändningen i den ändrade generalplanen stämde överens med markanvändningen i stranddetaljplanen, fanns det inte grund för att upphäva stadsfullmäktiges beslut att anta nämnda stranddetaljplan av den anledningen att den generalplan som hade varit i kraft när stranddetaljplanen antogs och i vilken markanvändningen hade varit en annan än i stranddetaljplanen inte i tillräcklig utsträckning hade tjänat som ledning för utarbetandet av stranddetaljplanen.</p>
    <p>Markanvändnings- och bygglagen 42 § 1 mom., 54 § 1 mom., 73 § 2 mom., 200 § 1 och 2 mom.<br/> Markanvändnings- och byggförordningen 93 § 2 mom.</p>
  </dcterms:abstract>
</finlex:document>
