<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201300298</dcterms:identifier>
  <finlex:ecliIdentifier>ECLI:FI:KHO:2013:T298</finlex:ecliIdentifier>
  <dcterms:title>25.1.2013/298 HFD:2013:14</dcterms:title>
  <dcterms:description>
    <p>
      <span>Markanvändning och byggande</span>
      <span>Behov av undantag</span>
      <span>Planeringsbehov som gäller strandzon</span>
      <span>Bostadsbyggnad</span>
      <span>Byggande som behövs för idkande av jord- och skogsbruk</span>
      <span>Generationsväxling</span>
    </p>
  </dcterms:description>
  <finlex:registerNumber>936/1/11</finlex:registerNumber>
  <dcterms:issued>2013-01-25</dcterms:issued>
  <finlex:fileCopyNumber>298</finlex:fileCopyNumber>
  <dcterms:abstract>
    <p>Jord- och skogsbruksidkande makar hade i generationsväxlingssyfte överlåtit verksamheten på gården tills sin son. Till gården hörde flera olika lägenheter med en sammanlagt areal om cirka 100 hektar. Avträdarna ville bygga en bostad och en carport/ett lager åt sig på ett outbrutet område, som de förbehållit sig vid överlåtelsen och senare låtit stycka ut till en självständig lägenhet. Byggplatsen på denna styckningslägenhet låg cirka 35 meter från en sjöstrand och cirka 3 - 4 kilometer från gårdscentrum.</p>
    <p>I målet gällde det att avgöra huruvida det var frågan om ett sådant byggande som behövs för att bedriva jord- eller skogsbruk som avses i 72 § 3 mom. 1 punkten i markanvändnings- och bygglagen och som inte kräver undantag från den byggbegränsning som avses i 1 mom. i samma paragraf.</p>
    <p>Byggande i anslutning till generationsväxling inom gårdsbruket kan visserligen betjäna jord- eller skogsbruket. Undantagsbestämmelsen i 72 § 3 mom. i markanvändnings- och bygglagen gäller dock endast byggande som behövs för att bedriva jord- och skogsbruk. Enbart den omständigheten att byggprojektet hade inletts i samband med generationsväxling innebar inte att byggandet var sådant som avsågs i nämnda lagrum. Med hänsyn till att syftet med bestämmelserna om byggande vid strand hade varit att säkerställa att all ny byggnation på sådana platser var planmässig, gällde det att bedöma byggbehovet även utgående från hur behövligt det var att byggnaderna placerades uttryckligen i strandzonen. Under de förhållandena som rådde i det aktuella fallet var ett undantag behövligt. Omröstning 4 - 1.</p>
    <p>Markanvändnings- och bygglagen 72 § 1 mom. och 3 mom. 1 punkten, 171 § 2 och 3 mom.</p>
  </dcterms:abstract>
</finlex:document>
