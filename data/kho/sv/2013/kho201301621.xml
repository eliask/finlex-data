<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201301621</dcterms:identifier>
  <finlex:ecliIdentifier>ECLI:FI:KHO:2013:T1621</finlex:ecliIdentifier>
  <dcterms:title>7.5.2013/1621</dcterms:title>
  <dcterms:description>
    <p>
      <span>Varumärke</span>
      <span>Särskiljningsförmåga</span>
      <span>Generisk benämning</span>
      <span>Degenerering</span>
      <span>Användning som varumärke</span>
    </p>
  </dcterms:description>
  <finlex:registerNumber>1575/3/11</finlex:registerNumber>
  <dcterms:issued>2013-05-07</dcterms:issued>
  <finlex:fileCopyNumber>1621</finlex:fileCopyNumber>
  <dcterms:abstract>
    <p>Patent- och registerstyrelsen (PRS) hade avslagit ansökan om registrering av varumärket KESO för livsmedel i klass 29, som bland annat omfattade mjölkprodukter. PRS ansåg att varumärket enligt ansökningen saknade särskiljningsförmåga på grund av att ordet keso på svenska betydde grynost eller kvarg. Besvärsnämnden vid PRS hade förkastat sökandens besvär och låtit bero vid PRS beslut.</p>
    <p>I HFD företedde sökanden marknadsföringsmaterial och den finska branschorganisations intyg, enligt vilket varumärket KESO använts som kännetecken för sökandens grynostprodukter i Finland sedan år 2000 och detta varumärke veterligen inte använts för grynost i Finland av någon annan verksamhet än sökandens.</p>
    <p>Enbart det att ordet keso förekom i allmänspråkligt bruk i betydelsen grynost i Sverige och att denna användning i viss mån är känd också här gav inte skäl att anse att varumärket KESO skulle sakna särskiljningsförmåga i Finland. Utredningen i ärendet stödde inte heller uppfattningen att en finsk genomsnittskonsument skulle uppfatta KESO som en generisk benämning på grynost. Dessutom konstaterade HFD att registreringsansökan omfattade alla livsmedel i klass 29 och således inte bara mjölkprodukten grynost. I ärendet hade inte ens påståtts att varumärket KESO skulle vara beskrivande för andra produkter än grynost.</p>
    <p>Högsta förvaltningsdomstolen (HFD) upphävde PRS och PRS besvärsnämnds beslut och återförvisade ärendet till PRS för ny handläggning.</p>
    <p>Varumärkeslagen 13 § och 19 § 1 mom.</p>
    <p>Ärendet har avgjorts av president Pekka Vihervuori samt förvaltningsråden Sakari Vanhala, Riitta Mutikainen, Mika Seppälä och Liisa Heikkilä. Ärendets föredragande var Kristina Björkvall.</p>
  </dcterms:abstract>
</finlex:document>
