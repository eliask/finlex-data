<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200702108</dcterms:identifier>
  <finlex:ecliIdentifier>ECLI:FI:KHO:2007:T2108</finlex:ecliIdentifier>
  <dcterms:title>24.8.2007/2108 HFD:2007:56</dcterms:title>
  <dcterms:description>
    <p>
      <span>Mervärdesskatt</span>
      <span>Avdragbar skatt</span>
      <span>Allmän avdragsrätt</span>
      <span>Kostnadsallokering</span>
      <span>Överlåtelse av rörelse</span>
      <span>Moderbolag i koncern</span>
    </p>
  </dcterms:description>
  <finlex:registerNumber>2292/2/05</finlex:registerNumber>
  <dcterms:issued>2007-08-24</dcterms:issued>
  <finlex:fileCopyNumber>2108</finlex:fileCopyNumber>
  <dcterms:abstract>
    <p>Vid en överlåtelse av rörelse 30.11.1999 hade säljare varit A Ab och dess holländska dotterbolag, i vars ägo hela koncernens kemiska rörelse hade koncentrerats. Av köpeskillingen fick A Ab en del och dotterbolaget en del. Arvodena till utomstående sakkunniga som hade anlitats i samband med försäljningen samt övriga försäljningskostnader hade i sin helhet bokförts som kostnader för A Ab och bolaget hade dragit av den mervärdesskatt som ingick i dessa kostnader. Fakturorna var utställda på A Ab och bolaget hade betalat dem samt bokfört dem som kostnader i sin bokföring.</p>
    <p>Vid efterbeskattning hade koncernskattecentralen ansett att A Ab hade rätt att dra av den mervärdesskatt som ingick i priset för de tjänster som hade anskaffats i samband med försäljningen av den kemiska rörelsen till den del som tjänsterna hade hänfört sig till bolagets egen skattepliktiga rörelse. Samtidigt hade man ansett att 33 procent av nämnda tjänster, vilket motsvarade den andel av köpeskillingen som det holländska dotterbolaget fått från försäljningen av den kemiska rörelsen, hade hänfört sig till det holländska dotterbolagets rörelse. Den mervärdesskatt som ingick i dessa tjänster hade därför genom efterbeskattning eliminerats ur de skatter som A Ab fick avdra.</p>
    <p>Den kemiska rörelsen hade varit en del av den mervärdesskattepliktiga rörelse som A Ab hade bedrivit som moderbolag i koncernens kemiska subkoncern. Överlåtelsen av den kemiska rörelsen hade varit förknippad med omstruktureringen av hela denna subkoncerns rörelse. Som moderbolag i koncernen hade A Ab svarat för att planera och genomföra omstruktureringen och överlåtelsen av rörelsen. Det holländska dotterbolaget hade i koncernen främst fungerat som ett bolag med karaktär av holdingbolag och hade ingen egen personal. Därför kunde rätten att dra av den mervärdesskatt som ingick i kostnaden för anskaffningarna, som i mervärdesbeskattningen till sin karaktär var allmänna kostnader, i sin helhet hänföras till A Ab, som varit moderbolag i koncernen. Efterbeskattning för redovisningsperioderna 1.1. - 31.12.1999 och 1.1. - 31.12.2000.</p>
    <p>Mervärdesskattelagen 1 § 1 mom. 1 punkten, 9 § 1 mom., 68 §, 102 §, 102 a § och 117 §</p>
  </dcterms:abstract>
</finlex:document>
