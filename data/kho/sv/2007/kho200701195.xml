<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200701195</dcterms:identifier>
  <finlex:ecliIdentifier>ECLI:FI:KHO:2007:T1195</finlex:ecliIdentifier>
  <dcterms:title>9.5.2007/1195 HFD:2007:30</dcterms:title>
  <dcterms:description>
    <p>
      <span>Beskattning av inkomst av näringsverksamhet</span>
      <span>Europabolag (Societas Europea, SE)</span>
      <span>Flyttning av registrerat säte</span>
      <span>Fast verksamhetsställe kvar i Finland</span>
      <span>Aktier som ingår i anläggningstillgångarna</span>
      <span>Koncernbidrag</span>
      <span>Tillämpning av skatteavtal</span>
    </p>
  </dcterms:description>
  <finlex:registerNumber>2728/2/06</finlex:registerNumber>
  <dcterms:issued>2007-05-09</dcterms:issued>
  <finlex:fileCopyNumber>1195</finlex:fileCopyNumber>
  <dcterms:abstract>
    <p>Ett i Finland registrerat Europabolag E SE övervägde att flytta sitt stadgeenliga säte från Finland till Luxemburg i enlighet med vad som bestäms i artikel 8 i Rådets förordning nr 2157/2001 om stadga för europabolag.</p>
    <p>Som förhandsavgörande beträffande bolagets inkomstbeskattning åren 2006 och 2007 yttrade högsta förvaltningsdomstolen följande:</p>
    <p>Om aktier som ingår i anläggningstillgångarna i sådana utländska bolag vilka är dotterbolag till E SE eller i vilka E SE äger andelar med anledning av att E SE flyttar sitt säte upphör att vara knutna till E SE:s fasta driftsställe i Finland på det sätt som avses i 52 e § 2 mom. i lagen om beskattning av inkomst av näringsverksamhet, hänförs aktierna till ett fast driftsställe utanför Finlands gränser med tillämpning av vad som bestäms i 6 och 6 b § i lagen om beskattning av inkomst av näringsverksamhet, förutsatt att de allmänna villkoren för tillämpning av nämnda paragrafer uppfylls, och som anskaffningstidpunkt för aktierna betraktas tidpunkten när E SE förvärvade aktierna.</p>
    <p>E SE kan minska sitt beskattningsbara resultat med beloppet av koncernbidrag som E SE givit till sitt dotterbolag D Ab under det skatteår när registreringen av det stadgeenliga sätet sker och i den mån som det är frågan om beskattningsbar inkomst för ett i Finland registrerat bolag, dock så, att det högsta belopp som E SE får avdra inte får överstiga det sammanlagda resultatet av näringsverksamhet, före avdrag för koncernbidrag, från i Finland registrerade E SE och från det fasta driftsställe som sedermera uppstår i Finland för i Luxemburg registrerade E SE.</p>
    <p>I inkomstbeskattningen av E SE:s fasta driftsställe i Finland tillämpas den princip som avses i artikel 23.1 e i avtalet med Kina för att undvika dubbelbeskattning, när E SE får rojaltyinkomster från Kina på vilka Kina uppbär källskatt och royaltyinkomsten hänför sig till E SE:s fasta driftsställe i Finland.</p>
    <p>Tillämpade lagrum</p>
    <p>Inkomstskattelagen 8 a § 1 mom. och 13 a §<br/> Lagen om beskattning av inkomst av näringsverksamhet 6 § 1 mom. § punkten, 6 b § 1 och 2 mom., 12 §, 53 e § 2 mom. och 52 g § 1, 2, 3, och 4 mom<br/> Lag om koncernbidrag vid beskattningen 2, 3, 4, 6 och 7 §<br/> Avtalet med Luxemburg för undvikande av dubbelbeskattning beträffande skatter på inkomst och på förmögenhet artikel 5 och artikel 24.2 (FördrS 18/1983)<br/> Avtalet med Kina för att undvika dubbelbeskattning och förhindra kringgående av skatt beträffande skatter på inkomst artikel 4.1 och artikel 23.1 (FördrS 62/1987)<br/> Fördraget om upprättandet av Europeiska gemenskapen artikel 12, 43, 48 och 56</p>
  </dcterms:abstract>
</finlex:document>
