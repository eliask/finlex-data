<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200702345</dcterms:identifier>
  <finlex:ecliIdentifier>ECLI:FI:KHO:2007:T2345</finlex:ecliIdentifier>
  <dcterms:title>21.9.2007/2345 HFD:2007:60</dcterms:title>
  <dcterms:description>
    <p>
      <span>Beskattning av inkomst av näringsverksamhet</span>
      <span>Mervärdesskatt</span>
      <span>Skattepliktig inkomst av näringsverksamhet</span>
      <span>Skattepliktig tjänst</span>
      <span>Vederlag</span>
      <span>Restaurangs portier</span>
      <span>Arbetsförhållande</span>
      <span>Ej frivilliga serviceavgifter</span>
      <span>Hävdvunnen skattepraxis</span>
      <span>Förändrade förhållanden</span>
    </p>
  </dcterms:description>
  <finlex:registerNumber>828/2/06</finlex:registerNumber>
  <dcterms:issued>2007-09-21</dcterms:issued>
  <finlex:fileCopyNumber>2345</finlex:fileCopyNumber>
  <dcterms:abstract>
    <p>A Ab bedrev restaurangrörelse och hade för avsikt att i arbetsavtalsförhållanden för viss tid anställa portierer, till vilkas uppgifter hörde att svara för kundernas säkerhet och betjäna dem enligt deras behov. Portiererna fick sin lön i form av serviceavgifter som kunderna betalade till dem. Serviceavgiftens belopp meddelades kunderna på synlig plats, i allmänhet i närheten av garderoben i restaurangens tambur. Serviceavgiften utgjorde ersättning för de tjänster som portieren utförde för kundens räkning, såsom att förvara kundens ytterkläder och beställa en taxi åt honom eller henne. En kund som anlitade nämnda tjänster måste betala serviceavgiften. Avgiften, vars belopp A Ab hade bestämt på förhand, betraktades som ersättning för nämnda tjänster, som A Ab sålde till kunderna.</p>
    <p>Tjänsterna utfördes av en av A Ab i arbetsavtalsförhållande anställd vaktmästare, som även uppbar avgiften hos kunderna. Avgiften betraktades som A Ab:s skattepliktiga inkomst av näringsverksamhet.</p>
    <p>Eftersom serviceavgifterna utgjorde vederlag för dessa s.k. garderobstjänster som A Ab utförde för kundernas räkning, skulle A Ab även betala mervärdesskatt för avgifterna. Den omständigheten att A Ab med portieren hade kommit överens om att hans avlöning utgjordes av serviceavgifterna saknade betydelse i sammanhanget.</p>
    <p>Förhandsavgörande för tiden 1.2.2006-31.12.2007.</p>
    <p>Lag om beskattning av inkomst av näringsverksamhet 4 §<br/> Mervärdesskattelagen 1 § 1 mom. 1 punkten och 4 mom., 2 § 1 mom., 18 § 2 mom. och 73 §</p>
  </dcterms:abstract>
</finlex:document>
