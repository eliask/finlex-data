<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200703160</dcterms:identifier>
  <finlex:ecliIdentifier>ECLI:FI:KHO:2007:T3160</finlex:ecliIdentifier>
  <dcterms:title>10.12.2007/3160</dcterms:title>
  <dcterms:description>
    <p>
      <span>Mervärdesskatt</span>
      <span>Fördelning av avdragsrätt</span>
      <span>Allmänna omkostnader</span>
      <span>Beräkning av proportionell avdragsgill andel</span>
      <span>Avrundning av procenttal</span>
      <span>Direkt tillämpning av direktiv</span>
      <span>Tolkning av direktiv</span>
    </p>
  </dcterms:description>
  <finlex:registerNumber>711/2/06</finlex:registerNumber>
  <dcterms:issued>2007-12-10</dcterms:issued>
  <finlex:fileCopyNumber>3160</finlex:fileCopyNumber>
  <dcterms:abstract>
    <p>A utövade såväl mervärdesskattefri som mervärdesskattepliktig rörelse. Den omsättning som berättigade A Ab till avdrag för mervärdesskatt utgjorde 3,65 procent av bolagets totala omsättning 1999, 4,40 procent av bolagets totala omsättning 2000 och 5,10 procent av bolagets totala omsättning 2001. I sina ansökningar om återbäring av mervärdesskatt begärde A Ab att nämnda procenttal skulle avrundas uppåt till nästa heltal så, att den procent som fick avdras för allmänna omkostnader 1999 skulle vara 4, 2000 skulle vara 5 och 2001 skulle vara 6 procent. A Ab motiverade sitt yrkande med bland annat bestämmelsen i artikel 19 i Rådets sjätte mervärdesskattedirektiv (77/388/EEG) om beräkning av proportionell avdragsgill andel. Enligt denna bestämmelse skulle andelen bestämmas varje år och omräknas till ett procenttal, avrundat uppåt till nästa heltal. Koncernskattecentralen hade avslagit A Ab:s ansökan om återbäring av mervärdesskatten till denna del. Förvaltningsdomstolen hade avslagit A Ab:s besvär över Koncernskattecentralens beslut.</p>
    <p>Med hänsyn till ordalydelsen i 117 § i mervärdesskattelagen och dess syfte motsvarar nämnda paragraf artikel 17.5.3 c) i det sjätte mervärdesskattedirektivet. Enligt nämnda bestämmelse i direktivet finns det ett alternativt sätt att beräkna den proportionella avdragsgilla andelen. Bestämmelsen i artikel 17.5.2, enligt vilken den avdragsgilla andelen ska bestämmas enligt artikel 19, är således inte det enda sättet att beräkna den proportionella andel som används på ett sätt som ger rätt till avdrag. Artikel 19 har följaktligen inte någon sådan direkt rättsverkan att den direkt måste tillämpas när man tillämpar bestämmelserna i artikel 17.5.3, som ger rätt att fördela avdragen på alternativa sätt. Av denna anledning och när medlemsstaterna har getts behörighet att införa bestämmelser om alternativa sätt att fördela avdraget, är Koncernskattecentralens beslut, enligt vilket bråktalet inte i enlighet med artikel 19 har avrundats uppåt, inte lagstridigt ens med hänsyn till direktivets tolkningsverkan. Neutral beskattning och administrativa orsaker talade inte heller för att procenttalet skulle avrundas enligt artikel 19. Högsta förvaltningsdomstolen avslog därför A Ab:s besvär över förvaltningsdomstolens beslut. Ansökningar om återbäring för räkenskapsperioderna 1.1.-31.12.1999, 1.1.-31.12.2000 och 1.1.-31.12.2001.</p>
    <p>Mervärdesskattelagen 102 § 1 mom. 1 punkten och 117 §<br/> Rådets sjätte mervärdesskattedirektiv (77/388/EEG) artikel 17 och 19</p>
  </dcterms:abstract>
</finlex:document>
