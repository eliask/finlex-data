<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200701631</dcterms:identifier>
  <finlex:ecliIdentifier>ECLI:FI:KHO:2007:T1631</finlex:ecliIdentifier>
  <dcterms:title>19.6.2007/1631 HFD:2007:38</dcterms:title>
  <dcterms:description>
    <p>
      <span>Miljöskyddslag</span>
      <span>Miljötillstånd</span>
      <span>Område för behandling av avfall</span>
      <span>Bergsschaktning</span>
      <span>Behov av tillstånd</span>
      <span>Tillståndspliktig verksamhet</span>
      <span>Verksamhet som utgör funktionell helhet</span>
    </p>
  </dcterms:description>
  <finlex:registerNumber>3107/1/06</finlex:registerNumber>
  <dcterms:issued>2007-06-19</dcterms:issued>
  <finlex:fileCopyNumber>1631</finlex:fileCopyNumber>
  <dcterms:abstract>
    <p>Bolaget A hade ansökt om miljötillstånd för nyttoutvinning och behandling av avfall. Området där avfallet skulle behandlas hade bolaget planerat att skapa genom att schakta ner berg på lägenheten X. Den planerade schaktningen av berget till ca tio meters djup samt krossningen av den schaktade stenen var ett företag och behandlingen av avfallet ett annat. Det var fråga om två på varandra följande företag, vilka inte utan vidare tillsammans utgjorde en enda sådan i miljöskyddslagen avsedd tillståndspliktig verksamhet som medförde risk för förorening av miljön. Den tillgängliga utredningen om hela företaget gav dock vid handen att avfallsbehandlingsområdet de facto inte kunde anläggas utan en föregående schaktning av berget på området. Den schaktnings- och krossningsverksamhet som A hade planerat att inleda på området hade enligt förvaltningsdomstolens lagakraftvunna beslut ansetts förutsätta miljötillstånd. De villkor som lagstiftningen ställde för beviljande av miljötillstånd för avfallsbehandling samt innehållet i ett eventuellt tillstånd var inte i detta läge avgörande, med hänsyn till vad som föreskrivs i 6, 41, 42 och 43 § i miljöskyddslagen.</p>
    <p>Det ärende som gällde miljötillstånd för avfallsbehandling hade därför inte kunnat avgöras förrän miljötillstånd funnits för schaktning av berget och krossning av stenen.</p>
    <p>Miljöskyddslagen 6 §, 41 § och 42 §<br/> Se även det korta referatet HFD 19.6.2007 liggare 1632, som gäller samma företag.<br/> Se även HFD 2004:123.</p>
  </dcterms:abstract>
</finlex:document>
