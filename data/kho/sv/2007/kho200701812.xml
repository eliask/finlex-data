<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200701812</dcterms:identifier>
  <finlex:ecliIdentifier>ECLI:FI:KHO:2007:T1812</finlex:ecliIdentifier>
  <dcterms:title>6.7.2007/1812 HFD:2007:45</dcterms:title>
  <dcterms:description>
    <p>
      <span>Begäran om förhandsavgörande av Europeiska gemenskapernas domstol</span>
      <span>Direktiv 2000/76/EG</span>
      <span>Miljötillstånd</span>
      <span>Kraftverk</span>
      <span>Gasanläggning</span>
      <span>Avfallsförbränningsanläggning</span>
      <span>Samförbränningsanläggning</span>
      <span>Värmebehandling</span>
      <span>Gas</span>
      <span>Renad produktgas</span>
      <span>Avfall</span>
      <span>Produkt</span>
    </p>
  </dcterms:description>
  <finlex:registerNumber>2346/1/06</finlex:registerNumber>
  <dcterms:issued>2007-07-06</dcterms:issued>
  <finlex:fileCopyNumber>1812</finlex:fileCopyNumber>
  <dcterms:abstract>
    <p>Ett i högsta förvaltningsdomstolen anhängigt miljötillståndsärende gällde ett bolags två separata anläggningar, en gasanläggning och ett kraftverk på samma plats, vilka tillsammans bildade en enhet. Syftet med gasanläggningen var att genom värmebehandling av returbränsle, som betraktades som avfall, producera gas, som skulle förbrännas i bolagets kraftverk, i vars ångpanna den på detta sätt producerade och genom filter renade produktgasen skulle förbrännas i energisyfte.</p>
    <p>Miljötillståndsverket ansåg i sitt tillståndsbeslut att gasanläggningen för värmebehandling av returbränslet och det kraftverk där gasen förbrändes tillsammans utgjorde en samförbränningsanläggning som avses i direktivet 2000/76/EG om förbränning av avfall och statsrådets beslut om avfallsförbränning. Förvaltningsdomstolen förkastade tillståndstagarens besvär, i vilka yrkades att miljötillståndsverkets beslut skulle ändras så, att samförbränning av avfall inte skulle anses föreligga när den renade produktgasen brändes i kraftverkets ångpanna vid sidan av det huvudsakliga bränslet, som var stenkol.</p>
    <p>Efter att tillståndstagaren hade överklagat förvaltningsdomstolens beslut, beslöt högsta förvaltningsdomstolen att med stöd av artikel 234 i fördraget om upprättandet av Europeiska gemenskapen till Europeiska gemenskapernas domstol framställa följande begäran om ett förhandsavgörande:</p>
    <p>1. Skall artikel 3.1 i direktivet 2000/76/EG tolkas så, att direktivet inte tillämpas på förbränning av gasformigt avfall?</p>
    <p>2. Skall en gasanläggning i vilken gas med hjälp av pyrolys produceras ur avfall betraktas som en sådan förbränningsanläggning som avses i artikel 3.4 i direktivet 2000/76/EG, trots att anläggningen inte har någon förbränningslinje?</p>
    <p>3. Skall förbränningen av den i gasanläggningen bildade och efter förgasningsproceduren renade produktgasen i kraftverkets panna betraktas som verksamhet som avses i artikel 3 i direktivet 2000/76/EG? Påverkas saken av att den renade produktgasen används i stället för fossila bränslen och att kraftverkets utsläpp per producerad energienhet vore mindre vid användning av produktgas bildad ur avfall än vid användning av andra bränslen? Har det vid tolkningen av tillämpningsområdet för direktivet 2000/76/EG någon betydelse huruvida gasanläggningen och kraftverket från teknisk produktionssynpunkt och med hänsyn till sambandet mellan anläggningen och kraftverket utgör en enda anläggning, eller huruvida den renade produktgas som har bildats i gasanläggningen kan överföras och användas t.ex. för energiproduktion, som bränsle eller något annat ändamål någon annanstans?</p>
    <p>4. Under vilka förutsättningar kan den renade produktgas som har bildats i en gasanläggning betraktas som produkt så, att rättsreglerna om avfall inte längre tillämpas på den?</p>
    <p>Statsrådets beslut om avfallsförbränning 1 § 1 mom. samt 2 § 4 och 5 punkten<br/> Europeiska parlamentets och rådets direktiv 2000/76/EG om förbränning av avfall</p>
  </dcterms:abstract>
</finlex:document>
