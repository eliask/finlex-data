<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200703378</dcterms:identifier>
  <finlex:ecliIdentifier>ECLI:FI:KHO:2007:T3378</finlex:ecliIdentifier>
  <dcterms:title>31.12.2007/3378 HFD:2007:92</dcterms:title>
  <dcterms:description>
    <p>
      <span>Beskattning av inkomst av näringsverksamhet</span>
      <span>Koncernbidrag</span>
      <span>Krav på hemvist</span>
      <span>Tolkning av fördraget om upprättandet av Europeiska gemenskapen</span>
    </p>
  </dcterms:description>
  <finlex:registerNumber>3247/2/06</finlex:registerNumber>
  <dcterms:issued>2007-12-31</dcterms:issued>
  <finlex:fileCopyNumber>3378</finlex:fileCopyNumber>
  <dcterms:abstract>
    <p>I ett mål i högsta förvaltningsdomstolen gällde frågan om ett aktiebolag, som var allmänt skattskyldigt i Finland, hade rätt att i sin beskattning få avdrag för ett koncernbidrag till ett bolag som hörde till samma koncern, men som hade sitt hemvist i Förenade kungariket, för att mottagarbolaget med bidraget skulle täcka sina så kallade kapitalförluster.</p>
    <p>Medan målet ännu var anhängigt gav Europeiska gemenskapernas domstol 18.7.2007 i ett annat mål, C-231/05, Ab AA, ett förhandsavgörande om att artikel 43 i fördraget om upprättandet av Europeiska gemenskapen (EG-fördraget) inte utgör hinder för en lagstiftning i en medlemsstat (alltså den finska lagstiftningen om koncernbidrag) enligt vilken ett dotterbolag med hemvist i denna medlemsstat har rätt att från sin skattepliktiga inkomst dra av ett koncernbidrag som det lämnar till sitt moderbolag endast om moderbolaget har sitt säte i samma medlemsstat. Med hänsyn till vad gemenskapsdomstolen hade yttrat i målet som gällde Ab AA, ansåg högsta förvaltningsdomstolen att även om förlusterna i det koncernbolag som hade sitt hemvist i Förenade kungariket eventuellt blev slutliga och att koncernens totala inkomst inte kunde minskas med denna förlust på något annat sätt än att det koncernbolag som hade sitt hemvist i Finland beviljade ett koncernbidrag till det förlustbringande koncernbolaget, var detta ändå inte något som medförde att villkoret i lagen om koncernbidrag att bägge bolagen skall vara inhemska bolag borde anses strida mot artikel 43 i EG-fördraget.<br/> Förhandsavgörande för skatteåret 2006.</p>
    <p>Lagen om koncernbidrag vid beskattningen 1, 2 och 3 §<br/> Fördraget om upprättandet av Europeiska gemenskapen artikel 43<br/> Europeiska gemenskapernas domstols domar 13.12.2005 i målet C-446/03, Marks &amp; Spencer plc mot David Halsey (Her Majesty´s Inspector of Taxes) och 18.7.2007 i målet C-231/05, Ab AA.</p>
  </dcterms:abstract>
</finlex:document>
