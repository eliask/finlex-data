<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200701619</dcterms:identifier>
  <finlex:ecliIdentifier>ECLI:FI:KHO:2007:T1619</finlex:ecliIdentifier>
  <dcterms:title>14.6.2007/1619 HFD:2007:37</dcterms:title>
  <dcterms:description>
    <p>
      <span>Kommunalärende</span>
      <span>Tjänsteinnehavare</span>
      <span>Avstängning från tjänsteutövning</span>
      <span>Tjänstledighet</span>
      <span>Tidsprioritet</span>
      <span>Sjukledighet</span>
    </p>
  </dcterms:description>
  <finlex:registerNumber>3009/2/05</finlex:registerNumber>
  <dcterms:issued>2007-06-14</dcterms:issued>
  <finlex:fileCopyNumber>1619</finlex:fileCopyNumber>
  <dcterms:abstract>
    <p>Landskapsfullmäktige i ett förbund på landskapsnivå hade 25.4.2005 beslutat att från 1.6.2005 sedan landskapsdirektörens ledighet för sjukdomstid avslutats avstänga landskapsdirektören från tjänsteutövning för den tid som en polisundersökning och eventuell rättegång skulle komma att ta i anspråk. När landskapsfullmäktige fattade avstängningsbeslutet visste fullmäktige inte om landskapsdirektörens ledighet för sjukdomstid skulle fortsätta efter 31.5.2005 och av det övriga material som stod till landskapsfullmäktiges förfogande framgick inte heller om ledigheten för sjukdomstiden senare skulle komma att fortsätta. Enligt motiveringen till regeringens proposition till riksdagen med förslag till lag om kommunala tjänsteinnehavare kunde en tjänsteinnehavare inte avstängas från sin tjänst när tjänsteutövningen redan var avbruten till följd av semester eller tjänstledighet. Denna i rättspraxis allmänt tillämpade tidsprioritetsregel hindrade dock inte landskapsfullmäktige från att under den tid när tjänsteinnehavaren var ledig till följd av sjukdom fatta ett beslut om att avstänga tjänsteinnehavaren från tjänsteutövning så, att avstängningen skulle komma att inledas när tjänsteinnehavarens ledighet för sjukdomstid avslutats. Vid avgörandet av målet togs även hänsyn till det beslutande organets skyldighet att i enlighet med 49 § i lagen om kommunala tjänsteinnehavare i ett nytt läge ta saken till omprövning samt tjänsteinnehavarens rätt att få saken omprövad.</p>
    <p>Lagen om kommunala tjänsteinnehavare 47, 48 och 49 §<br/> Kommunallagen 43, 54, 55, 86 och 90 §</p>
  </dcterms:abstract>
</finlex:document>
