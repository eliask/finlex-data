<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200700272</dcterms:identifier>
  <finlex:ecliIdentifier>ECLI:FI:KHO:2007:T272</finlex:ecliIdentifier>
  <dcterms:title>8.2.2007/272 HFD:2007:9</dcterms:title>
  <dcterms:description>
    <p>
      <span>Begäran om förhandsavgörande av Europeiska gemenskapernas domstol</span>
      <span>Direktiv 95/46/EG</span>
      <span>Skydd för personuppgifter</span>
      <span>Journalistiskt ändamål</span>
      <span>En medlemsstats prövningsmarginal</span>
      <span>Skydd för privatliv</span>
      <span>Beskattningsuppgifter</span>
      <span>Yttrandefrihet</span>
      <span>Offentlighetsprincipen</span>
      <span>Tryckt publikation</span>
      <span>SMS-tjänst (textmeddelanden)</span>
    </p>
  </dcterms:description>
  <finlex:registerNumber>3154/1/05</finlex:registerNumber>
  <dcterms:issued>2007-02-08</dcterms:issued>
  <finlex:fileCopyNumber>272</finlex:fileCopyNumber>
  <dcterms:abstract>
    <p>Ett bolag publicerade årligen uppgifter om mera än en miljon finländares beskattningsuppgifter i regionala tidningar och utlämnade uppgifterna vidare till ett annat bolag för tillhandahållande av SMS-tjänster. De uppgifter som publicerats i tidningarna utlämnades mot betalning som textmeddelanden. Dataombudsmannen hade yrkat att datasekretessnämnden skulle förbjuda verksamheten såsom stridande mot personuppgiftslagen. Datasekretessnämnden hade förkastat ansökan med den motiveringen att bestämmelserna i personuppgiftslagen endast i begränsad utsträckning tillämpas på det redaktionella register som bildas för publiceringen av ovan nämnda uppgifter samt att SMS-tjänsten i sin tur inte omfattar andra uppgifter än sådana som publicerats i massmedierna och på vilka personuppgiftslagen inte alls tillämpas. Förvaltningsdomstolen hade förkastat dataombudsmannens besvär över datasekretessnämndens beslut.</p>
    <p>Dataombudsmannen överklagade förvaltningsdomstolens beslut till högsta förvaltningsdomstolen, som med stöd av EG 234 beslöt framställa följande begäran om förhandsavgörande till Europeiska gemenskapernas domstol:</p>
    <p>1. Skall som behandling av personuppgifter som avses i artikel 3.1 i direktivet 95/46/EG betraktas att uppgifter gällande fysiska personers förvärvsinkomster, kapitalinkomster och förmögenhet<br/> a) samlas upp ur skattemyndigheternas offentliga handlingar och behandlas för publicering,<br/> b) publiceras i ett tryckalster, där uppgifterna står i alfabetisk ordning och grupperade enligt inkomstklass i långa, kommunvis uppgjorda förteckningar,<br/> c) utlämnas vidare på CD-ROM-skiva för kommersiella syften,<br/> d) behandlas i en enhet för SMS-tjänster så, att de som använder mobiltelefon kan sända ett textmeddelande till ett bestämt nummer och med att uppge en persons namn och hemkommun som svarsmeddelande till mobiltelefonen kan få uppgifter om personens förvärvs- och kapitalinkomster samt förmögenhet.</p>
    <p>2. Skall direktivet 95/46/EG tolkas så, att ovan i styckena 1 a - 1 d nämnda funktioner kan betraktas som behandling av personuppgifter uteslutande för journalistiska ändamål som avses i artikel 9 i nämnda direktiv, när hänsyn tas till att uppgifterna har samlats om mera än en miljon skattskyldiga ur uppgifter som med stöd av nationell offentlighetslagstiftning är offentliga och att det huvudsakliga ändamålet med verksamheten är att publicera ovan nämnda uppgifter?</p>
    <p>3. Skall direktivet 95/46/EG tolkas så, att nationell lagstiftning helt kan utesluta tillämpningen av samtliga i artikel 9 i direktivet nämnda direktivbestämmelser och särskilt bestämmelserna om uppgifternas kvalitet i kapitel II av direktivet så, att dessa inte alls blir tillämpliga på sådana behandling av personuppgifter för journalistiska ändamål som avses i artikel 9 i direktivet?</p>
    <p>4. Kan direktivet 95/46/EG tolkas så, att det inte alls blir tillämpligt på personregister som enbart och i oförändrad form innehåller material som har publicerats i massmedierna?</p>
    <p>Personuppgiftslagen 2 § 4 och 5 mom.<br/> Europaparlamentets och rådets direktiv 95/46/EG om skydd för enskilda personer med avseende på behandling av personuppgifter och om det fria flödet av sådana uppgifter</p>
  </dcterms:abstract>
</finlex:document>
