<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200701711</dcterms:identifier>
  <finlex:ecliIdentifier>ECLI:FI:KHO:2007:T1711</finlex:ecliIdentifier>
  <dcterms:title>27.6.2007/1711 HFD:2007:41</dcterms:title>
  <dcterms:description>
    <p>
      <span>Inlösningstillstånd</span>
      <span>Elöverföringsledning</span>
      <span>Flygekorre</span>
      <span>Naturvårdslag</span>
      <span>Inlösningsförrättning</span>
      <span>Fastställande av föremålet för inlösning</span>
      <span>Lag angående expropriation av fast egendom för elektrisk anläggning</span>
      <span>Krav på skyddsavstånd</span>
      <span>Särskild inlösningsgrund</span>
      <span>Allmänna inlösningsrättsliga principer</span>
    </p>
  </dcterms:description>
  <finlex:registerNumber>2247/1/06 och 2257/1/06</finlex:registerNumber>
  <dcterms:issued>2007-06-27</dcterms:issued>
  <finlex:fileCopyNumber>1711</finlex:fileCopyNumber>
  <dcterms:abstract>
    <p>Efter att ett beslut med stöd av lagen angående expropriation av fast egendom för elektrisk anläggning hade tagits om inlösningstillstånd för anläggande av en elöverföringsledning, hade det visat sig att föröknings- och viloplatser för flygekorrar fanns på den sträckning som elledningen enligt beslutet skulle få på ett avsnitt mellan två elstolpar. Anläggningen av ledningen samt de skogsröjningsåtgärder som den hade förutsatt hade inneburit att dessa föröknings- och viloplatser hade förstörts och försämrats, varför förbudet mot förstöring och försämring i 49 § 1 mom. i naturvårdslagen skulle komma att förhindra att föremålet för inlösningen fastställdes i enlighet med inlösningsbeslutet, till den del som det var fråga om avståndet mellan dessa stolpar.</p>
    <p>Om ett brott mot förstörings- och försämringsförbudet i 49 § 1 mom. i naturvårdslagen ägde rum utan att något sådant undantag givits om vilket bestäms i 3 mom. i samma paragraf, kunde saken anhängiggöras hos miljöcentralen som ett förvaltningstvångsärende som avses i 57 § i naturvårdslagen. Avståndet mellan stolparna var relativt kort jämfört med den totala sträckningen. HFD ansåg att det inte fanns skäl att upphäva inlösningsbeslutet om föremålet för inlösningen utgående från utredningen i ärendet enligt en förhandsbedömning och med stöd av 21 § i lagen om inlösen av fast egendom och särskilda rättigheter vid en inlösningsförrättning kan fastställas så, att inget brott sker mot förbudet i 49 § 1 mom. i naturvårdslagen att förstöra och försämra. För att detta skulle vara möjligt måste även kravet på skyddsavstånd enligt 1 § i lagen angående expropriation av fast egendom för elektrisk anläggning tillgodoses och de övriga materiella villkoren för beviljande av inlösningstillstånd uppfyllas och inlösningsområdet får inte heller förstoras till att omfatta områden av en fastighet som inlösningstillståndsbeslutet inte gäller.</p>
    <p>HFD ansåg även att i ett ärende som baserade sig på en i lagen angående expropriation av fast egendom för elektrisk anläggning avsedd särskild inlösningsgrund skulle tillämpas de allmänna inlösningsrättsliga principer som framgår av 4 § 1 mom. andra meningen i lagen om inlösen av fast egendom och särskilda rättigheter. I saken var även fråga om tolkningen av den bestämmelse i lagen angående expropriation av fast egendom för elektrisk anläggning som förutsatte ett skyddsavstånd om hundra meter.</p>
    <p>Lagen angående expropriation av fast egendom för elektrisk anläggning 1 §<br/> Lagen om inlösen av fast egendom och särskilda rättigheter 4 § 1 mom., 10 § 1 mom. och 21 §<br/> Naturvårdslagen 49 § 1 och 3 mom. samt 57 § 1 mom.</p>
    <p>Om de tidigare skedena i samma ärende se HFD 20.12.2004 liggarnummer 3337 och HFD 2005:53. Se även HFD 2004:30 och 2006:84.</p>
  </dcterms:abstract>
</finlex:document>
