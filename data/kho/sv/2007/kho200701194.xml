<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200701194</dcterms:identifier>
  <finlex:ecliIdentifier>ECLI:FI:KHO:2007:T1194</finlex:ecliIdentifier>
  <dcterms:title>9.5.2007/1194 HFD:2007:29</dcterms:title>
  <dcterms:description>
    <p>
      <span>Beskattning av inkomst av näringsverksamhet</span>
      <span>Avdragbar utgift</span>
      <span>Anställningsoption</span>
      <span>Internationellt optionsprogram</span>
      <span>Återdebiteringsavtal</span>
    </p>
  </dcterms:description>
  <finlex:registerNumber>1987/2/06</finlex:registerNumber>
  <dcterms:issued>2007-05-09</dcterms:issued>
  <finlex:fileCopyNumber>1194</finlex:fileCopyNumber>
  <dcterms:abstract>
    <p>A Oy hörde till A-koncernen som dotterbolag till A Corp., som hade sitt säte i Förenta Staterna. Anställda i A-koncernens dotterbolag hade rätt att bli delaktiga av A Corp.:s optionsprogram. Enligt programmet hade de anställda rätt till optioner som gav dem rätt att teckna nya aktier emitterade av det i Förenta Staterna belägna moderbolaget så, att teckningspriset för de anställda var aktiens marknadsvärde den dag då optionsrätten gavs. De dotterbolag hos vilka optionstagarna var anställda betalade till moderbolaget ett belopp som motsvarade skillnaden mellan aktiens gängse värde vid den tidpunkt när optionen utnyttjades och det pris som arbetstagaren hade betalt när han eller hon tecknade aktien. Enligt ett avtal med moderbolaget debiterades dotterbolaget på denna skillnad. Det belopp som moderbolaget A Corp. på detta sätt debiterade av sitt dotterbolag A Ab och som motsvarade skillnaden mellan det gängse värdet och teckningspriset för de aktier som A Ab:s anställda hade tecknat i moderbolaget A Corp. var en avdragbar utgift i A Ab:s beskattning. Omröstning 4-1.</p>
    <p>Förhandsavgörande för inkomstbeskattningen av företaget åren 2006-2008.</p>
    <p>Lagen om beskattning av inkomst av näringsverksamhet 7 § och 8 § 1 mom. 4 punkten</p>
  </dcterms:abstract>
</finlex:document>
