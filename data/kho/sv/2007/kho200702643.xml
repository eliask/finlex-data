<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200702643</dcterms:identifier>
  <finlex:ecliIdentifier>ECLI:FI:KHO:2007:T2643</finlex:ecliIdentifier>
  <dcterms:title>18.10.2007/2643 HFD:2007:72</dcterms:title>
  <dcterms:description>
    <p>
      <span>Handlingsoffentlighet</span>
      <span>Beskattningsuppgifter</span>
      <span>Myndighets besvärsrätt</span>
      <span>Skattestyrelsen</span>
      <span>Elektronisk utlämning av uppgifter</span>
      <span>Prövningsrätt</span>
      <span>Personregister</span>
    </p>
  </dcterms:description>
  <finlex:registerNumber>271/1/06</finlex:registerNumber>
  <dcterms:issued>2007-10-18</dcterms:issued>
  <finlex:fileCopyNumber>2643</finlex:fileCopyNumber>
  <dcterms:abstract>
    <p>När en förvaltningsdomstol hade upphävt skattestyrelsens beslut med anledning av en begäran om elektronisk utlämning av beskattningsuppgifter och givit den som hade framställt begäran rätt att få uppgifterna i elektronisk form, hade skattestyrelsen rätt att överklaga förvaltningsdomstolens beslut. Att högsta förvaltningsdomstolen prövade besvären motiverades bland annat med att skattestyrelsen hade att bevaka flera enskilda personers fördel i det ärende som gällde utlämning av beskattningsuppgifter.</p>
    <p>Skattestyrelsen hade avslagit begäran om utlämnande av offentliga beskattningsuppgifter med stöd av 16 § 3 mom. i lagen om offentlighet i myndigheternas verksamhet, som begränsar utlämning av uppgifter ur myndigheters personregister. Förvaltningsdomstolen hade yttrat att ansökan om utlämning av uppgifterna inte kunde avslås på de grunder som skattestyrelsen hade nämnt i sitt beslut och givit sökanden rätt att få de begärda uppgifterna.</p>
    <p>När skattestyrelsen inte hade utövat sin rätt att enligt 16 § 2 mom. i lagen om offentlighet i myndigheternas verksamhet pröva i vilken form uppgifterna kunde utlämnas, hade förvaltningsdomstolen inte kunnat ge den som hade begärt uppgifterna rätt att få dem direkt med stöd av förvaltningsdomstolens beslut. Ärendet skulle återförvisas till skattestyrelsen för utövning av den prövningsrätt som skattestyrelsen hade enligt nämnda 16 § 2 mom.</p>
    <p>Lagen om offentlighet i myndigheternas verksamhet 16 § 2 och 3 mom. samt 33 § 1 mom.<br/> Lagen om offentlighet och sekretess i fråga om beskattningsuppgifter 2 § och 5 § 1 mom. (1346/1999)<br/> Personuppgiftslagen 9 §<br/> Dataskyddsdirektivet 95/46/EG, artikel 6<br/> Förvaltningsprocesslagen 6 § 2 mom.</p>
  </dcterms:abstract>
</finlex:document>
