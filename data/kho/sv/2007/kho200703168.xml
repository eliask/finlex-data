<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200703168</dcterms:identifier>
  <finlex:ecliIdentifier>ECLI:FI:KHO:2007:T3168</finlex:ecliIdentifier>
  <dcterms:title>12.12.2007/3168 HFD:2007:86</dcterms:title>
  <dcterms:description>
    <p>
      <span>Miljötillstånd</span>
      <span>Miljöskyddslagen</span>
      <span>Värmecentral</span>
      <span>Förutsättningar för miljötillstånd</span>
      <span>Placeringsplats</span>
      <span>Planläggning</span>
      <span>Placering i strid med detaljplan</span>
      <span>Placering av panna</span>
      <span>Ändring av verksamhet</span>
      <span>Markanvändnings- och bygglagen</span>
      <span>Krav på tillstånd</span>
    </p>
  </dcterms:description>
  <finlex:registerNumber>2671/1/06</finlex:registerNumber>
  <dcterms:issued>2007-12-12</dcterms:issued>
  <finlex:fileCopyNumber>3168</finlex:fileCopyNumber>
  <dcterms:abstract>
    <p>Miljötillstånd hade sökts för placering av en ny 44 MW:s panna, som drevs med tung brännolja, på ett område som i en detaljplan som fastställts år 1973 hade reserverats som kvartersområde för byggnader för social verksamhet och hälsovård (YS). Pannans placeringsplats var en gammal värmecentralbyggnad, som ursprungligen hade uppförts för sjukhuset i kvarteret. Placeringen av pannan krävde inte någon utbyggnad av värmecentralbyggnaden eller någon ny skorsten. Värmecentralbyggnaden låg ca 100 meter från centralsjukhuset, ca 250 meter från de närmaste bostäderna och 250-800 meter från hälsovårdscentralen, ett servicehem, tre daghem och ett servicecenter för äldre.</p>
    <p>Markanvändnings- och bygglagens tillståndssystem ställde inga hinder för att placera en panna i värmecentralbyggnaden. Att placera den nya pannan i denna byggnad stod därför inte i strid med detaljplanen på något sådant sätt som avses i den första meningen i 42 § 2 mom. i miljöskyddslagen, där det bestäms vilka krav som skall vara uppfyllda för att det skall vara möjligt att bevilja tillstånd.</p>
    <p>Bestämmelsen i 58 § 2 mom. i markanvändnings- och bygglagen om en plans rättsverkningar var dock avsedd att tillämpas även när en detaljplan inte medförde något sådant hinder för ett företag som kom till uttryck genom markanvändnings- och bygglagens tillståndssystem. På motsvarande sätt förutsatte bestämmelsen om placeringsplats i 6 § 2 mom. 2 punkten i miljöskyddslagen att områdets detaljplaneliga användningsändamål beaktades även i sådana fall där markanvändnings- och bygglagens tillståndssystem inte i sig hindrade att ett tillstånd beviljades.</p>
    <p>När hänsyn togs till de ökade menliga miljökonsekvenser som utbyggnaden medförde samt till den aktuella detaljplanenliga användningen av de områden som i planen anvisats i YS-kvarteret och närområdet, var värmecentralbyggnaden inte en lämplig placeringsplats för en ny 44,4 MW:s panna, som drevs med tung brännolja, enligt 42 § 2 mom. andra meningen och 6 § 2 mom. i miljöskyddslagen.</p>
    <p>Miljöskyddslagen 6 § och 42 § 2 mom.<br/> Markanvändnings- och bygglagen 58 § 2 mom.</p>
    <p>Se även HFD 2007:36</p>
  </dcterms:abstract>
</finlex:document>
