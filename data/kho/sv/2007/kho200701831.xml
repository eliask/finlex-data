<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200701831</dcterms:identifier>
  <finlex:ecliIdentifier>ECLI:FI:KHO:2007:T1831</finlex:ecliIdentifier>
  <dcterms:title>12.7.2007/1831 HFD:2007:49</dcterms:title>
  <dcterms:description>
    <p>
      <span>Medborgarskapsärende</span>
      <span>Skyddspolisens utlåtande</span>
      <span>Fråga om partsoffentlighet</span>
      <span>Invägning av orsaker som gäller allmän ordning och säkerhet</span>
      <span>Förvaltningsdomstolens skyldighet att pröva ett ärende</span>
    </p>
  </dcterms:description>
  <finlex:registerNumber>757/3/07</finlex:registerNumber>
  <dcterms:issued>2007-07-12</dcterms:issued>
  <finlex:fileCopyNumber>1831</finlex:fileCopyNumber>
  <dcterms:abstract>
    <p>Utlänningsverket hade med hänvisning till skyddspolisen utlåtanden, förkastat A:s ansökan om finskt medborgarskap. I utlåtandena förordades inte medborgarskapet. Enligt förvaltningsdomstolen hade Utlänningverket inte kunnat avslå medborgarskapsansökan enbart på den grunden att skyddspolisen inte förordade den, utan att först inhämta upplysningar som behövs för avgörandet av ärendet. Förvaltningsdomstolen ansåg också att ärendet inte hade utretts tillräckligt omsorgsfullt förrän beslutet fattades och att beslutsmotiveringen var otillräcklig.</p>
    <p>Högsta förvaltningsdomstolen konstaterade att även om rådande rättspraxis inte utgår från att förvägrande av medborgarskap innebär ett ingrepp i de rättigheter som skyddas av bestämmelserna i artikel 8 i Europeiska människorättskonventionen, ger Europeiska människorättsdomstolens avgöranden ledning angående principerna i 21 § i Finlands grundlag, som skall tillämpas även i ett medborgarskapsärende. Dessutom kan vägran att röja uppgifter som inhämtats om en person i sig beröra skyddet för privatliv, om vilket bestäms i artikel 8 i människorättskonventionen.</p>
    <p>Högsta förvaltningsdomstolen konstaterade att av Europeiska människorättsdomstolens rättspraxis framgår att det inte i sig strider mot människorättskonventionen att inte låta partsoffentligheten omfatta material som har sekretessbelagts i den nationella säkerhetens namn. I en sådan situation skall dock den behöriga domstolen ha möjlighet att ta del av det material som har undanhållits parten, för att domstolen skall kunna ta ställning till om det har funnits grunder för att hålla materialet hemligt samt för de slutsatser som dragits med stöd av det material som undantagits från partsoffentligheten.</p>
    <p>För att tillgodose kraven i artikel 13 i människorättskonventionen och i 21 § i Finlands grundlag skall förvaltningsdomstolarna, vanligtvis de regionala förvaltningsdomstolarna och i det aktuella fallet för undvikande av dröjsmål högsta förvaltningsdomstolen, pröva om i ärendet har uppnåtts en rättvis balans mellan individens rättigheter, i detta fall skyddet för familjeliv, och det allmänna intresset, dvs. allmän ordning och statens säkerhet.</p>
    <p>Högsta förvaltningsdomstolen ansåg, att när de undantag som i finsk lagstiftning gjorts från handlingars och upptagningars partsoffentlighet granskas i relation till förvaltningsmyndigheters i 31 § i förvaltningslagen föreskrivna utredningsskyldighet och i 45 § i förvaltningslagen föreskrivna skyldighet att motivera beslut i ärenden som gäller prövning av uppgifter av ovan nämnt slag, som gäller upprätthållandet av statens säkerhet, borde förvaltningsdomstolen inte ha upphävt beslutet och återförvisat det till Utlänningsverket för utredning av dessa uppgifter, som gällde statens säkerhet och som var behövliga för avgörandet av ärendet. Förvaltningsdomstolen borde själv ha inhämtat det stoff som hölls hemligt för parterna för att bedöma huruvida de grunder som anförts med hänvisning till allmänna intressen samt allmän ordning och statens säkerhet hade varit tillräckliga för att rättfärdiga ett avslag på ansökan om uppehållstillstånd. När så inte hade skett, har högsta förvaltningsdomstolen upphävt och undanröjt förvaltningsdomstolens beslut och prövat A:s besvär över Utlänningsverkets beslut.</p>
    <p>Med stöd av allt i ärendet framlagt stoff samt den utredning som högsta förvaltningsdomstolen vid slutna muntliga förhandlingar 25.4.2007 och 31.5.2007 har inhämtat av skyddspolisen, och efter att ha vägt enskild fördel mot det statliga säkerhetsintresset, har högsta förvaltningsdomstolen ansett att i saken finns grundad anledning att misstänka att en naturalisation av A äventyrar statens säkerhet eller allmän ordning så som avses i 13 § 3 mom. i medborgarskapslagen. A:s medborgarskapsansökan har därför inte kunnat bifallas. Därför fanns det inte skäl att ändra slutresultatet i förvaltningsdomstolens avgörande.</p>
    <p>Europeiska människorättskonventionen artiklarna 8 och 13<br/> Finlands grundlag 21 § 2 mom.<br/> Lagen om offentlighet i myndigheternas verksamhet 11 § 1 och 2 mom. och 24 § 1 mom. 9 punkten<br/> Medborgarskapslagen 13 § 3 mom.</p>
  </dcterms:abstract>
</finlex:document>
