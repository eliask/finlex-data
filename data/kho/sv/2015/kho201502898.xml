<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201502898</dcterms:identifier>
  <finlex:ecliIdentifier>ECLI:FI:KHO:2015:T2898</finlex:ecliIdentifier>
  <dcterms:title>8.10.2015/2898 HFD:2015:150</dcterms:title>
  <dcterms:description>
    <p>
      <span>Vattenhushållningsärende</span>
      <span>Grundvatten</span>
      <span>Värmebrunn</span>
      <span>Jordvärmesystem</span>
      <span>Grundvattnets kvalitet</span>
      <span>Förorening</span>
      <span>Miljökvalitetsnorm</span>
    </p>
  </dcterms:description>
  <finlex:registerNumber>3378/1/14</finlex:registerNumber>
  <dcterms:issued>2015-10-08</dcterms:issued>
  <finlex:fileCopyNumber>2898</finlex:fileCopyNumber>
  <dcterms:abstract>
    <p>Ett husbolag hade ansökt om vattenhushållningstillstånd för att få anlägga fjorton 220 meter djupa jordvärmebrunnar på ett grundvattenområde. När tillståndet söktes hade redan tolv brunnar borrats. På samma grundvattenområde låg också kommunens huvudsakliga vattentäkt. Den fastighet där brunnarna skulle anläggas låg utanför den kommunala vattentäktens skyddszon. Lösningsrester i grundvattnet på området hade kunnat konstateras på flera observationsställen.</p>
    <p>Enligt bestämmelserna om tillståndsplikt för vattenhushållningsprojekt i 3 kap. 2 § i vattenlagen kan en sådan ändring som avses i dessa bestämmelser också gälla kvaliteten på grundvattnet. Dessutom kan sådana skadliga förändringar i tillståndet i en grundvattenförekomst som avses i 1 mom. 2 punkten i samma paragraf gälla såväl ändringar i grundvattnets mängd som i dess kemiska sammansättning. Oberoende av gränserna för skyddszonen kan det enligt 1 mom. 5 punkten i samma paragraf krävas tillstånd för att få anlägga ett fält med värmebrunnar på ett grundvattenområde där ett samhälle tar grundvatten. Då det dessutom fanns förorenade markområden och grundvatten i närheten av den fastighet där brunnarna skulle anläggas, kunde borrandet av värmebrunnarna och grävningsarbetena ha sådana skadliga verkningar för tillståndet i grundvattenförekomsten som avses i 3 kap. 2 § 1 mom. 2 punkten i vattenlagen.</p>
    <p>Förutsättningarna för att bevilja vattenhushållningstillstånd skulle bedömas utgående från en sådan intresseavvägning om vilken bestäms i 3 kap. i vattenlagen. I det aktuella fallet medförde projektet nytta endast för enskilda intressen, det vill säga det husbolag som var sökande och som skulle få nytta av den energi som jordvärmesystemet producerade. Nyttan för enskilda intressen skulle enligt 3 kap. 4 § 1 mom. 2 punkten i vattenlagen jämföras med de förluster som projektet medförde för allmänna eller enskilda intressen. Vid bedömningen av vilka förluster projektet förorsakade för allmänna intressen kunde enligt 3 kap. 6 § 2 mom. i vattenlagen betydelse ges åt bland annat miljökvalitetsnormerna för det kemiska tillståndet i grundvattenförekomster. De förluster som projektet medförde för allmänna intressen gällde i detta fall samhällets vattentäkt och användning av vattnet som hushållsvatten samt det kemiska tillståndet i grundvattnet, som skulle bedömas enligt vad som föreskrivs i lagen om vattenvårds- och havsvårdsförvaltningen.</p>
    <p>Den nytta som projektet medförde för enskilda var inte avsevärt större än de förluster som det förorsakade allmänna intressen. Förutsättningar att bevilja tillståndet fanns inte enligt 3 kap. 4 § 1 mom. 2 punkten i vattenlagen.</p>
    <p>Vattenlagen (587/2011) 3 kap. 2 § 1 mom., 4 § 1 mom. och 6 § 2 mom.</p>
  </dcterms:abstract>
</finlex:document>
