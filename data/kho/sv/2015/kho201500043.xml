<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201500043</dcterms:identifier>
  <finlex:ecliIdentifier>ECLI:FI:KHO:2015:T43</finlex:ecliIdentifier>
  <dcterms:title>12.1.2015/43 HFD:2015:5</dcterms:title>
  <dcterms:description>
    <p>
      <span>Mervärdesskatt</span>
      <span>Skattefrihet i internationell handel</span>
      <span>Försäljning av varor för att utrusta ett fartyg i yrkesmässig internationell trafik samt försäljning av tjänster som direkt tillgodoser sådana fartyg eller deras last</span>
      <span>Hamntjänster</span>
      <span>Försäljning av vatten</span>
      <span>Debitering av fartygsägarens ombud på avgifter</span>
    </p>
  </dcterms:description>
  <finlex:registerNumber>1719/2/14</finlex:registerNumber>
  <dcterms:issued>2015-01-12</dcterms:issued>
  <finlex:fileCopyNumber>43</finlex:fileCopyNumber>
  <dcterms:abstract>
    <p>Hamnhållaren A Ab tillhandahöll fartyg i internationell trafik avfallshanterings- samt förtöjnings- och losskastningstjänster och tog för användningen av hamnen upp hamnavgifter, det vill säga fartygs- och lastavgifter. A Ab levererade också vatten till fartygen. För tjänsterna och vattenförsäljningen fakturerade A Ab det finska ombud som fartygets ägare eller innehavaren (ett rederi) anlitade. Ombudet fakturerade i sin tur rederiet på dessa belopp. Av de fakturor som A Ab ställde ut på ombuden framgick namnet på det fartyg som var mottagare av tjänsten eller varan, men inte namnet på rederiet. Frågan gällde huruvida A Ab skulle betala mervärdesskatt för försäljningen av tjänsterna och vattnet.</p>
    <p>Uppgifter om fartyget, såsom dess ankomsttid, avgångshamn och nästa anlöpshamn skulle av rederiets ombud registreras i Trafikverkets PortNet-system, som förmedlade uppgifterna till A Ab:s affärssystem. Då det med hänsyn till tjänsternas art skulle anses klart att tjänsterna och vattnet inte skulle komma att ställas till ombudets utan fartygets förfogande och då man med uppgifter i en myndighets informationssystem kunde visa att fartyget användes i yrkesmässig internationell trafik, ansågs en utsträckt tillämpning av de friheter om vilka föreskrivs i 70 § 1 mom. 8 punkten och 71 § 3 punkten i mervärdesskattelagen till att också omfatta försäljning till rederiernas ombud inte för medlemsstaterna eller parterna skapa skyldigheter som inte var förenliga med en riktig och enkel tillämpning av friheterna i den mening som avsågs i unionens domstols dom i de förenade målen C-181/04  -  183/04, Elmeka.</p>
    <p>Eftersom tillämpningen av friheter inte heller onödigtvis skulle göras beroende av förutsättningar som inte framgår av ovan nämnda bestämmelser i mervärdesskattelagen, ansåg högsta förvaltningsdomstolen att A Ab inte skulle betala mervärdesskatt på den ersättning som bolaget debiterade för ifrågavarande tjänster och vatten, trots att inte rederiet utan rederiets ombud debiterades på avgifterna. A Ab:s besvär bifölls och centralskattenämndens beslut upphävdes.</p>
    <p>Centralskattenämndens förhandsavgörande för tiden 2.4.2014 - 31.12.2015.</p>
    <p>Mervärdesskattelagen 1 § 1 mom. 1 punkten, 70 § 1 mom. 8 punkten och 71 § 3 punkten.</p>
    <p>Rådets direktiv om ett gemensamt system för mervärdesskatt 2006/112/EG artikel 148 a, c och d</p>
    <p>Unionens domstols domar i målen C-33/11, A, C-181/04 - 183/04, Elmeka och C-185/89, Velker</p>
  </dcterms:abstract>
</finlex:document>
