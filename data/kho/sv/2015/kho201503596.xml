<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201503596</dcterms:identifier>
  <finlex:ecliIdentifier>ECLI:FI:KHO:2015:T3596</finlex:ecliIdentifier>
  <dcterms:title>10.12.2015/3596 HFD:2015:174</dcterms:title>
  <dcterms:description>
    <p>
      <span>Beskattning av inkomst av näringsverksamhet</span>
      <span>Allmännyttigt samfund</span>
      <span>Inkomst av näringsverksamhet</span>
      <span>Kafé vid skidspår</span>
    </p>
  </dcterms:description>
  <finlex:registerNumber>2471/2/14</finlex:registerNumber>
  <dcterms:issued>2015-12-10</dcterms:issued>
  <finlex:fileCopyNumber>3596</finlex:fileCopyNumber>
  <dcterms:abstract>
    <p>En allmännyttig förening hade som verksamhetsidé att göra skidåkning och annan i främsta rummet i naturen utövad motions- och rekreationsidrott och friluftsliv till en vana för hela folket. Föreningen hade en raststuga vid en friluftsled som staden underhöll. Föreningen hade i raststugan haft ett kafé, som var öppet årligen under skidsäsongen, främst under veckosluten. Under 2011 hade kafét hållit öppet sammanlagt 25 dagar. Kaféverksamheten hade bedrivits med föreningsmedlemmarnas frivilliginsatser. Verksamhetsintäkterna hade 2011 varit 6 114,95 euro och verksamhetsutgifterna 6 585,39 euro, av vilket 5 302,34 euro var driftskostnader för fastigheten. Av intäkterna var 5 869,95 euro försäljningsintäkter av kaféverksamheten. Vid beskattningen hade kaféverksamheten betraktats som näringsverksamhet. Som avdragsgill kostnad för denna verksamhet hade utöver inköpen för kaféverksamheten även godkänts en sådan del av de övriga kostnaderna för raststugan som motsvarade dess användning för näringsverksamheten. Som föreningens skattepliktiga inkomst av näringsverksamhet hade fastställts 3 739,76 euro.</p>
    <p>Kafétjänsterna hade stått till också andras än föreningsmedlemmarnas förfogande. När man dock tog hänsyn till att kaféverksamheten bedrevs i nära anslutning till föreningens egentliga, allmännyttiga verksamhet, att verksamhetsintäkterna var anspråkslösa, att kaféverksamheten bedrevs med frivilligkrafter och att den inte kunde anses bedriven under konkurrensförhållanden, skulle inkomsten av kaféverksamheten inte för föreningen betraktas som skattepliktig inkomst av näringsverksamhet, utan inkomsten var skattefri för föreningen. Skatteåret 2011.</p>
    <p>Inkomstskattelagen 23 § 1 mom.</p>
  </dcterms:abstract>
</finlex:document>
