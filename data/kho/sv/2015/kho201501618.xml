<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201501618</dcterms:identifier>
  <finlex:ecliIdentifier>ECLI:FI:KHO:2015:T1618</finlex:ecliIdentifier>
  <dcterms:title>12.6.2015/1618 HFD:2015:93</dcterms:title>
  <dcterms:description>
    <p>
      <span>Offentlig upphandling</span>
      <span>Byggentreprenad</span>
      <span>Komplettering av anbud</span>
      <span>Påstådd brist i handlingarna i anbudsförfrågan</span>
      <span>Anbudsgivares ansvar för innehållet i sitt anbud</span>
      <span>Förutsättningar för gottgörelse</span>
    </p>
  </dcterms:description>
  <finlex:registerNumber>955/3/13</finlex:registerNumber>
  <dcterms:issued>2015-06-12</dcterms:issued>
  <finlex:fileCopyNumber>1618</finlex:fileCopyNumber>
  <dcterms:abstract>
    <p>I ett anbudsförfarande som gällde en byggentreprenad hade en kommun fått flera anbud, av vilka A Ab:s var det klart billigaste. Vid de entreprenadförhandlingar som ordnades efter att anbuden hade öppnats hade det framgått att A Ab i sitt anbud inte på vederbörligt sätt hade beaktat den grundförbättring av jordmånen (massabyte) som var en del av entreprenaden. Enligt bolaget hade bland de handlingar som bolaget fått som anbudsförfrågan inte funnits några sådana handlingar av vilka detta krav skulle ha framgått.</p>
    <p>Kommunen gav A Ab möjlighet att komplettera sitt anbud i fråga om massabytet. Med anledning av detta höjde A Ab sitt anbudspris med 81 000 euro. Eftersom A Ab:s anbud fortfarande var det billigaste, valde kommunen det.</p>
    <p>B Ab, som blivit tvåa i anbudsförfarandet, yrkade att marknadsdomstolen skulle påföra gottgörelse. Marknadsdomstolen avslog yrkandet med hänvisning till att kommunen inte hade gått felaktigt tillväga genom att låta A Ab komplettera sitt anbud och därefter välja det kompletterade anbudet.</p>
    <p>Högsta förvaltningsdomstolen yttrade att A Ab genom att läsa förteckningen över handlingarna i anbudsförfrågan hade kunnat konstatera den påstådda bristen i handlingarna om massabytet redan innan bolaget gav sitt anbud. Eftersom A Ab i sitt anbud hade förbundit sig att utföra entreprenaden i överensstämmelse med de handlingar som fogats till anbudsförfrågan, var det bolagets sak att se till att man hos bolaget var tillräckligt förtrogen med handlingarna för att kunna ge en sådan förbindelse.</p>
    <p>A Ab:s ursprungliga anbud hade inte motsvarat anbudsförfrågan till den del som det var fråga om massabytet, varför anbudet borde ha uteslutits ur anbudsförfarandet. Eftersom kriteriet för valet av anbud hade varit det billigaste priset, hade B Ab, vars anbud näst A Ab:s hade varit det billigaste, haft en realistisk möjlighet att segra i anbudsförfarandet om detta hade varit felfritt. Marknadsdomstolens beslut upphävdes och kommunen ålades att betala gottgörelse till B Ab.</p>
    <p>Lagen om offentlig upphandling 94 § (321/2010) 1 mom. samt 95 § (321/2010) 1 och 2 mom.</p>
  </dcterms:abstract>
</finlex:document>
