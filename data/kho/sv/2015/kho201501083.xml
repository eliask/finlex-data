<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201501083</dcterms:identifier>
  <finlex:ecliIdentifier>ECLI:FI:KHO:2015:T1083</finlex:ecliIdentifier>
  <dcterms:title>27.4.2015/1083 HFD:2015:65</dcterms:title>
  <dcterms:description>
    <p>
      <span>Ersättning vid inlösen</span>
      <span>Samfällt område</span>
      <span>Deponering</span>
      <span>Icke-konstituerat delägarlag</span>
      <span>Återbetalning av deponerad ersättning för inlösen</span>
      <span>Förhållandet mellan allmän lag och speciallag</span>
    </p>
  </dcterms:description>
  <finlex:registerNumber>1361/3/14</finlex:registerNumber>
  <dcterms:issued>2015-04-27</dcterms:issued>
  <finlex:fileCopyNumber>1083</finlex:fileCopyNumber>
  <dcterms:abstract>
    <p>A hade 19.11.2011 hos länsstyrelsen deponerat den ersättning för inlösen som han ålagts att betala vid en sådan förrättning för inlösen av samfälld tillandning som avses i fastighetsbildningslagen, eftersom det delägarlag för det samfällda område som var mottagare av ersättningen inte hade konstituerat sig så att dess förvaltning skulle ha varit ordnad. Regionförvaltningsverket hade 4.2.2013 avslagit den ansökan som A gjort 21.12.2011 om att de medel som han deponerat skulle återbetalas till honom.</p>
    <p>Enligt den lag om skifte som föregått fastighetsbildningslagen kunde en deponerad ersättning som inte lyfts återlämnas till betalaren inom en bestämd tid. Om betalaren inte inom en viss tid yrkade att få tillbaka den ersättning han deponerat, tillföll den staten. I de ursprungliga bestämmelserna i fastighetsbildningslagen, som trätt i kraft år 1997 och som i denna ursprungliga lydelse skulle tillämpas i saken, föreskrevs ingen bestämd tid inom vilken den deponerade ersättningen skulle lyftas eller vad som skulle ske med en ersättning som inte lyfts. Genom lag 914/2011 hade fastighetsbildningslagen ändrats så, att enligt en hänvisningsbestämmelse i lagen ska beträffande lyftande av en deponerad ersättning tillämpas vad som föreskrivs i lagen om deponering av pengar, värdeandelar, värdepapper eller handlingar som betalning eller till befrielse från annan fullgörelseskyldighet (betalningsdeponeringslagen). Högsta förvaltningsdomstolen ansåg att på den deposition som A gjort skulle såsom komplement till bestämmelserna i fastighetsbildningslagen tillämpas den allmänna bestämmelsen i 7 § i betalningsdeponeringslagen.</p>
    <p>Fastighetsbildningslagen 206 § (554/1995)</p>
    <p>Lagen om deponering av pengar, värdeandelar, värdepapper eller handlingar som betalning eller till befrielse från annan fullgörelseskyldighet (281/1931) 7 § (1389/2009) 1 mom.</p>
  </dcterms:abstract>
</finlex:document>
