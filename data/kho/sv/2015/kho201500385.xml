<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201500385</dcterms:identifier>
  <finlex:ecliIdentifier>ECLI:FI:KHO:2015:T385</finlex:ecliIdentifier>
  <dcterms:title>16.2.2015/385 HFD:2015:22</dcterms:title>
  <dcterms:description>
    <p>
      <span>Byggnadstillsyn</span>
      <span>Förvaltningstvång</span>
      <span>Fastighetsägares ansvar</span>
      <span>Huvudförpliktelse</span>
      <span>Vite</span>
      <span>Riktande av vite</span>
      <span>Dödsbo</span>
      <span>Annat dödsbo</span>
      <span>Utredning</span>
      <span>Faktisk möjlighet</span>
      <span>Samägande</span>
    </p>
  </dcterms:description>
  <finlex:registerNumber>3523/1/14</finlex:registerNumber>
  <dcterms:issued>2015-02-16</dcterms:issued>
  <finlex:fileCopyNumber>385</finlex:fileCopyNumber>
  <dcterms:abstract>
    <p>A:s oskiftade dödsbo hade som huvudförpliktelse ålagts att riva en förfallen bostadsbyggnad på en fastighet och skaffa bort rivningsavfallet samt att sätta i stånd en ekonomibyggnad på samma fastighet. För förpliktelsen hade dödsboet även förelagts vite. I besvären i högsta förvaltningsdomstolen hade dödsboet anfört att lagfarten på fastigheten hade beviljats A och hans hustru B gemensamt och att vitet borde ha förelagts A:s och B:s dödsbo gemensamt. Enligt fastighetsregisteruppgifterna hade fastigheten registrerats 2.11.1954. Enligt ett 15.12.2014 daterat lagfartsbevis fanns för denna registerenhet inga anteckningar om lagfart. Någon utredning om B:s dödsbos och dess delägares rätt till fastigheten hade inte presenterats. Delägarna i A:s dödsbo hade specificerats i ett skiftesmannaförordnande av tingsrätten. Dödsboet hade inte heller annars vid handläggningen av ärendet i byggnadsnämnden, förvaltningsdomstolen eller högsta förvaltningsdomstolen ansett att det inte med stöd av sin ägande- eller besittningsrätt skulle ha kunnat fatta beslut om angelägenheter som gällde denna fastighet. Det hade inte heller presenterats någon utredning om att det av någon annan orsak skulle ha varit faktiskt omöjligt för dödsboet att inom den utsatta skäliga tiden fullgöra de förpliktelser som dödsboet hade ålagts.</p>
    <p>Med hänsyn till uppgifterna om äganderätten till fastigheten, de tillräckligt specificerade uppgifterna om delägarna i A:s dödsbo samt karaktären av de ifrågavarande förpliktelserna, skulle dödsboet under dessa förhållanden anses ha en faktiskt möjlighet att vidta åtgärder för att uppfylla huvudförpliktelserna. Kommunens byggnadstillsynsmyndighet hade således kunna betrakta A:s dödsbo som en i 7 § 1 mom. i viteslagen avsedd part och ålägga dödsboet bestämda förpliktelser samt förelägga dödsboet de viten som framgick av byggnadstillsynsmyndighetens beslut. Den omständigheten att vitet enligt vad som anfördes i besvären skulle ha kunnat föreläggas också A:s avlidna hustru B:s dödsbo saknade betydelse för avgörandet av det ärende som överklagandet gällde.</p>
    <p>Markanvändnings- och bygglagen 166 § 1 och 3 mom. samt 182 §</p>
    <p>Viteslagen 6 §, 7 § 1 mom. och 8 §</p>
    <p>Se och jfr även HFD:2015:23</p>
  </dcterms:abstract>
</finlex:document>
