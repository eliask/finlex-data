<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201502355</dcterms:identifier>
  <finlex:ecliIdentifier>ECLI:FI:KHO:2015:T2355</finlex:ecliIdentifier>
  <dcterms:title>8.9.2015/2355 HFD:2015:129</dcterms:title>
  <dcterms:description>
    <p>
      <span>Marktäktstillstånd</span>
      <span>Förutsättningarna för beviljande av tillstånd</span>
      <span>Landskapsplan</span>
      <span>Planbestämmelser</span>
      <span>Planbeteckning</span>
      <span>Grustäkt</span>
      <span>Ås</span>
      <span>Vacker landskapsbild</span>
      <span>Betydande skönhetsvärden hos naturen</span>
    </p>
  </dcterms:description>
  <finlex:registerNumber>3812, 3921 och 3952/1/14</finlex:registerNumber>
  <dcterms:issued>2015-09-08</dcterms:issued>
  <finlex:fileCopyNumber>2355</finlex:fileCopyNumber>
  <dcterms:abstract>
    <p>På besvär av närings- trafik- och miljöcentralen hade förvaltningsdomstolen upphävt ett tillstånd som den kommunala tillståndsmyndigheten hade beviljat för grus- och sandtäkt på ett 5,8 hektar stort täktområde. Området låg på ett cirka två kilometer brett avsnitt av en i nordväst-sydostlig riktning löpande ås med lågprofilerad ytstruktur. Området var inte särskilt tydligt urskiljbart från det övriga landskapet och därifrån öppnade sig inte heller en vid utsikt över omgivningen. Täktområdet var beläget mitt i en vidsträckt skogsbevuxen mo, där tallarna dominerade. Den i täktplanen avsedda täkten av marksubstanser hade inte på täktområdet eller utifrån synliga betydande verkningar för landskapsbilden. Täktområdet representerade inte en sådan vacker landskapsbild som avses i 3 § 1 mom. 1 punkten i marktäktslagen och som utgör hinder för att bevilja tillstånd. Den representerade inte heller i 1 mom. 2 punkten i samma paragraf avsedda betydande skönhetsvärden hos naturen och var ingen speciell naturförekomst. Den omständigheten att området i landskapsplanen hade försetts med beteckningen värdefull ås (ge/2) hade ingen omedelbar rättslig betydelse. Eftersom det inte fanns något hinder för att bevilja tillståndet, skulle förvaltningsdomstolens beslut upphävas och miljönämndens beslut sättas i kraft.</p>
    <p>Marktäktslagen 3 § 1 mom. och 6 § 1 mom.</p>
    <p>Se även HFD 2015:128</p>
  </dcterms:abstract>
</finlex:document>
