<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201500587</dcterms:identifier>
  <finlex:ecliIdentifier>ECLI:FI:KHO:2015:T587</finlex:ecliIdentifier>
  <dcterms:title>2.3.2015/587 HFD:2015:27</dcterms:title>
  <dcterms:description>
    <p>
      <span>Extraordinarie ändringssökande</span>
      <span>Ansökan om återbrytande</span>
      <span>Barnskydd</span>
      <span>Beslut om att fortsätta en brådskande placering</span>
      <span>En brådskande placerings varaktighet</span>
      <span>En 30 dagar lång bestämd tid</span>
      <span>Faktiska dagar som placeringen varat</span>
    </p>
  </dcterms:description>
  <finlex:registerNumber>1943/3/14</finlex:registerNumber>
  <dcterms:issued>2015-03-02</dcterms:issued>
  <finlex:fileCopyNumber>587</finlex:fileCopyNumber>
  <dcterms:abstract>
    <p>Enligt barnskyddslagen kan en brådskande placering vara högst 30 dagar. Rättsfrågan i målet var på vilket sätt man skulle tolka den i barnskyddslagen föreskrivna 30 dagar långa tiden när det var fråga om vilken tid den brådskande placeringen hade varat och inom vilken tid den kunde förlängas.</p>
    <p>Beslutet att förlänga den brådskande placeringen hade fattats av en tjänsteinnehavare, som vid beräkningen av hur länge placeringen hade varat hade tillämpat lagen om beräknande av laga tid, vilket innebar att den 30 dagar långa tiden skulle ha gått ut 11.11.2013. Förvaltningsdomstolen räknade med de faktiska dagar som placeringen varat. När förvaltningsdomstolen räknade de 30 dagarna, lämnade den inte den första dagen av placeringen obeaktad och tillämpade inte heller den bestämmelse i lagen om beräknande av laga tid i vilken det bestäms om så kallad helgdagsförlängning. Om de 30 dagarna räknades på detta sätt, hade den brådskande placeringen upphört 10.11.2013. Förvaltningsdomstolen upphävde tjänsteinnehavarens beslut att förlänga den brådskande placeringen.</p>
    <p>Social- och hälsovårdsnämnden i X stad ansökte hos högsta förvaltningsdomstolen om återbrytande av förvaltningsdomstolens beslut på den grunden att beslutet grundade sig på sådan uppenbart oriktig tillämpning av lag som avses i 63 § 1 mom. 2 punkten i förvaltningsprocesslagen. I sin ansökan om återbrytande ansåg nämnden att enligt förarbetena till barnskyddslagen skulle principerna i lagen om beräknande av laga tid beaktas vid beslut om förlängning av brådskande placering. Detta innebar att eftersom tiden för den brådskande placeringen hade gått ut på en helgdag, hade tjänsteinnehavaren ännu den första vardagen därefter kunnat fatta beslut om att förlänga placeringen.</p>
    <p>Högsta förvaltningsdomstolen avslog nämndens ansökan om återbrytande av förvaltningsdomstolens beslut. Frågan gällde vid vilken tidpunkt den brådskande placeringen direkt med stöd av lagen hade upphört. Det var inte fråga om en situation i vilken lagen om beräknande av laga tid tillämpades. Dessutom gäller det att beakta att en brådskande placering är en åtgärd som vidtas mot någons vilja och att den är ett ingrepp i barnets och barnet närstående personers tryggade familjeliv och skydd för privatliv. Bestämmelsen om en högst 30 lång tid ska därför tolkas snävt.</p>
    <p>Förvaltningsprocesslagen 63 §</p>
    <p>Barnskyddslagen 38, 39 och 92 §</p>
    <p>Lagen om beräknande av laga tid 1 §, 2 § och 5 §</p>
  </dcterms:abstract>
</finlex:document>
