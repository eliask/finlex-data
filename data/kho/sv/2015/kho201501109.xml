<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201501109</dcterms:identifier>
  <finlex:ecliIdentifier>ECLI:FI:KHO:2015:T1109</finlex:ecliIdentifier>
  <dcterms:title>30.4.2015/1109 HFD:2015:66</dcterms:title>
  <dcterms:description>
    <p>
      <span>Markanvändning och byggande</span>
      <span>Undantag</span>
      <span>Till undantagsbeslut fogat villkor</span>
      <span>Anslutning till vatten- och avloppsnät</span>
      <span>Myndighets prövningsrätt</span>
      <span>Ändamålsbundenhet</span>
      <span>Proportionalitetsprincipen</span>
    </p>
  </dcterms:description>
  <finlex:registerNumber>2084/1/14</finlex:registerNumber>
  <dcterms:issued>2015-04-30</dcterms:issued>
  <finlex:fileCopyNumber>1109</finlex:fileCopyNumber>
  <dcterms:abstract>
    <p>I ett byggprojekt var det fråga om att bygga ett egnahemshus på ett område som saknade sådan planläggning som avses i 72 § 1 mom. i markanvändnings- och bygglagen. Stadsstrukturnämnden hade bifallit sökandens ansökan om undantag med bland annat det villkoret att byggnaden anslöts till ett vatten- och avloppsnät. Förvaltningsdomstolen hade på besvär av tillståndstagarna upphävt nämndens beslut till den del som det gällde villkoret, men till övriga delar fastställt nämndens beslut.</p>
    <p>Stadsstrukturnämnden hade motiverat villkoret genom att i beslutet hänvisa till skäl som var förknippade med markanvändningen. Dessa var i och för sig skäl som var sedvanliga och godtagbara som prövningsgrunder för markanvändningsbeslut.</p>
    <p>Högsta förvaltningsdomstolen ansåg dock att villkoret om anslutning till vatten- och avloppsnät inte stod i riktig proportion till den målsättning som eftersträvades, när byggplatsen låg utanför vatten- och avloppsverket verksamhetsområde och så långt borta att en anslutning till nätet till följd av avståndet skulle komma att medföra avsevärda kostnader. De med markanvändningen förknippade skäl som hänförde sig till att vattentjänsterna skulle fungera på behörigt sätt var således inte under de förhållanden som det i detta fall var fråga om så betydelsefulla att en anslutning till det allmänna vatten- och avloppsverket hade kunnat ställas som villkor för undantaget.</p>
    <p>Villkoret hade varit en väsentlig faktor i stadsstrukturnämndens prövning av om ansökan om undantag skulle bifallas. Eftersom en domstol inte hade behörighet att ändra ett beslut med vilket en förvaltningsmyndighet med stöd av sin prövningsrätt hade fattat beslut om undantag, utan endast hade behörighet att pröva om beslutet varit lagligt, borde förvaltningsdomstolen inte ha upphävt stadsstrukturnämndens beslut endast till den del som det gällde ovan nämnda villkor, utan borde ha återvisat ärendet till stadsstrukturnämnden för att handläggas på nytt av nämnden. Av ovan nämda skäl skulle förvaltningsdomstolens beslut upphävas och ärendet återvisas till stadsstrukturnämnden för ny handläggning.</p>
    <p>Markanvändnings- och bygglagen 171 § 1 mom., 172 § 1 mom. och 174 § 1 mom.</p>
  </dcterms:abstract>
</finlex:document>
