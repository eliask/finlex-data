<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201501510</dcterms:identifier>
  <finlex:ecliIdentifier>ECLI:FI:KHO:2015:T1510</finlex:ecliIdentifier>
  <dcterms:title>8.6.2015/1510 HFD:2015:83</dcterms:title>
  <dcterms:description>
    <p>
      <span>Kommunalärende</span>
      <span>Gemensamt kommunalt organ</span>
      <span>Avfallsnämnd</span>
      <span>Avtal om gemensam avfallsnämnd</span>
      <span>Kommunal avfallshanteringsmyndighet</span>
      <span>Myndighetsuppgifter inom avfallshanteringen</span>
    </p>
  </dcterms:description>
  <finlex:registerNumber>2138/3/14</finlex:registerNumber>
  <dcterms:issued>2015-06-08</dcterms:issued>
  <finlex:fileCopyNumber>1510</finlex:fileCopyNumber>
  <dcterms:abstract>
    <p>Stadsfullmäktige i Kannus hade med sitt beslut 2.2.2012 godkänt ett avtal om en gemensam kommunal avfallsnämnd. Avfallsnämnden hade inrättats i Ylivieska stads organisation som ett sådant gemensamt kommunalt organ som avses i 77 § i kommunallagen och fungerade som en sådan avfallshanteringsmyndighet som avses i 23 § i avfallslagen (646/2011) i de kommuner där ett sådant för kommunerna gemensamt bolag som avses i 43 § i avfallslagen, Vestia Oy, var verksamt. Enligt punkt 1.1 i nämnda avtal om avfallsnämnden gällde avtalet hur de kommunala myndighetsuppgifterna inom avfallshanteringen skulle handhas i en gemensam avfallsnämnd enligt den gällande avfallslagen (1072/1993) och den avfallslag (646/2011) som skulle träda i kraft 1.5.2012. Enligt punkt 1.2 i avtalet var avfallsnämnden skyldig att förutom lagstiftningen på området också iaktta instruktionen för nämnden samt delägaravtalet mellan de kommuner som var delägare i Vestia Oy.</p>
    <p>I högsta förvaltningsdomstolen gällde det att med anledning av stadsstyrelsens i Kannus besvär i synnerhet avgöra om fullmäktiges beslut skulle upphävas på den grunden att beslutet med anledning av bestämmelsen i punkt 1.2 i avtalet om avfallsnämnden var lagstridigt på det sätt som avses i 90 § 2 mom. 3 punkten i kommunallagen (365/1995). Med beaktande av att avfallsnämnden inte var part i avtalet och att den inte i egenskap av myndighet hade förbundit sig, eller ens kunde ha förbundit sig att iaktta delägaravtalet mellan kommunerna, hade kommunfullmäktige med sitt beslut om att godkänna avtalet om avfallsnämnden inte satt eller ens kunnat sätta gränser för avfallsnämndens verksamhet som en i avfallslagen avsedd avfallshanteringsmyndighet eller dess behörighet att avgöra ärenden som enligt avfallslagen ska avgöras av denna myndighet, såsom systemet för avfallstransport. Avfallsnämnden skulle oberoende av bestämmelserna i avtalen utföra sina lagstadgade myndighetsuppgifter i enlighet med bestämmelserna i avfallslagen och instruktionen för avfallsnämnden. Fullmäktiges beslut att godkänna avtalet om avfallsnämnden med sådant innehåll att i avtalet ingick en punkt med ovan nämnda innehåll var inte lagstridigt på det sätt som avses i 90 § 2 mom. i kommunallagen. Förvaltningsdomstolens beslut att på besvär av en kommunmedlem upphäva fullmäktiges beslut upphävdes av högsta förvaltningsdomstolen.</p>
    <p>Avfallslagen (646/2011) 23 § 1 mom. och 43 § 1 mom.</p>
    <p>Kommunallagen (395/1995) 76 § 1 mom., 77 § 1 mom. och 90 § 2 mom.</p>
  </dcterms:abstract>
</finlex:document>
