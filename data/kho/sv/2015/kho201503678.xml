<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201503678</dcterms:identifier>
  <finlex:ecliIdentifier>ECLI:FI:KHO:2015:T3678</finlex:ecliIdentifier>
  <dcterms:title>14.12.2015/3678 HFD:2015:179</dcterms:title>
  <dcterms:description>
    <p>
      <span>Mervärdesskatt</span>
      <span>Skatteplikt</span>
      <span>Allmännyttigt samfund</span>
      <span>Försäljning av stödtjänster</span>
      <span>Rörelse</span>
      <span>Inkomst av näringsverksamhet</span>
      <span>Rättsverkningar av ansökan om att bli skattskyldig</span>
      <span>Skogsförsäljning</span>
    </p>
  </dcterms:description>
  <finlex:registerNumber>3517/2/14</finlex:registerNumber>
  <dcterms:issued>2015-12-14</dcterms:issued>
  <finlex:fileCopyNumber>3678</finlex:fileCopyNumber>
  <dcterms:abstract>
    <p>A rf var en allmännyttig sammanslutning, som planerade att flytta den verksamhet som föreningen bedrev i sina rehabiliteringsenheter till sitt dotterbolags dotterbolag, B Ab. Efter att detta genomförts började A fakturera B Ab för de stödtjänster som koncentrerats till A rf för att utföras av A rf:s egen personal, såsom tjänster utförda av redovisningsavdelningen, dataadministrationen, fastighetsavdelningen, förvaltningsavdelningen, kommunikationsavdelningen eller enheten för intern utveckling. Tjänsterna fakturerades till självkostnadspris. Försäljningen av tjänsterna ansågs vara sådan rörelsemässig försäljning som avses i 1 § i mervärdesskattelagen, men försäljningsintäkterna betraktades inte som sådan näringsinkomst för ett allmännyttigt samfund som avses i 4 § i mervärdesskattelagen.</p>
    <p>A rf hade år 1997 med stöd av 12 § i mervärdesskattelagen ansökt om att bli skatteskyldig för den rörelse som föreningen bedrev med den skog som den ägde. Eftersom skogsbruket inte hade anknytning till försäljningen av stödtjänster till B Ab och eftersom dessa funktioner lätt kunde skiljas åt, hade nyss nämnda ansökan inte en sådan verkan att A med anledning av den skulle ha varit skyldig att betala mervärdesskatt även för försäljningen av stödtjänster till B Ab.</p>
    <p>Högsta förvaltningsdomstolen upphävde förvaltningsdomstolens och företagsskattebyråns beslut och meddelande som nytt förhandsavgörande att A rf inte skulle betala mervärdesskatt för de kostnader som hänförde sig till de stödtjänster som A rf fakturerade B Ab.</p>
    <p>Förhandsavgörande om mervärdesbeskattning för tiden 25.2.2014 - 31.12.2015.</p>
    <p>Mervärdesskattelagen 1 § 1 mom. 1 punkten, 2 § 1 mom., 4 §, 12 § 1 mom. och 18 §</p>
    <p>Mervärdesskattedirektivet 2006/112/EG artikel 2.1 a) och 2.1 c), artikel 9.1, artikel 132.1 g) och 132.1 l) samt artikel 134</p>
    <p>Jfr HFD 11.3.2005 liggarnummer 539 och HFD 15.3.1999 liggarnummer 430.</p>
  </dcterms:abstract>
</finlex:document>
