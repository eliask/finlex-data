<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201501649</dcterms:identifier>
  <finlex:ecliIdentifier>ECLI:FI:KHO:2015:T1649</finlex:ecliIdentifier>
  <dcterms:title>15.6.2015/1649 HFD:2015:95</dcterms:title>
  <dcterms:description>
    <p>
      <span>Markanvändning och byggande</span>
      <span>Detaljplan</span>
      <span>Avgränsning av område för detaljplanering</span>
      <span>Kommunens planläggningsmonopol</span>
      <span>Kommunens markpolitik</span>
      <span>Behov att styra mark­användningen</span>
      <span>Kommunens utveckling</span>
      <span>Jämlikt bemötande av markägare</span>
      <span>Generalplans styrande verkan</span>
    </p>
  </dcterms:description>
  <finlex:registerNumber>866/1/14</finlex:registerNumber>
  <dcterms:issued>2015-06-15</dcterms:issued>
  <finlex:fileCopyNumber>1649</finlex:fileCopyNumber>
  <dcterms:abstract>
    <p>Kommunen hade för en fastighet som den ägde antagit en detaljplan, i vilken anvisats byggrätt för fristående småhus samt gatu- och grönområden. Det detaljplanerade området omfattade 8,7 hektar och låg nordost om ett tidigare detaljplanerat bosättningscentrum i en by. Det detaljplanerade området sträckte sig över största delen av ett i en generalplan med rättsverkningar anvisat bostadsområde, som anvisats nordost om bosättningscentret.</p>
    <p>I ärendet gällde det att avgöra om detaljplanen var lagstridig på den grunden att gränserna för det område som detaljplanerades hade dragits så att A:s och B:s 0,5 hektar stora bebyggda fastighet kom att ligga utanför detaljplanområdet. Fastigheten låg öster om det detaljplanerade området och på samma i generalplanen anvisade bostadsområde som den fastighet som staden ägde.</p>
    <p>Enligt utredningen i ärendet hade en faktor som styrt avgränsningen av detaljplanområdet varit att kommunen hade som målsättning att i första hand detaljplanera sina egna områden. Med anledning av detta konstaterade högsta förvaltningsdomstolen att kommunen med stöd av sitt planläggningsmonopol och såsom en del av sin markpolitik har rätt att i sin planläggning göra upp planer med det innehåll som kommunen önskar, förutsatt att de lagstadgade kraven på innehållet i planen uppfylls. Kommunen har härvid inom ramen för sin prövningsrätt möjlighet att bland annat bestämma på vilka områden och med vilken tidtabell den gör upp detaljplaner. Den omständigheten att avgränsningen av planområdet har påverkats av faktorer som hänförde sig till mark­ägandeförhållandena innebar således inte i sig att planläggningsbeslutet skulle anses vara lagstridigt. Lagligheten av den lösning som kommunen stannat för vid planläggningen måste dock kunna motiveras även med andra synpunkter än sådana som hänförde sig till markägandeförhållandena.</p>
    <p>Detaljplanområdet var beläget mellan bosättningscentret och A:s och B:s fastighet, kring vilken det inte heller annars fanns någon tät bebyggelse. Gränsen för det område som skulle detaljplaneras hade dragits så att den vid fastigheten följde vägens sträckning. Vid en bedömning av planområdet utgående från bestämmelserna i 54 § i markanvändnings- och bygglagen utgjorde området en med tanke på markanvändningen enhetlig helhet. Den lösning som kommunen gått in för vid planläggningen begränsade inte den framtida planeringen av det icke-detaljplanerade området så att detta inte vid en kommande planläggning skulle kunna anvisas för användningsändamål som var ändamålsenliga för markägarna. Under dessa förhållanden var det inte lagstridigt att avgränsa detaljplanområdet så att fastigheten kom att ligga utanför det.</p>
    <p>Markanvändnings- och bygglagen 20 § 1 mom. (132/1999), 50 §, 51 § (1441/2006) och 54 §</p>
    <p>Se och jfr HFD 2011:11</p>
  </dcterms:abstract>
</finlex:document>
