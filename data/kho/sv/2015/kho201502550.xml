<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201502550</dcterms:identifier>
  <finlex:ecliIdentifier>ECLI:FI:KHO:2015:T2550</finlex:ecliIdentifier>
  <dcterms:title>25.9.2015/2550 HFD:2015:141</dcterms:title>
  <dcterms:description>
    <p>
      <span>Markanvändning och byggande</span>
      <span>Bygglov</span>
      <span>Besvärsrätt</span>
      <span>Besvärstillstånd</span>
      <span>Brandstation</span>
      <span>Grundvattentäkt</span>
      <span>Viktigt grundvattenområde</span>
      <span>Närskyddszon</span>
      <span>Vattenverk</span>
    </p>
  </dcterms:description>
  <finlex:registerNumber>1966/1/14</finlex:registerNumber>
  <dcterms:issued>2015-09-25</dcterms:issued>
  <finlex:fileCopyNumber>2550</finlex:fileCopyNumber>
  <dcterms:abstract>
    <p>En stad hade beviljats bygglov för att uppföra brandstation, utomhusförråd, garageport och avfallsförråd samt övningstorn på en fastighet som låg på ett viktigt grundvattenområde. På andra sidan vägen fanns en samkommuns vattentäkt, som var belägen så att ett hörn av fastigheten låg mittemot ett hörn av vattentäkten. Enligt servitut tog samkommunen också vatten i en brunn på en angränsande fastighet. Byggplatsen för det planerade bygget låg i närskyddszonen för vattentäkten.</p>
    <p>Med hänsyn till de villkor på vilka bygglovet beviljats samt vad som framgick av handlingarna om byggprojektet samt om vattentäktens placering, verksamhet och skyddsbestämmelser, kunde beviljandet av bygglovet på ett väsentligt sätt påverka samkommunens vattentäkt och den brunn där samkommunen tog vatten. Samkommunen skulle betraktas som en sådan ägare och innehavare till ett mittemot beläget område som avses i 192 § 1 mom. 1 punkten samt sådan ägare och innehavare av en fastighet vars användning beslutet i väsentlig mån kunde påverka som avses i 2 punkten i samma moment. Samkommunen hade rätt att anföra besvär över bygglovsbeslutet.</p>
    <p>Markanvändnings- och bygglagen 192 § 1 mom. 1 och 2 punkten</p>
  </dcterms:abstract>
</finlex:document>
