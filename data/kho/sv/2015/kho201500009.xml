<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201500009</dcterms:identifier>
  <finlex:ecliIdentifier>ECLI:FI:KHO:2015:T9</finlex:ecliIdentifier>
  <dcterms:title>9.12.2015/9 HFD:2015:173</dcterms:title>
  <dcterms:description>
    <p>
      <span>Utkomststöd</span>
      <span>Rätt till utkomststöd</span>
      <span>Stadigvarande vistelse</span>
      <span>Unionsmedborgare</span>
      <span>Pensionär</span>
      <span>Registrering av uppehållsrätt</span>
      <span>Likabehandling</span>
      <span>Ekonomiskt stöd i sista hand</span>
      <span>Möjlighet att få sin utkomst på annat sätt</span>
    </p>
  </dcterms:description>
  <finlex:registerNumber>919/2/14</finlex:registerNumber>
  <dcterms:issued>2015-12-09</dcterms:issued>
  <finlex:fileCopyNumber>9</finlex:fileCopyNumber>
  <dcterms:abstract>
    <p>En pensionerad 70-årig unionsmedborgare, A, hade flyttat till Finland år 2012. I samband med registreringen av A:s uppehållsrätt som unionsmedborgare hade A:s dotter meddelat att hon skulle dra försorg om sin far. A hade år 2013 flyttat till Y:s kommun, där han hade hyrt en bostad. A ansökte hos social- och hälsovårdsnämnden i Y:s kommun om utkomststöd för hyran för juni månad år 2013. A:s dotter hade betalat hyran för ifrågavarande månad.</p>
    <p>Social- och hälsovårdsnämnden i Y:s kommun avslog A:s ansökan på den grunden att A inte hade någon stadigvarande hemkommun i Finland, då han bott här kortare tid än fem år. Dessutom hade A:s dotter förbundit sig att dra försorg om sin far och hade betalat hyran för maj och juni.</p>
    <p>Förvaltningsdomstolen hade på besvär av A upphävt social- och hälsovårdsnämndens beslut och återvisat ärendet till nämnden för utredning av A:s behov av utkomststöd. Enligt förvaltningsdomstolen var A:s vistelse i Y:s kommun stadigvarande på det sätt som avses i lagen om utkomststöd. Eftersom A:s uppehållsrätt hade registrerats, hade han rätt till utkomststöd på samma grunder som finska medborgare. Dotterns förbindelse att dra försorg om sin far saknade juridisk betydelse.</p>
    <p>Högsta förvaltningsdomstolen upphävde förvaltningsdomstolens beslut och satte i kraft nämndens beslut. Eftersom unionsmedborgaren A i verkligheten vistades i Y:s kommun, där han hade hyrt en bostad, skulle hans ansökan om utkomststöd behandlas av Y:s kommun. Enbart den omständigheten att A:s uppehållsrätt registrerats som unionsmedborgares uppehållsrätt innebar inte att A, som hade uppehållit sig i landet längre tid än tre månader men kortare tid än fem år och som inte hade varit ekonomiskt aktiv borde ha beviljats utkomststöd under samma förutsättningar och i samma omfattning som en finsk medborgare i en annars motsvarande situation.</p>
    <p>A:s dotter hade i samband med registreringen av sin fars uppehållsrätt som unionsmedborgare förbundit sig att dra försorg om sin far. Dottern hade också i verkligheten betalat sin fars hyra för juni 2013. Högsta förvaltningsdomstolen ansåg i likhet med social- och hälsovårdsnämnden att A:s utkomst för juni 2013 hade tryggats med hans pensionsinkomster och andra förmåner som tryggade utkomsten samt på sådant annat sätt som avses i 2 § 1 punkten i lagen om utkomststöd.</p>
    <p>Lagen om utkomststöd 1 § 1 mom., 2 § 1 mom. och 14 § 1 mom.</p>
    <p>Utlänningslagen 158 a § 1 mom. 2 punkten, 159 § 1 mom., 161 f § 2 och 3 mom.</p>
    <p>Europaparlamentets och rådets direktiv 2004/38/EG om unionsmedborgares och deras familjemedlemmars rätt att fritt röra sig och uppehålla sig inom medlemsstaternas territorier, artiklarna 7.1 b, 14.2 och 24.1</p>
    <p>Unionens domstols dom Dano, C-333/13, EU:C:2014:2358</p>
  </dcterms:abstract>
</finlex:document>
