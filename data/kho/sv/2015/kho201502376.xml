<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201502376</dcterms:identifier>
  <finlex:ecliIdentifier>ECLI:FI:KHO:2015:T2376</finlex:ecliIdentifier>
  <dcterms:title>9.9.2015/2376</dcterms:title>
  <dcterms:description>
    <p>
      <span>Förvaltningstvist</span>
      <span>Barnskyddskostnader</span>
      <span>Kostnader för vård av barn utom hemmet</span>
      <span>Tvist mellan kommuner</span>
      <span>Framställande av yrkande i förvaltningsdomstolen</span>
      <span>Part</span>
      <span>Riktande av ansökan till en kommun</span>
      <span>Riktande av en ansökan till en annan kommun vid handläggning i högsta förvaltningsdomstolen</span>
    </p>
  </dcterms:description>
  <finlex:registerNumber>1259/3/14</finlex:registerNumber>
  <dcterms:issued>2015-09-09</dcterms:issued>
  <finlex:fileCopyNumber>2376</finlex:fileCopyNumber>
  <dcterms:abstract>
    <p>X:s kommun yrkade i förvaltningsdomstolen att V:s kommun, som sedermera hade slagits samman med Y:s stad, skulle åläggas att ersätta X:s kommun kostnaderna för A:s och B:s omhändertagande och placering i vård utom hemmet. Samtidigt hade X:s kommun i förvaltningsdomstolen yrkat att Z:s kommun skulle åläggas att ersätta kostnaderna för omhändertagande och placering i vård utom hemmet av C, som var ett yngre syskon till A och B.</p>
    <p>Förvaltningsdomstolen avslog X:s kommuns ansökan om att Y:s stad skulle åläggas att ersätta X:s kommun kostnaderna för A:s och B:s omhändertagande och placering av vård utom hemmet. Däremot bestämde förvaltningsdomstolen att Z:s kommun var skyldig att ersätta X:s kommun för de kostnader som kommunen haft för vården av C utom hemmet.</p>
    <p>Högsta förvaltningsdomstolen beviljade besvärstillstånd i saken till den del som X:s kommun i högsta förvaltningsdomstolen yrkade att Z:s kommun skulle åläggas att ersätta X:s kommun för de kostnader som X:s kommun haft för A:s och B:s omhändertagande och vård utom hemmet.</p>
    <p>Enligt 69 § 1 mom. i förvaltningsprocesslagen behandlar förvaltningsdomstolarna tvister i vilka ett myndighetsavgörande söks på annat sätt än i fullföljdsväg och som gäller offentligrättslig betalningsskyldighet eller någon annan skyldighet eller rättighet som har sin grund i ett offentligrättsligt rättsförhållande samt tvister som gäller förvaltningsavtal och i vilka ett myndighetsavgörande söks på annat sätt än i fullföljdsväg (förvaltningstvistemål). Enligt 2 mom. i samma paragraf ska i en ansökan genom vilken ett förvaltningstvistemål anhängiggörs anges den åtgärd som yrkas samt grunderna för yrkandena. Enligt 73 § i förvaltningsprocesslagen gäller om förfarandet i ett förvaltningstvistemål i övrigt i tillämpliga delar vad förvaltningsprocesslagen stadgar om besvär.</p>
    <p>Eftersom X:s kommun inte i förvaltningsdomstolen hade anfört något yrkande om att Z:s kommun skulle åläggas att ersätta X:s kommun för de kostnader som kommunen haft för vården av A och B utom hemmet, hade förvaltningsdomstolen inte kunnat avgöra saken till den del som det var fråga om denna grund för yrkandena. Enligt ovan nämnda bestämmelser i förvaltningsprocesslagen skulle förvaltningsdomstolen pröva saken i den omfattning och i förhållande till de kommuner som X:s kommun hade anfört i sin ansökan i förvaltningsdomstolen. Högsta förvaltningsdomstolen var inte heller behörig att som första instans pröva ett nytt yrkande i ett förvaltningstvistemål. X:s kommuns besvär avslogs därför.</p>
    <p>Förvaltningsprocesslagen 69 och 73 §</p>
    <p>Barnskyddslagen 16 a § 3 mom. och 40 §</p>
    <p>Ärendet har avgjorts av president Pekka Vihervuori samt förvaltningsråden Hannele Ranta-Lassila, Eija Siitari, Outi Suviranta och Vesa-Pekka Nuotio. Föredragande Marja-Liisa Judström.</p>
  </dcterms:abstract>
</finlex:document>
