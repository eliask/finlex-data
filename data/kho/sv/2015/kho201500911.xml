<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201500911</dcterms:identifier>
  <finlex:ecliIdentifier>ECLI:FI:KHO:2015:T911</finlex:ecliIdentifier>
  <dcterms:title>8.4.2015/911 HFD:2015:52</dcterms:title>
  <dcterms:description>
    <p>
      <span>Miljötillstånd</span>
      <span>Stenbrytning</span>
      <span>Förutsättningarna för beviljande av tillstånd</span>
      <span>Avstånd till objekt som exponeras för störningar</span>
      <span>Statsrådets förordning</span>
      <span>Minimikrav</span>
      <span>Begränsning av verksamheten på ett annat sätt än vad som angetts i ansökan</span>
    </p>
  </dcterms:description>
  <finlex:registerNumber>2197/1/14</finlex:registerNumber>
  <dcterms:issued>2015-04-08</dcterms:issued>
  <finlex:fileCopyNumber>911</finlex:fileCopyNumber>
  <dcterms:abstract>
    <p>På mindre än 300 meters avstånd från det område där stenbrytning planerades fanns byggnader som användes som bostäder eller semesterbostäder. Enligt 3 § i den med stöd av 12 § i miljöskyddslagen (86/2000) givna förordningen av statsrådet om miljöskydd i samband med stenbrott, annan stenbrytning och stenkrossar var kravet på minst 300 meters avstånd absolut i fråga om stenbrytning. Enligt det som framgick av planen för projektet skulle det, om det genomfördes, stå i strid med ifrågavarande bestämmelse i förordningen, varför tillstånd för projektet således inte hade kunnat beviljas med stöd av 41 § 1 mom. i miljöskyddslagen.</p>
    <p>I sina besvär hade bolaget bestridit att projektet skulle ha blivit omöjligt att genomföra om stenbrytning förbjöds på det område som låg på kortare än 300 meters avstånd från objekt som exponerades för störningar. Bolaget anförde att om kravet på ett avstånd om minst 300 meter följdes, skulle området där projektet var avsett att genomföras minska med en fjärdedel.</p>
    <p>En begränsning av verksamheten på ett annat sätt än vad som anförts i tillståndsansökan kunde dock försvåra inte bara stenbrytningen, utan också hanteringen av stensubstansen, placeringen av stenkrossen och av andra funktioner samt bullerbekämpningsåtgärderna och andra åtgärder för att skydda miljön. Ansökningshandlingarna gav inte möjlighet att bedöma om projektet kunde genomföras i en sådan begränsad form att det område där stenbrytningen skedde skulle komma att ligga minst 300 meter från bostadsfastigheterna. Med beaktande av vad som föreskrivs i 35 § i miljöskyddslagen och 9 - 10 § i miljöskyddsförordningen (169/2000) vad det sökandens uppgift att presentera en sådan plan för detta.</p>
    <p>Miljöskyddslagen (86/2000) 12 § och 41 § 1 mom.</p>
    <p>Statsrådets förordning om miljöskydd i samband med stenbrott, annan stenbrytning och stenkrossar (800/2010) 3 §</p>
    <p>Se även Vasa förvaltningsdomstols beslut 17.9.2013 nr 13/0349/3 och HFD 2015:51</p>
  </dcterms:abstract>
</finlex:document>
