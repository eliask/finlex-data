<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201501873</dcterms:identifier>
  <finlex:ecliIdentifier>ECLI:FI:KHO:2015:T1873</finlex:ecliIdentifier>
  <dcterms:title>1.7.2015/1873 HFD:2015:107</dcterms:title>
  <dcterms:description>
    <p>
      <span>Utlänningsärende</span>
      <span>Uppehållstillstånd</span>
      <span>Återförening av familj</span>
      <span>Resedokument som förutsättning för beviljande av uppehållstillstånd</span>
      <span>I Finland godkänt resedokument</span>
      <span>Somalisk medborgare</span>
    </p>
  </dcterms:description>
  <finlex:registerNumber>3782/3/13</finlex:registerNumber>
  <dcterms:issued>2015-07-01</dcterms:issued>
  <finlex:fileCopyNumber>1873</finlex:fileCopyNumber>
  <dcterms:abstract>
    <p>Migrationsverket hade avslagit en somalisk medborgares ansökan om uppehållstillstånd på grund av familjeband. Migrationsverket hade motiverat sitt avslag med att sökanden inte hade uppvisat något sådant i 35 § i utlänningslagen avsett resedokument som godkänns i Finland, varför det i ärendet inte hade framförts någon grund på vilken det skulle ha varit möjligt att avvika från kravet på resedokument.</p>
    <p>Högsta förvaltningsdomstolen upphävde Migrationsverkets samt den regionala förvaltningsdomstolens beslut och återvisade ärendet till Migrationsverket för ny handläggning.</p>
    <p>Högsta förvaltningsdomstolen konstaterade att i myndighetspraxis hade 35 § i utlänningslagen inte tillämpats så att undantag från kravet gjordes endast i de fall som nämns i nämnda lagrum. Av Migrationsverkets utlåtande och dess anvisningar för familjeåterförening framgick att Migrationsverket utgående från sina utredningar och anvisningar i enskilda fall prövar om undantag från kravet på resedokument kan göras även i andra än de situationer som uttryckligen nämns i 35 § i utlänningslagen, särskilt med stöd av de förpliktelser som följer av artikel 8 i den europeiska människorättskonventionen.</p>
    <p>Av 114 § i utlänningslagen framgår att huvudregeln är att en person beviljas uppehållstillstånd om han eller hon är familjemedlem till en i Finland bosatt utlänning som beviljats uppehållstillstånd på grund av skyddsbehov. Om resedokument krävdes i enlighet med ordalydelsen i 35 § i utlänningslagen, innebar detta att sökanden inte kunde beviljas uppehållstillstånd, eftersom han som somalisk medborgare inte från sitt hemland kunde fått ett i Finland godkänt resedokument. Sökanden och anknytningspersonen skulle således av orsaker som inte berodde på dem själva inte ha möjlighet till familjeåterförening i enlighet med 114 § 1 mom. i utlänningslagen. Högsta förvaltningsdomstolen ansåg att om sökanden förvägrades uppehållstillstånd på den grunden att han inte hade och inte heller av den somaliska staten kunde fått ett resedokument som godkändes i Finland, begränsade detta sökandens och anknytningspersonens rätt till familjeåterförening i Finland i högre grad än vad som var nödvändigt. Migrationsverket borde inte ha avslagit sökandens ansökan om uppehållstillstånd enbart på den grunden att han saknade resedokument.</p>
    <p>Utlänningslagen 5 §, 7 § 2 mom., 11 § 1 mom. 1 punkten, 13 § 1 mom., 14 § 1 mom., 35 § och 114 § 1 mom.</p>
    <p>Europeiska människorättskonventionen artikel 8</p>
  </dcterms:abstract>
</finlex:document>
