<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201501035</dcterms:identifier>
  <finlex:ecliIdentifier>ECLI:FI:KHO:2015:T1035</finlex:ecliIdentifier>
  <dcterms:title>20.4.2015/1035 HFD:2015:63</dcterms:title>
  <dcterms:description>
    <p>
      <span>Vattenhushållningsärende</span>
      <span>Vattenkraftverk</span>
      <span>Skyldighet att anlägga fisktrappa</span>
      <span>Ändring av fiskevårdsskyldighet</span>
      <span>Fiskvägsstrategi</span>
      <span>Kraftigt modifierad vattenförekomst</span>
      <span>Förändrade förhållanden</span>
      <span>Havsöring</span>
      <span>Virojoki</span>
      <span>Vandringshinder</span>
    </p>
  </dcterms:description>
  <finlex:registerNumber>2359/1/13 och 2360/1/13</finlex:registerNumber>
  <dcterms:issued>2015-04-20</dcterms:issued>
  <finlex:fileCopyNumber>1035</finlex:fileCopyNumber>
  <dcterms:abstract>
    <p>I det beslut om tillstånd att få bygga vattenkraftverket i Kantturakoski som beviljats med stöd av lagen om vattenrätten hade föreskrivits att vattenkraftverket skulle anlägga och hålla i stånd en fisktrappa i Kantturakoski i Virojoki. Detta hade kraftverket inte gjort, men hade däremot försett fiskkläckningsanläggningen vid kraftverket med det vatten som anläggningen behövde.</p>
    <p>Regionförvaltningsverket hade avslagit kraftverksbolagets ansökan om att tillståndsbeslutet skulle ändras så att skyldigheten att anlägga fisktrappan skulle upphöra. Enligt ansökan var ägaren till kraftverket dock skyldig att förse fiskkläckningsanläggningen vid kraftverket med det vatten som anläggningen behövde. Om verksamheten i anläggningen upphörde, skulle ägaren till kraftverket årligen betala 500 euro i fiskerihushållningsavgift.</p>
    <p>Förvaltningsdomstolen hade till en del bifallit kraftverksbolagets besvär. Högsta förvaltningsdomstolen upphävde det beslut som förvaltningsdomstolen fattat med anledning av besvär som NTM-centralen anfört i egenskap av fiskerimyndighet och satte i kraft regionförvaltningsverkets beslut.</p>
    <p>Enligt beslutsskälen lämpade sig vattnet i Virojoki för förökning av laxfiskar. Fiskevårdsrelaterade restaureringsåtgärder hade utförts nedströms från Kantturakoski. Öppningen i dammanläggningen i Myllykoski hade ändrat förhållandena nedströms från Kantturakoski och gjort det möjligt för vandringsfiskarna att stiga uppströms till kraftverket i Kantturakoski. Virojoki hörde sedan gammalt till de åar där havsöring förekom och var också en av de högst prioriterade objekten för den nationella fiskvägsstrategin. I Virojoki förekom naturliga öringsbestånd och det var sannolikt möjligt att restaurera ett havsvandrande öringsbestånd i åns huvudfåra. Havsöringen var akut hotad. Att avlägsna vandringshindren var en grundläggande förutsättning för att de vandrande fiskbestånden skulle kunna restaureras.</p>
    <p>Den skyldighet att anlägga och hålla i stånd fiskvägen som föreskrivits som villkor i bolagets kraftverkstillstånd var fortfarande ett viktigt sätt att återuppväcka och bevara bestånden av vandrande fisk, särskilt det akut hotade naturliga beståndet av havsöring, samt i övrigt minska de fiskevårdsrelaterade skadorna i vattendragen ned- och uppströms från kraftverket i Kantturakoski. Den omständigheten att nedre loppet av Virojoki hade betecknats som en kraftigt modifierad vattenförekomst innebar inte heller att det inte fortfarande skulle ha varit behövligt att förbättra den ekologiska situationen i vattenfåran. Dessa mål kunde inte nås genom fiskkläckningsanläggningen eller fiskerihushållningsavgiften. Eftersom det var fråga om en åtgärd med vilken man försökte hindra utrotning av det naturliga beståndet av havsöring, kunde kostnaderna för anläggningen och underhållet av fiskvägen inte anses oskäliga i förhållande till nyttan på det sätt som avses i 2 kap. 22 § 3 mom. i vattenlagen. Det fanns inte heller sådana förutsättningar att ändra fiskevårdsskyldigheten som enligt 4 mom. i samma 22 § krävdes för en sådan ändring.</p>
  </dcterms:abstract>
</finlex:document>
