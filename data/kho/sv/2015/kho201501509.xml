<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201501509</dcterms:identifier>
  <finlex:ecliIdentifier>ECLI:FI:KHO:2015:T1509</finlex:ecliIdentifier>
  <dcterms:title>4.6.2015/1509 HFD:2015:82</dcterms:title>
  <dcterms:description>
    <p>
      <span>Statsunderstöd</span>
      <span>Återkrav</span>
      <span>Förutsättningar</span>
      <span>Iakttagande av upphandllingslagstiftningen</span>
      <span>Konkurrensutsättning</span>
      <span>Statsunderstödsbeslut</span>
      <span>Utvecklingsprojekt inom social- och hälsovården</span>
    </p>
  </dcterms:description>
  <finlex:registerNumber>3236/2/13</finlex:registerNumber>
  <dcterms:issued>2015-06-04</dcterms:issued>
  <finlex:fileCopyNumber>1509</finlex:fileCopyNumber>
  <dcterms:abstract>
    <p>Social- och hälsovårdsministeriet hade år 2007 beviljat Nummi-Pusula kommun statsunderstöd för ett utvecklingsprojekt inom social- och hälsovården.</p>
    <p>Ministeriet hade år 2013 beslutat att kommunen av det statsunderstöd som beviljats för utvecklingsprojektet skulle återbetala 8 157,16 euro. Av beslutsskälen framgick att i kostnaderna för projektet hade ingått en direktupphandling till ett värde av 36 906,82 euro. Enligt återkravsbeslutet hade tröskelvärdet för konkurrensutsättning av utvecklingsprojekten varit 15 000 euro. Ministeriet hade med sitt överklagade beslut avslagit kommunens rättelseyrkande. Till stöd för sitt avslag hade ministeriet anfört att vid upphandlingen av sakkunnigtjänster för utvecklingsprojektet borde kommunen ha rättat sig efter det nationella tröskelvärdet, som enligt upphandlingslagen (348/2007) och upphandlingsförordningen (614/2007) var 15 000 euro.</p>
    <p>Högsta förvaltningsdomstolen upphävde ministeriets beslut om återkrav på den grunden att besluten var lagstridiga. Högsta förvaltningsdomstolen ansåg att när ministeriet i det beslut med vilket statsunderstödet hade beviljats inte hade nämnt iakttagande av det förfarande om vilket bestäms i upphandlingslagen som särskild grund för beviljandet och utbetalningen av statsunderstödet samt för övervakningen av dess användning, och det enligt de grunder som framgick av ministeriets beslut inte heller var fråga om att kommunen direkt brutit mot uttryckliga bestämmelser om användning av statsunderstödet på det sätt som avses i 21 § 4 mom. i statsunderstödslagen, hade ministeriet inte kunnat vidta åtgärder för återkrav av bidraget på grunder som hänförde sig till tillämpningen av upphandlingslagstiftningen.</p>
    <p>Omröstning 4  -  1 om beslutsskälen.</p>
    <p>Lag om planering av och statsunderstöd för social- och hälsovården 2 a § samt 3 a kap. (716/2002) 19 a §, 19 b § 1 mom., 19 f § 1  -  3 mom., 19 h § och 19 i §</p>
    <p>Statsrådets förordning om kriterier och prioriteringar för utvecklingsprojekt inom social- och hälsovården (804/2005) 1 §, 2 § 1 och 2 mom., 3 § 2 och 3 mom.</p>
    <p>Statsunderstödslagen 21 §</p>
    <p>Förvaltningslagen 31 § 1 mom. och 45 § 1 mom.</p>
    <p>Lagen om offentlig upphandling (348/2007, <em>upphandlingslagen</em>)</p>
  </dcterms:abstract>
</finlex:document>
