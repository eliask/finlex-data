<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201503721</dcterms:identifier>
  <finlex:ecliIdentifier>ECLI:FI:KHO:2015:T3721</finlex:ecliIdentifier>
  <dcterms:title>15.12.2015/3721</dcterms:title>
  <dcterms:description>
    <p>
      <span>Förvaltningstvistemål</span>
      <span>Arvode till familjevårdare</span>
      <span>Förvaltningsdomstolens sammansättning</span>
    </p>
  </dcterms:description>
  <finlex:registerNumber>2974/3/13</finlex:registerNumber>
  <dcterms:issued>2015-12-15</dcterms:issued>
  <finlex:fileCopyNumber>3721</finlex:fileCopyNumber>
  <dcterms:abstract>
    <p>Förvaltningsdomstolen skulle ta ställning till en ansökan i vilken nära anhöriga till ett barn yrkade att kommunen skulle betala dem arvode för familjevård, ersättning för kostnader samt ersättning för inledandet av vården av barnet.</p>
    <p>Förvaltningsdomstolen hade avgjort förvaltningstvistemålet i en sammansättning till vilken hörde två lagfarna ledamöter och en sådan sakkunnigledamot som avses i 7 § 1 mom. i lagen om förvaltningsdomstolarna. Enligt detta lagrum deltar en sakkunnigledamot i behandlingen och avgörandet av sådana ärenden enligt barnskyddslagen som gäller barn- och familjeinriktat barnskydd.</p>
    <p>I kostnadstvisten mellan enskilda personer och kommunen var det inte fråga om ett sådant i barnskyddslagen avsett ärende som gällde barnskydd. Ansökan i förvaltningstvistemålet borde ha avgjorts så som avses i 12 § 1 mom. i lagen om förvaltningsdomstolarna, det vill säga i en sammansättning med tre lagfarna ledamöter. Därför upphävdes förvaltningsdomstolens beslut och ärendet återvisades till förvaltningsdomstolen för ny handläggning.</p>
    <p>Lagen om förvaltningsdomstolarna 7 och 12 §</p>
    <p>Ärendet har avgjorts av förvaltningsråden Anne Niemi, Sakari Vanhala, Eija Siitari, Outi Suviranta och Heikki Harjula. Föredragande Camilla Sandström.</p>
  </dcterms:abstract>
</finlex:document>
