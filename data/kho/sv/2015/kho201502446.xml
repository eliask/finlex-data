<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201502446</dcterms:identifier>
  <finlex:ecliIdentifier>ECLI:FI:KHO:2015:T2446</finlex:ecliIdentifier>
  <dcterms:title>17.9.2015/2446 HFD:2015:138</dcterms:title>
  <dcterms:description>
    <p>
      <span>Markanvändning och byggande</span>
      <span>Utbyggnad av vindkraft</span>
      <span>Generalplan</span>
      <span>Försvarsmakten</span>
      <span>Inverkan på radarsystem</span>
      <span>Bevakning av luftrum</span>
      <span>Försvaret och gränsbevakningen</span>
      <span>Riksomfattande mål för områdesanvändningen</span>
      <span>Planläggningsbestämmelser</span>
      <span>Utredning av verkningar</span>
      <span>Förfarandet vid beviljande av bygglov</span>
    </p>
  </dcterms:description>
  <finlex:registerNumber>2540/1/14, 2543/1/14, 2544/1/14 och 2589/1/14</finlex:registerNumber>
  <dcterms:issued>2015-09-17</dcterms:issued>
  <finlex:fileCopyNumber>2446</finlex:fileCopyNumber>
  <dcterms:abstract>
    <p>Enligt generalplanen för ett område var det möjligt att där bygga nio vindkraftverk med en total höjd av högst 325 meter. Utredningen när planen gjordes visade att om vindkraftverken byggdes, skulle detta inverka på prestationsförmågan hos de bevakningssystem som försvarsmakten använder för bevakning av rikets territorium.</p>
    <p>Generalplanen fick användas som grund för beviljande av bygglov. I en bestämmelse i planen förutsattes det att kraftverkens inverkan på försvarsmaktens bevakning av luftrummet utreddes innan kraftverken byggdes. Bestämmelsen styrde inte tillräckligt byggandet och annan områdesanvändning på området, enligt vad som förutsätts i 77 b § 1 punkten i markanvändnings- och bygglagen. När man gjorde upp planen hade man således inte heller tillräckligt beaktat försvarets och gränsbevakningens behov eller tillräckligt tryggat deras verksamhetsbetingelser, så som de riksomfattande målen för områdesanvändningen förutsätter med hänsyn till vad som föreskrivs i 24 § 2 mom. i markanvändnings- och bygglagen.</p>
    <p>Den omständigheten att de ovan nämnda verkningarna eventuellt kunde utebli om man på planområdet byggde färre vindkraftverk än vad generalplanen högst tillät eller mindre kraftverk än vad den tillät saknade juridisk betydelse vid bedömningen av om den lösning som omfattats i generalplanen var lagenlig.</p>
    <p>Markanvändnings- och bygglagen 9 §, 24 § 2 mom., 35 § 1 och 2 mom., 39 § 2, 3 och 4 mom., 41 § 1 mom., 77 a § och 77 b §</p>
    <p>Markanvändnings- och byggförordningen 1 § 1 mom.</p>
    <p>Riksomfattande mål för områdesanvändningen, stycket 4.2</p>
  </dcterms:abstract>
</finlex:document>
