<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201503062</dcterms:identifier>
  <finlex:ecliIdentifier>ECLI:FI:KHO:2015:T3062</finlex:ecliIdentifier>
  <dcterms:title>29.10.2015/3062 HFD:2015:160</dcterms:title>
  <dcterms:description>
    <p>
      <span>Skogsbruk</span>
      <span>Finansiering</span>
      <span>Besvärsrätt</span>
      <span>Delägare i väg</span>
      <span>Väglag</span>
      <span>Samprojekt</span>
      <span>Skogsväg</span>
      <span>Enskild väg</span>
      <span>Grundlig förbättring</span>
      <span>Kostnader för genomförande av ett projekt</span>
      <span>Understöd</span>
      <span>Lagen om finansiering av hållbart skogsbruk</span>
    </p>
  </dcterms:description>
  <finlex:registerNumber>3937/1/14</finlex:registerNumber>
  <dcterms:issued>2015-10-29</dcterms:issued>
  <finlex:fileCopyNumber>3062</finlex:fileCopyNumber>
  <dcterms:abstract>
    <p>En skogscentral hade med stöd av lagen om finansiering av hållbart skogsbruk beviljat understöd för kostnader för grundlig förbättring av en skogsväg. Beslutet hade sänts per post till B, som hade uppgetts vara ombud för de lägenheter som deltog i projektet. B var ordförande för väglaget för denna enskilda väg.</p>
    <p>A, som var delägare i den enskilda vägen, hade i sina besvär yrkat att skogscentralens beslut skulle upphävas på den grunden att det understöd som beviljats för kostnaderna för den grundliga förbättringen av skogsvägen var lägre och vägdelägarnas betalningsandel i motsvarande grad högre än vad den skulle ha varit enligt det preliminära beslut som väglaget fått.</p>
    <p>Förvaltningsdomstolen avvisade A:s besvär utan att pröva dem i sak. Enligt förvaltningsdomstolen hade understödet beviljats åt väglaget och skogscentralens beslut riktade sig således inte direkt till A. Trots att skogscentralens beslut inverkade på den andel av de totala projektkostnaderna som A skulle få svara för, hade beslutet inte någon sådan omedelbar i 6 § 1 mom. i förvaltningsprocesslagen avsedd inverkan på A:s rätt, skyldighet eller fördel att A skulle ha haft besvärsrätt i saken.</p>
    <p>Enligt 2 § 1 mom. i lagen om finansiering av hållbart skogsbruk kunde den finansiering som avses i nämnda lagrum inte beviljas ett väglag. Mottagare av finansieringen var i stället för väglaget vägdelägarna i egenskap av markägare vars gemensamma projekt det vara fråga om. I lagen fanns inga bestämmelser om hur de som deltar i ett gemensamt projekt representeras och deras talan får utövas. Eftersom understödet inte kunde beviljas andra än markägare, skulle skogscentralens beslut anses rikta sig till A på det sätt som avses i 6 § 1 mom. i förvaltningsprocesslagen och A hade besvärsrätt i ärendet.</p>
    <p>Förvaltningsdomstolens beslut upphävdes och saken återvisades till förvaltningsdomstolen för att handläggas på nytt.</p>
    <p>Lagen om finansiering av hållbart skogsbruk 2 § 1 och 2 mom. samt 33 § 2 mom.</p>
    <p>Förvaltningsprocesslagen 6 § 1 mom.</p>
    <p>Förordningen om finansiering av hållbart skogsbruk (1311/1996) 17 § 3 mom.</p>
    <p>Jord- och skogsbruksministeriets föreskrift 50/99 (planering med stöd av lagen om finansiering av hållbart skogsbruk)</p>
    <p>Se 4 och 46 § i den temporära lagen om finansiering av hållbart skogsbruk (34/2015) samt statsunderstödslagen 34 §</p>
  </dcterms:abstract>
</finlex:document>
