<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201501153</dcterms:identifier>
  <finlex:ecliIdentifier>ECLI:FI:KHO:2015:T1153</finlex:ecliIdentifier>
  <dcterms:title>5.5.2015/1153 HFD:2015:68</dcterms:title>
  <dcterms:description>
    <p>
      <span>Kommunalärende</span>
      <span>Övertagningsrätt</span>
      <span>Delegering av beslutanderätt till lägre myndighet</span>
      <span>Avsaknad av beslutanderätt</span>
      <span>Tillsyn över kommunens förvaltning</span>
      <span>Kommunstyrelse</span>
      <span>Personligt lönetillägg</span>
      <span>Besluts överklagbarhet</span>
      <span>Kommunalt affärsverk</span>
    </p>
  </dcterms:description>
  <finlex:registerNumber>2694/3/13</finlex:registerNumber>
  <dcterms:issued>2015-05-05</dcterms:issued>
  <finlex:fileCopyNumber>1153</finlex:fileCopyNumber>
  <dcterms:abstract>
    <p>Direktionen för stadens lokalförvaltningsverk, som var ett affärsverk, hade beslutat betala ett personligt lönetillägg till verkets direktör. Efter beslutet hade en biträdande stadsdirektör utövat sin övertagningsrätt i ärendet. Stadsstyrelsen upphävde direktionens beslut med hänvisning till att det i ett ärende som detta inte var direktionen utan stadsdirektören som hade beslutanderätten. Stadsstyrelsen överförde ärendet till stadsdirektören för avgörande (överföringsbeslut). En kommunmedlem framställde rättelseyrkande över stadsstyrelsens beslut. Stadsstyrelsen avslog rättelseyrkandet (beslut med anledning av rättelseyrkandet). En kommunmedlem anförde kommunalbesvär, där han hävdade att det inte hade varit möjligt att utöva övertagningsrätt i ärendet. Förvaltningsdomstolen biföll besvären och upphävde stadsstyrelsens beslut på den grunden att då rätten att besluta om lönetillägg inte hade delegerats till direktionen, hade det inte varit möjligt att utöva övertagningsrätt.</p>
    <p>Enligt kommunallagen kan övertagningsrätt utövas i ett ärende som med stöd av kommunallagen har delegerats till en underlydande myndighet till kommunstyrelsen och i vilket den behöriga myndigheten har fattat ett beslut. Enligt högsta förvaltningsdomstolen var det väsentliga vid bedömningen av övertagningsrätten dock att granska om det fanns en grund som gjorde att en delegering av beslutanderätt var möjlig i ifrågavarande art av ärende, inte huruvida beslutanderätten de facto hade delegerats till ifrågavarande lägre myndighet.</p>
    <p>I ärenden som gällde personligt lönetillägg hade delegering av beslutanderätt varit möjlig med stöd av kommunallagen, men beslutanderätten hade inte delegerats till direktionen. Trots detta hade direktionen fattat beslut i ärendet. Övertagningsrätt hade kunnat utövas i ärendet, varför förvaltningsdomstolens beslut upphävdes.</p>
    <p>Det beslut att överföra ärendet till stadsdirektören som stadsstyrelsen fattat efter att ärendet övertagits gällde endast beredning på det sätt som avses i 91 § i kommunallagen, och rättelseyrkande kunde inte framställas över detta överföringsbeslut. Det beslut som stadsstyrelsen fattat med stöd av rättelseyrkandet skulle därför upphävas och undanröjas och de besvär över beslutet som kommunmedlemmen anfört hos förvaltningsdomstolen skulle avvisas utan att prövas i sak. Statsstyrelsen beslut att överföra löneärendet till att avgöras av stadsdirektören förblev således i kraft.</p>
    <p>Kommunallagen (395/1995) 14, 23, 51, 87, 90 och 91 §</p>
  </dcterms:abstract>
</finlex:document>
