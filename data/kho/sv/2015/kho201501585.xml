<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201501585</dcterms:identifier>
  <finlex:ecliIdentifier>ECLI:FI:KHO:2015:T1585</finlex:ecliIdentifier>
  <dcterms:title>11.6.2015/1585 HFD:2015:89</dcterms:title>
  <dcterms:description>
    <p>
      <span>Djurskyddslagen</span>
      <span>Brådskande åtgärder</span>
      <span>Förvaltningslagen</span>
      <span>Förvaltningsärende</span>
      <span>Hörande av part</span>
    </p>
  </dcterms:description>
  <finlex:registerNumber>3447/1/14</finlex:registerNumber>
  <dcterms:issued>2015-06-11</dcterms:issued>
  <finlex:fileCopyNumber>1585</finlex:fileCopyNumber>
  <dcterms:abstract>
    <p>För att djur i enlighet med 1 § i djurskyddslagen effektivt ska kunna skyddas mot lidande, smärta och plåga samt för att man ska kunna främja djurens välbefinnande och god behandling av djur, ska det vara möjligt att med stöd av 44 § i djurskyddslagen omedelbart vidta behövliga åtgärder. Enligt paragrafen kan detta under de förutsättningar som nämns i 44 § ske utan att ägaren eller innehavaren bereds tillfälle att bli hörd. Med hänsyn till detta var det tillräckligt att djurets ägare hade fått tillfälle att ge muntlig förklaring. Förvaltningslagens bestämmelser om att en part i allmänhet ska höras skriftligen skulle inte tillämpas när ett i 42 § i djurskyddslagen avsett beslut fattades.</p>
    <p>På besvär av tillsynsveterinären upphävde högsta förvaltningsdomstolen förvaltningsdomstolens beslut. Förvaltningsdomstolen hade upphävt tillsynsveterinärens beslut på den grunden att det skulle ha skett ett fel i hörandet. Bestämmelserna i 44 § i djurskyddslagen ger endast möjlighet att temporärt bestämma hur ett djur ska vårdas och ett beslut med vilket detta bestämts och andra ur djurskyddssynpunkt eventuellt behövliga åtgärder ska tas till ny prövning så snart som möjligt. Tillsynsveterinären skulle därför utan dröjsmål ta ställning till om det fanns förutsättningar att fortfarande hålla beslutet i kraft.</p>
    <p>Djurskyddslagen 45 §</p>
    <p>Förvaltningslagen 5 § 1 mom.</p>
  </dcterms:abstract>
</finlex:document>
