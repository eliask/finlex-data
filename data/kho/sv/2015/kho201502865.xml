<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201502865</dcterms:identifier>
  <finlex:ecliIdentifier>ECLI:FI:KHO:2015:T2865</finlex:ecliIdentifier>
  <dcterms:title>7.10.2015/2865 HFD:2015:149</dcterms:title>
  <dcterms:description>
    <p>
      <span>Offentlig upphandling</span>
      <span>Minimikrav i fråga om lämplighet</span>
      <span>Handlingar som krävs för att bevisa teknisk prestationsförmåga och yrkesmässiga kvalifikationer</span>
      <span>Bedömning av anbudssökandenas och anbudsgivarnas lämplighet vid upphandling som överstiger det nationella tröskelvärdet</span>
      <span>Proportionalitetsprincipen</span>
    </p>
  </dcterms:description>
  <finlex:registerNumber>4036/3/13</finlex:registerNumber>
  <dcterms:issued>2015-10-07</dcterms:issued>
  <finlex:fileCopyNumber>2865</finlex:fileCopyNumber>
  <dcterms:abstract>
    <p>En upphandlande enhet hade för avtalsperioden 1.6.2013 - 31.12.2016 gjort en anbudsförfrågan om att upphandla elenergi till ett värde som översteg det nationella tröskelvärdet. I anbudsförfrågan hade för anbudsgivarna ställts som minimikrav att de under minst fyra års tid klanderfritt skulle ha svarat för leverans av el till minst två motsvarande företag eller sammanslutningar. Anbudsgivaren skulle visa att villkoret uppfylldes genom att på begäran lämna uppgifter om två kunder som anbudsgivaren uppgav som referenser. Den upphandlande enheten hade uteslutit A från anbudsförfarandet därför att A inte hade uppfyllt lämplighetskravet.</p>
    <p>Marknadsdomstolen hade avslagit A:s besvär över upphandlingsbeslutet. Marknadsdomstolen hade konstaterat att det i lämplighetskravet inte var fråga om handlingar som hänförde sig till sådana varuleveranser eller tjänster som anbudsgivaren tidigare hade fullgjort och som i fråga om upphandlingar som överstiger EU-tröskelvärdena får begäras för högst de tre senaste åren, enligt vad som föreskrivs i 59 § 1 mom. 3 punkten i lagen om offentlig upphandling (upphandlingslagen). Marknadsdomstolen ansåg bland annat att minimikravet hade varit motiverat med hänsyn till upphandlingens art och att det inte kunde anses strida mot proportionalitetsprincipen.</p>
    <p>Högsta förvaltningsdomstolen upphävde marknadsdomstolens beslut och upphandlingsbeslutet.</p>
    <p>Högsta förvaltningsdomstolen yttrade att trots att den upphandlande myndigheten vid upphandlingar som till sitt värde överstiger EU-värdena har rätt att enligt prövning fastställa minimivillkor för anbudsgivarnas lämplighet, kan man stöda sig endast på handlingar som avses i 59 § i lagen om offentlig upphandling när man vill visa att villkoren är uppfyllda eller avgöra om de är det. När anbudsgivarnas lämplighet utvärderas råder det ett inbördes samband mellan lämplighetskraven i 56 § i upphandlingslagen och de handlingar med vilka de ska styrkas enligt 59 § i samma lag.</p>
    <p>Lämplighetskravet avspeglade i och för sig anbudsgivarens förmåga att utföra upphandlingen och anknöt till föremålet för upphandlingen. När det gällde frågan om lämplighetskravet var förenligt med proportionalitetsprincipen och vilken betydelse det hade med tanke på likvärdigt bemötande av anbudsgivarna och fungerande konkurrens, kunde stöd för tolkningen hämtas i de bestämmelser i lagen om offentlig upphandling som gäller upphandlingar som till sitt värde överstiger EU-tröskelvärdena. I en anbudsförfrågan för en upphandling vars värde överstiger det nationella tröskelvärdet borde inte ställas strängare lämplighetskrav på anbudsgivaren än när upphandlingens värde överstiger EU-tröskelvärdena, åtminstone inte utan särskilda skäl. Man kan utgå från att om den upphandlande enheten i en anbudsförfrågan för en upphandling vars värde överstiger det nationella tröskelvärdet ställer krav som inte är tillåtna vid en upphandling vars värde överstiger EU-tröskelvärdet, ska lämplighetsbedömningen av anbudsgivarna inte vara flexiblare än när upphandlingens värde överstiger EU-tröskelvärdet, i den bemärkelse som avses i upphandlingslagens förarbeten.</p>
    <p>HFD ansåg att den upphandlande enheten inte hade visat att det fanns sådana skäl med anknytning till upphandlingens art och omfattning samt dess karaktär och värde att det krav som ställts i anbudsförfrågan kunde ha ansetts stå i riktig proportion till ändamålet, som var störningsfri leverans av el och i och för sig var ett godtagbart ändamål. Kravet hade uppställts i strid med vad som förskrivs i 71 § i lagen om offentlig upphandling. Det stod också i strid med proportionalitetsprincipen och var ägnat att begränsa konkurrensen och motverka ett likvärdigt bemötande av anbudsgivarna.</p>
    <p>Lagen om offentlig upphandling 2 § 1 mom., 69 § 2 mom., 71 §, 56 § 1 och 2 mom. samt 59 § 1 mom.</p>
  </dcterms:abstract>
</finlex:document>
