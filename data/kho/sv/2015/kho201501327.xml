<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201501327</dcterms:identifier>
  <finlex:ecliIdentifier>ECLI:FI:KHO:2015:T1327</finlex:ecliIdentifier>
  <dcterms:title>20.5.2015/1327 HFD:2015:75</dcterms:title>
  <dcterms:description>
    <p>
      <span>Beskattning av personlig inkomst</span>
      <span>Överlåtelsevinst av egen bostad</span>
      <span>Byggplats</span>
      <span>Överlåtbar arrenderätt</span>
      <span>Ny bostadsbyggnad</span>
    </p>
  </dcterms:description>
  <finlex:registerNumber>1687/2/14</finlex:registerNumber>
  <dcterms:issued>2015-05-20</dcterms:issued>
  <finlex:fileCopyNumber>1327</finlex:fileCopyNumber>
  <dcterms:abstract>
    <p>Två makar hade alltsedan år 1976 ägt en cirka 3 300 kvadratmeter stor tomt, på vilken de hade ett egnahemshus som de använde som sin bostad. Av tomten hade med år 2003 och 2008 ingångna arrendeavtal arrenderats tomtandelar till makarnas två barn och deras makar. Enligt arrendeavtalen fick arrenderätten överlåtas. På tomtandelarna hade uppförts byggnader som barnen använde som bostäder.</p>
    <p>De två makarna hade för avsikt att överlåta hela den cirka 3 300 kvadratmeter stora tomten i områden som med tre olika köpebrev skulle överlåtas till tre olika köpare. Högsta förvaltningsdomstolen ansåg att de utarrenderade delarna av tomten inte skulle betraktas som en sådan byggplats som enligt 48 § 2 mom. i inkomstskattelagen skulle jämställas med en byggnad som makarna använde som sin egen bostad, utan att dessa delar av tomten hade blivit byggplatser för de byggnader som uppförts på dem. Den skattefrihet för överlåtelse av egen bostad om vilken bestäms i 48 § 1 mom. i inkomstskattelagen kunde inte tillämpas på försäljningen av de utarrenderade delarna av tomten. Högsta förvaltningsdomstolen biföll de besvär som Enheten för bevakning av skattetagarnas rätt hade anfört. Förhandsavgörande för 2013 och 2014. Omröstning 3 - 2.</p>
    <p>Inkomstskattelagen 48 § 1 mom. 1 punkten och 2 mom.</p>
  </dcterms:abstract>
</finlex:document>
