<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201501204</dcterms:identifier>
  <finlex:ecliIdentifier>ECLI:FI:KHO:2015:T1204</finlex:ecliIdentifier>
  <dcterms:title>11.5.2015/1204 HFD:2015:70</dcterms:title>
  <dcterms:description>
    <p>
      <span>Mervärdesskatt</span>
      <span>Finansiell tjänst</span>
      <span>Diskretionär kapitalförvaltning</span>
      <span>Arvode som uppbärs hos placeraren för utförande av uppdrag</span>
      <span>Återbäring av arvode</span>
    </p>
  </dcterms:description>
  <finlex:registerNumber>3952/2/13 och 3978/2/13</finlex:registerNumber>
  <dcterms:issued>2015-05-11</dcterms:issued>
  <finlex:fileCopyNumber>1204</finlex:fileCopyNumber>
  <dcterms:abstract>
    <p>A Ab, som tillhandahöll diskretionära kapitalförvaltningstjänster förvarade kundmedlen separat från A Ab:s egna medel på ett särskilt konto för kundmedel. Värdepappersaffärer och uppdrag som gällde teckning eller inlösen av fondandelar sköttes av utomstående värdepappersmäklare eller fondbolag enligt uppdrag av A Ab. För betalningen av köp- eller teckningsuppdrag gjorde A Ab ett uttag av kundens medel från kontot för kundmedel och girerade dem till mäklaren eller fondbolaget, som av dessa medel tog sitt mäklararvode eller arvode för teckningen. Vid försäljnings- eller inlösningsuppdrag girerade mäklaren eller fondbolaget de medel som försäljningen eller inlösen avkastat till kontot för kundmedel, efter att först ha tagit sitt eget arvode. Med hänvisning till HFD 2014:121 ansåg högsta förvaltningsdomstolen att eftersom mäklaren och fondbolaget får sitt arvode direkt av kundens medel, skulle A Ab inte betala mervärdesskatt för dessa arvoden. Högsta förvaltningsdomstolen biföll A Ab:s besvär och upphävde till denna del Centralskattenämndens förhandsavgörande.</p>
    <p>Av värdepappersmäklaren och fondbolaget fick A Ab som återbäring av arvode en del av de arvoden som nyss nämnda bolag tagit av kundens medel. Denna återbäring av arvode betraktades som vederlag till A Ab för den tjänst som A Ab utförde åt mäklaren eller fondbolaget. Tjänsten skulle betraktas som sådan handel med värdepapper som avses i 42 § 1 mom. 6 punkten och 2 mom. i mervärdesskattelagen och sådan transaktion som avses i artikel 135.1 f) i mervärdesskattedirektivet. För nämnda vederlag skulle A Ab inte betala mervärdesskatt. De besvär som Enheten för bevakning av skattetagarnas rätt anfört avslogs och slutsatsen i Centralskattenämndens förhandsavgörande ändrades inte till denna del.</p>
    <p>Förhandsavgörande för tiden 30.10.2013 - 31.12.2014. Omröstning 4 - 1.</p>
    <p>Mervärdesskattelagen 1 § 1 mom. 1 punkten, 2 § 1 mom., 18 § 2 mom., 41 §, 42 § 1 mom. 6 punkten och 2 mom. samt 73 § 1 mom.</p>
    <p>Rådets direktiv om ett gemensamt system för mervärdesskatt 2006/112/EG artiklarna 73, 135.1 f) och 193</p>
    <p>Unionens domstols domar i målen C-44/11, <em>Deutsche Bank</em>, C-41/04, <em>Card Protection Plan</em>, C-235/00, <em>CSC Financial Services Ltd</em> och C-149/91, <em>First Choce Holidays plc</em></p>
  </dcterms:abstract>
</finlex:document>
