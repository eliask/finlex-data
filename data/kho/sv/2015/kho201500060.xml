<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201500060</dcterms:identifier>
  <finlex:ecliIdentifier>ECLI:FI:KHO:2015:T60</finlex:ecliIdentifier>
  <dcterms:title>14.1.2015/60 HFD:2015:10</dcterms:title>
  <dcterms:description>
    <p>
      <span>Varumärke</span>
      <span>Förväxlingsbarhet</span>
      <span>Välkänt märke</span>
      <span>Varuslagslikhet</span>
      <span>Märkeslikhet</span>
      <span>Samband mellan varumärken</span>
      <span>Utnyttjande av goodwill och särskiljningsförmåga</span>
      <span>Förfång för särskiljningsförmåga och goodwill</span>
      <span>Direktivenlig tolkning</span>
      <span>Parallella processer</span>
    </p>
  </dcterms:description>
  <finlex:registerNumber>655/1/13</finlex:registerNumber>
  <dcterms:issued>2015-01-14</dcterms:issued>
  <finlex:fileCopyNumber>60</finlex:fileCopyNumber>
  <dcterms:abstract>
    <p>Vid bedömningen av om varumärkena BeautyChannel och CHANEL var sinsemellan förväxlingsbara hade det inte i sig någon betydelse om de varor som marknadsfördes under dessa varumärken hade karaktären av lyx- eller dagligvaror, då de varuförteckningar som registrerats för varumärkena omfattade samma varuklasser.</p>
    <p>Varumärket BeautyChannel var trots varuslagslikheten mellan märkena inte förväxlingsbart med varumärket CHANEL. Visuellt, fonetiskt och när det gäller ordens innebörd skiljde sig varumärkena så tydligt från varandra att inte ens den omständigheten att CHANEL är ett välkänt varumärke skulle ha fått den ifrågavarande finländska målgruppen att anta att de varor som marknadsfördes under dessa varumärken skulle ha sitt ursprung hos samma producent eller hos företag i inbördes intressegemenskap.</p>
    <p>Varumärkena var inte lika i en sådan grad att varumärket BeautyChannel av den relevanta målgruppen skulle ha förknippats med varumärket CHANEL. Även i den händelse att de skulle ha förknippats med varandra, var det mot bakgrunden av skillnaderna mellan varumärkena inte sannolikt att, användningen av varumärket BeautyChannel  -  så som motparten anfört  -  skulle ha medfört en allvarlig risk för att målgruppen för någotdera varumärket skulle ha ändrat sitt ekonomiska beteende och användningen därmed skulle ha varit till förfång för CHANEL-varumärkets särskiljningsförmåga eller goodwill. På motsvarande sätt var det inte heller sannolikt att bilden av varumärket CHANEL eller de egenskaper som detta förmedlade skulle ha överförts på de varor som salufördes under varumärket BeautyChannel på ett sådant sätt att det välkända varumärket CHANEL klart skulle ha utnyttjats.</p>
    <p>Således fanns det inget hinder för att registrera varumärket BeautyChannel.</p>
  </dcterms:abstract>
</finlex:document>
