<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201501010</dcterms:identifier>
  <finlex:ecliIdentifier>ECLI:FI:KHO:2015:T1010</finlex:ecliIdentifier>
  <dcterms:title>16.4.2015/1010 HFD:2015:60</dcterms:title>
  <dcterms:description>
    <p>
      <span>Arava-ärende</span>
      <span>Allmännyttigt samfunds årsuppgifter</span>
      <span>Beräkningsgrund för godtagbar avkastning</span>
      <span>Outdelad vinst</span>
      <span>Myndighets behörighet att utöva tillsyn</span>
      <span>Finansierings- och utvecklingscentralen för boendet (ARA)</span>
    </p>
  </dcterms:description>
  <finlex:registerNumber>4034/2/13</finlex:registerNumber>
  <dcterms:issued>2015-04-16</dcterms:issued>
  <finlex:fileCopyNumber>1010</finlex:fileCopyNumber>
  <dcterms:abstract>
    <p>ARA kunde inte kräva att ett samfund skulle lämna ARA sådana årsuppgifter om sin verksamhet som allmännyttiga samfund måste lämna, när samfundet inte angetts som ett allmännyttigt samfund, även om det ägdes av ett sådant, och inte ägde objekt som omfattades av arava-begränsningar.</p>
    <p>ARA hade krävt att den allmännyttiga koncernen skulle vidta åtgärder för att beräkningsgrunden för avkastningen och den kumulativa avkastningen skulle återbördas till en viss nivå, antingen genom att ett bolag i koncernen återbetalade det koncernbidrag som det hade betalat till ett annat bolag i koncernen, eller på annat sätt. Högsta förvaltningsdomstolen konstaterade att enligt bestämmelserna om tillsyn i 15 c och 36 § i aravalagen utövar ARA tillsyn över de allmännyttiga samfundens verksamhet. I lagen finns dock ingen bestämmelse enligt vilken ARA med stöd av sin allmänna tillsynsuppgift genom ett förvaltningsbeslut skulle kunna bestämma att beräkningsgrunden för avkastningen i en allmännyttig koncern och dess kumulativa avkastning ska återbördas till en viss nivå. ARA:s beslut skulle således betraktas endast som ett ställningstagande av ARA, med vilken ARA inte hade avgjort eller ens kunnat avgöra om koncernbidraget skulle beaktas vid fastställandet av beräkningsgrunden för det allmännyttiga samfundets avkastning eller om avkastningen skulle återbördas. Förvaltningsdomstolens beslut upphävdes, den besvärsanvisning som ARA fogat till sitt beslut undanröjdes och de besvär som anförts över ARA:s beslut avvisades utan att prövas i sak.</p>
    <p>Aravalagen 15 a § 1 mom., 15 b, 15 c och 36 §</p>
    <p>Förvaltningsprocesslagen 5 § 1 mom. och 51 § 2 mom.</p>
  </dcterms:abstract>
</finlex:document>
