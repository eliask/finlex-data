<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201503899</dcterms:identifier>
  <finlex:ecliIdentifier>ECLI:FI:KHO:2015:T3899</finlex:ecliIdentifier>
  <dcterms:title>30.12.2015/3899 HFD:2015:189</dcterms:title>
  <dcterms:description>
    <p>
      <span>Förhandstillstånd</span>
      <span>Sjukvård utanför boendestatens område</span>
      <span>Fri rörlighet för patienter</span>
      <span>Medlemsstat</span>
      <span>Utlåtande av oberoende sakkunnig</span>
      <span>Förutsättningarna för förhandstillstånd</span>
    </p>
  </dcterms:description>
  <finlex:registerNumber>1828/3/13</finlex:registerNumber>
  <dcterms:issued>2015-12-30</dcterms:issued>
  <finlex:fileCopyNumber>3899</finlex:fileCopyNumber>
  <dcterms:abstract>
    <p>A hade i en ansökan till Folkpensionsanstalten och i bilagorna till ansökan begärt förhandstillstånd för att vid en klinik i Tyskland få vård för sin borrelios samt sina lungklamydia- och mykoplasmainfektioner. Folkpensionsanstalten hade avslagit A:s ansökan och den regionala förvaltningsdomstolen hade med sitt överklagade beslut avslagit A:s besvär över Folkpensionsanstaltens beslut.</p>
    <p>Det gällde att avgöra om det i A:s situation fanns förutsättningar att bevilja förhandstillståndet enligt vad som bestäms i artikel 20.2 i Europaparlamentets och rådets förordning nr 883/2004. Därför måste det bedömas om den vård som ansökan om förhandstillstånd gällde var en ersättningsgill förmån i Finland, det vill säga om A hade rätt att i Finland få sådan vård som avsågs i ansökan om förhandstillstånd.</p>
    <p>A hade i sina besvär i högsta förvaltningsdomstolen framfört att den medicinska bedömning som gjorts av universitetscentralsjukhuset X och som förvaltningsdomstolen haft till sitt förfogande inte hade varit opartisk, eftersom detta sjukhus där A vårdats var jävigt att utvärdera sin egen verksamhet. Enligt unionens domstols rättspraxis var högsta förvaltningsdomstolen i egenskap av den domstol som behandlade det negativa beslut som A fått på sin ansökan om förhandstillstånd skyldig att inhämta utlåtanden av oberoende sakkunniga, så att objektivitet och opartiskhet kunde garanteras.</p>
    <p>I nämnda syfte begärde högsta förvaltningsdomstolen först utlåtande av Tillstånds- och tillsynsverket för social- och hälsovården (Valvira). Efter att Valvira gett ett nekande svar på denna begäran, begärde högsta förvaltningsdomstolen utlåtande av tjänsteutbudsrådet för hälso- och sjukvården, som verkar i anslutning till social- och hälsovårdsministeriet. Tjänsteutbudsrådet tillställde högsta förvaltningsdomstolen ett sakkunnigutlåtande av docent B.</p>
    <p>Högsta förvaltningsdomstolen ansåg att enligt utredningen i ärendet hade A med anledning av sin sjukdom undersökts och behandlats med medicinskt motiverade metoder vid det finska universitetscentralsjukhuset X. Enligt utredningen i ärendet var långvarig kombinationsantibiotisk behandling eller eventuell naturmedicinsk behandling inte motiverad med hänsyn till A:s aktuella hälsotillstånd och sjukdomens sannolika förlopp. Det hade inte framgått att A skulle ha lidit av borrelios eller lungklamydia- och mykoplasmainfektion för vilken han inte skulle ha fått vederbörlig behandling i Finland och som skulle ha förutsatt vård på den tyska kliniken. De förutsättningar för att bevilja förhandstillstånd om vilka bestäms i artikel 20.2 i Europaparlamentets och rådets förordning (EG) nr 883/2004 förelåg följaktligen inte.</p>
    <p>Hälso- och sjukvårdslagen 52 § 1 och 3 mom. samt 56 §</p>
    <p>Lag om tillämpning av Europeiska unionens lagstiftning om samordning av de sociala trygghetssystemen (352/2010) 14 § 1 mom.</p>
    <p>Europaparlamentets och rådets förordning (EG) nr 883/2004 om samordning av de sociala trygghetssystemen artiklarna 20.1 och 20.2</p>
    <p>Europaparlamentets och rådets förordning (EG) nr 987/2009 om tillämpningsbestämmelser till förordning (EG) nr 883/2004 om samordning av de sociala trygghetssystemen (tillämpningsförordningen)</p>
    <p>C-173/09, Elchinov, EU:C:2010:581</p>
    <p>C-372/04, Watts, EU:C:2006:325</p>
    <p>C-56/01, Inizan, EU:C:2003:578</p>
    <p>C-385/99, Müller-Fauré &amp; van Riet, EU:C:2003:270</p>
    <p>C-157/99, Smits &amp; Peerbooms, EU:C:2001:404</p>
  </dcterms:abstract>
</finlex:document>
