<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201500906</dcterms:identifier>
  <finlex:ecliIdentifier>ECLI:FI:KHO:2015:T906</finlex:ecliIdentifier>
  <dcterms:title>8.4.2015/906 HFD:2015:49</dcterms:title>
  <dcterms:description>
    <p>
      <span>Mervärdesskatt</span>
      <span>Återbäring av mervärdesskatt</span>
      <span>Följdändring</span>
      <span>Inverkan av förändring i delägares beskattning på mervärdesbeskattningen av ett aktiebolag</span>
    </p>
  </dcterms:description>
  <finlex:registerNumber>501/2/14</finlex:registerNumber>
  <dcterms:issued>2015-04-08</dcterms:issued>
  <finlex:fileCopyNumber>906</finlex:fileCopyNumber>
  <dcterms:abstract>
    <p>Med anledning av att Enheten för bevakning av skattetagarnas rätt har yrkat rättelse i inkomstbeskattningen av B, som var delägare i aktiebolaget A Ab, hade skatterättelsenämnden 10.11.2011 med ett beslut fastställt att den inkomst av näringsverksamhet som A Ab deklarerat för skatteåret 2008 var delägaren B:s skattepliktiga förvärvsinkomst. Skatteförvaltningen hade genom ett beslut 15.5.2012 verkställt inkomstbeskattningen av B på nytt, så att B:s löneinkomst ökades med 32 730 euro. Med Skatteförvaltningens beslut 14.11.2011 om inkomstbeskattning hade A Ab:s resultat av näringsverksamhet minskats med samma belopp. A Ab hade ansökt om återbäring av mervärdesskatt som bolaget för räkenskapsperioden 1.1. - 31.12.2008 hade betalat på det belopp med vilket dess resultat minskats. Ansökan hade kommit till Skatteförvaltningen 14.6.2012, det vill säga efter den tid om tre år efter räkenskapsperiodens utgång om vilken föreskrivs i 191 b § 3 mom. i mervärdesskattelagen.</p>
    <p>Det gällde att avgöra om det i en situation där inkomstbeskattningen av B hade ändrats på ett sätt som påverkade mervärdesbeskattningen av A Ab var möjligt att efter utgången av den tid som föreskrivs i 191 b § i mervärdesskattelagen med stöd av bestämmelsen om följdändring i 204 § 2 mom. i mervärdesskattelagen till A Ab återbetala mervärdesskatt till den del som bolaget meddelade sig ha betalt skatten till ett alltför högt belopp. I motsats till vad förvaltningsdomstolen gjort ansåg högsta förvaltningsdomstolen att bestämmelsen i 204 § 2 mom. i mervärdesskattelagen kunde tillämpas endast när mervärdesbeskattningen av en skattskyldig ändras på ett sätt som påverkar mervärdesbeskattningen av en annan skattskyldig på det sätt som avses i bestämmelsen. Bestämmelsen om följdändring i 204 § 2 mom. i mervärdesskattelagen kunde således inte tillämpas på A Ab:s ansökan om återbäring av mervärdesskatt.. Högsta förvaltningsdomstolen upphävde förvaltningsdomstolens beslut och satte i kraft Skatteförvaltningens beslut, med vilket A Ab:s ansökan om återbäring av mervärdesskatt för räkenskapsperioden 1.1 - 31.12.2008 hade avvisats på den grunden att den lämnats in för sent.</p>
    <p>Ansökan om återbäring av mervärdesskatt för räkenskapsperioden 1.1. - 31.12.2008.</p>
    <p>Mervärdesskattelagen 191 b § och 204 §</p>
  </dcterms:abstract>
</finlex:document>
