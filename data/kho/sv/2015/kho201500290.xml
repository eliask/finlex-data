<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201500290</dcterms:identifier>
  <finlex:ecliIdentifier>ECLI:FI:KHO:2015:T290</finlex:ecliIdentifier>
  <dcterms:title>6.2.2015/290 HFD:2015:18</dcterms:title>
  <dcterms:description>
    <p>
      <span>Utlänningsärende</span>
      <span>Upphörande av flyktingstatus</span>
      <span>Fortsatt uppehållstillstånd</span>
      <span>Utvisning</span>
      <span>Inreseförbud</span>
      <span>Afghanistan</span>
      <span>Brott</span>
    </p>
  </dcterms:description>
  <finlex:registerNumber>3469/1/13</finlex:registerNumber>
  <dcterms:issued>2015-02-06</dcterms:issued>
  <finlex:fileCopyNumber>290</finlex:fileCopyNumber>
  <dcterms:abstract>
    <p>Migrationsverket hade bestämt att A, som anlänt till Finland som minderårig kvotflykting, skulle förlora sin flyktingstatus samt avslagit A:s ansökan om fortsatt uppehållstillstånd och bestämt att A med anledning av de brott som han gjort sig skyldig till skulle utvisas till sitt hemland och meddelas inreseförbud för fem år.</p>
    <p>A:s flyktingstatus hade grundat sig på hans mors utsatta ställning som ensamförsörjare, och A var nu myndig. Högsta förvaltningsdomstolen konstaterade att i A:s personliga omständigheter efter att han lämnade Afghanistan och fick flyktingstatus hade inträffat betydande förändringar, vilka gav anledning att förmoda att A rimligen kunde bo i sitt hemland. Dessutom hade säkerhetsförhållanden i A:s hemtrakt förändrats, och han hade inte orsak att frukta att han med anledning av sin etniska bakgrund skulle bli utsatt för omänskligt bemötande i sitt hemland. Följaktligen var A uppenbarligen inte längre i behov av skydd, eftersom de förhållanden under vilka han beviljats flyktingstatus hade upphört att existera. Förändringen i förhållandena var väsentlig och varaktig. Med stöd av 107 § 1 mom. 5 punkten i utlänningslagen kunde A:s flyktingstatus således bestämmas att upphöra.</p>
    <p>Vidare ansåg högsta förvaltningsdomstolen att det inte fanns i 54 § 6 mom. i utlänningslagen avsedda grunder att bevilja A uppehållstillstånd på grund av familjeband, och enligt 36 § 1 mom. i utlänningslagen kunde han vägras uppehållstillstånd, eftersom han gjort sig skyldig till brott.</p>
    <p>Till följd av de brott som A begått kunde han anses äventyra allmän ordning och säkerhet och de omständigheter som talade för att utvisa honom vägde tyngre än de som talade mot det. Således kunde A med stöd av 149 § 1 mom. 2 punkten i utlänningslagen utvisas till sitt hemland samt med stöd av 150 § 1 mom. i utlänningslagen meddelas inreseförbud för fem år.</p>
    <p>Utlänningslagen 107 § 1 mom. 5 punkten, 54 § 1, 2 och 6 mom., 36 § 1 mom., 149 § 1 mom. 2 punkten, 150 § 1 mom. och 146 § 1 mom.</p>
    <p>Konventionen angående flyktingars rättsliga ställning artikel 1.C.5</p>
    <p>Europeiska unionens direktiv 2004/83/EG artikel 11.1 e och 16.1</p>
  </dcterms:abstract>
</finlex:document>
