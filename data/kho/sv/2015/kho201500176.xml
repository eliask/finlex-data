<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201500176</dcterms:identifier>
  <finlex:ecliIdentifier>ECLI:FI:KHO:2015:T176</finlex:ecliIdentifier>
  <dcterms:title>26.1.2015/176 HFD:2015:15</dcterms:title>
  <dcterms:description>
    <p>
      <span>Handlingsoffentlighet</span>
      <span>Tvångsmedel</span>
      <span>Material som hämtats in genom teleavlyssning</span>
      <span>Rättegångsmaterial</span>
      <span>Part</span>
      <span>Sekretessbelagd uppgift</span>
    </p>
  </dcterms:description>
  <finlex:registerNumber>3196/1/13</finlex:registerNumber>
  <dcterms:issued>2015-01-26</dcterms:issued>
  <finlex:fileCopyNumber>176</finlex:fileCopyNumber>
  <dcterms:abstract>
    <p>Högsta förvaltningsdomstolen hade att avgöra om A med stöd av 11 § 1 mom. i lagen om offentlighet i myndigheternas verksamhet (offentlighetslagen) i egenskap av part hade rätt att ta del av vissa, i förvaltningsdomstolens överklagade beslut specificerade upptagningar från teleavlyssning, som med användning av tvångsmedel gjorts för en brottsutredning som berörde A, men där A inte hade deltagit i de avlyssnade samtal som hans begäran avsåg.</p>
    <p>A hade år 2010 med hänvisning till offentlighetslagen yrkat att Centralkriminalpolisen i egenskap av förvaltningsmyndighet till honom skulle lämna ut uppgifter i upptagningar som fanns hos Centralkriminalpolisen. A hade motiverat sitt yrkande med att han behövde uppgifterna för att han på behörigt sätt skulle kunna försvara sig när han åtalades och även annars kunna bevaka sina rättigheter i straffprocessen.</p>
    <p>I sitt beslut konstaterade högsta förvaltningsdomstolen att enligt 11 § 3 mom. i offentlighetslagen gäller om rätten för en brottmålspart att ta del av en handling som ingår i rättegångsmaterialet vad som bestäms i lagen om offentlighet vid rättegång i allmänna domstolar. Enligt 28 § i nämnda lag skulle frågan om handlingens offentlighet avgöras som rättskipningsärende av den allmänna domstol som skulle avgöra brottmålet. Om handlingen inte tagits in i förundersökningsprotokollet och inte heller annars lämnats till domstolen, ingick den inte i rättegångsmaterialet. I så fall kom frågan om brottmålspartens rätt att del av handlingen inte till avgörande med stöd av lagen om offentlighet vid rättegång i allmänna domstolar.</p>
    <p>Vid bedömningen av A:s rätt att i egenskap av part som avses i 11 § 1 mom. i offentlighetslagen få ta del av teleavlyssningsupptagningar som inte ingick i förundersökningsprotokollet och rättegångsmaterialet, gällde det att märka att enligt 10 § i Finlands grundlag är telefonhemligheten och hemligheten i fråga om andra förtroliga meddelanden okränkbara, då de skyddas enligt skyddet för privatlivet. Trots att frågan om betydelsen av material som uppstått vid förundersökning i princip inte borde lämnas uteslutande åt brottsutrednings- och åklagarmyndigheter att bedöma under tjänsteansvar, kunde 11 § 1 mom. i offentlighetslagen, eftersom även andras privatliv skulle skyddas, inte tolkas så att en person som var misstänkt eller åtalad i en brottshärva i egenskap av part skulle få ta del av hela teleavlyssningsmaterialet, även sådant material som eventuellt inte alls berörde hans sak, för att kunna bedöma om materialet hade betydelse för hans eller hennes försvar. Ett sådant ingrepp i skyddet för privatliv kunde inte i tillräcklig utsträckning utplånas genom att man förbjöd parten att röja sekretessbelagda uppgifter för utomstående.</p>
    <p>Hos en förvaltningsmyndighet var det inte heller möjligt att vid behandlingen av en i offentlighetslagen avsedd begäran om utlämning av en handling exakt bedöma vilken betydelse den enskilda handlingen hade i brottmålsrättegången. Kravet på en rättvis rättegång i brottmålet tillgodosågs genom den åtalades rätt att ta del av hela rättegångsmaterialet och i sista hand genom editionsplikten, som den domstol som behandlade brottmålet kunde ge åläggande om.</p>
    <p>Högsta förvaltningsdomstolen avslog A:s besvär</p>
    <p>Finlands grundlag 10 § 1, 2 och 3 mom.</p>
    <p>Lagen om offentlighet i myndigheternas verksamhet (offentlighetslagen) 3 §, 5 § 2 mom., 10 §, 11 § 1 och 2 mom. och 24 § 1 mom. 32 punkten</p>
    <p>Lagen om dataskydd vid elektronisk kommunikation (516/2004) 4 § 1 mom. och 5 § 1 mom.</p>
    <p>Förundersökningslagen (449/1987) 40 § 1 och 2 mom. samt 41 §</p>
    <p>Tvångsmedelslagen (450/1987) 5 a kap. 1 § 1 punkten samt 5 a kap. 13 § 1 mom.</p>
  </dcterms:abstract>
</finlex:document>
