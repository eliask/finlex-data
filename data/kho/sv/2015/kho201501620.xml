<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201501620</dcterms:identifier>
  <finlex:ecliIdentifier>ECLI:FI:KHO:2015:T1620</finlex:ecliIdentifier>
  <dcterms:title>12.6.2015/1620 HFD:2015:94</dcterms:title>
  <dcterms:description>
    <p>
      <span>Offentlig upphandling</span>
      <span>Försvarsmakten</span>
      <span>Svängbord</span>
      <span>Förutsättningar för gottgörelse</span>
      <span>Realistisk möjlighet att segra i anbudsförfarande</span>
      <span>Försummelse av upphandlingsannonsering</span>
      <span>Marknadsdomstolens beslutsskäl</span>
    </p>
  </dcterms:description>
  <finlex:registerNumber>3450/3/13</finlex:registerNumber>
  <dcterms:issued>2015-06-12</dcterms:issued>
  <finlex:fileCopyNumber>1620</finlex:fileCopyNumber>
  <dcterms:abstract>
    <p>Försvarsmaktens tekniska forskningsanstalt (FteknFoa) hade anskaffat en svängbordsapparatur, som användes bland annat för undersökning av militära fordons smygegenskaper. I samband med upphandlingen av apparaturen hade FteknFoa sänt en informationsförfrågan till företag som var verksamma på marknaden och därefter med en engelskspråkig anbudsförfrågan begärt anbud av fyra företag. Om upphandlingen hade inte publicerats någon sådan upphandlingsannons som avses i lagen om offentlig upphandling.</p>
    <p>A Ab, som blivit tvåa i anbudsförfarandet, yrkade att marknadsdomstolen skulle påföra gottgörelse. Marknadsdomstolen avslog yrkandet med hänvisning till att en bedömning i efterhand av utgången i ett anbudsförfarande som inte ägt rum var förknippat med många osäkerhetsfaktorer, varför det inte var möjligt att med säkerhet konstatera vilken A Ab:s ställning skulle ha blivit i ett felfritt förfarande.</p>
    <p>Högsta förvaltningsdomstolen konstaterade att för att gottgörelse ska kunna påföras förutsätts det inte att sökanden säkert skulle ha kunnat segrat i ett felfritt anbudsförfarande. Således borde man inte i likhet med marknadsdomstolen som förutsättning för gottgörelse ha ställt kravet att det skulle vara möjligt att med säkerhet konstatera vilken A Ab:s ställning hade varit i ett felfritt förfarande. Högsta förvaltningsdomstolen konstaterade att marknadsdomstolens beslut var felaktigt även till den del som i beslutet konstaterades att inget anbudsförfarande skulle ha genomförts.</p>
    <p>Högsta förvaltningsdomstolen konstaterade att underlåtelsen att publicera upphandlingsannonsen hade varit ett fel av en art som försvårade efterhandsbedömningen av vilken utgången skulle ha varit om anbudsförfarandet varit felfritt. Yrkandet på gottgörelse kunde dock inte avslås enbart med hänvisning till detta fel, utan bedömningen av om det fanns förutsättningar att påföra gottgörelse skulle grunda sig på en helhetsbedömning av omständigheterna i ärendet. Eftersom en sådan helhetsbedömning inte gav skäl att anse att det fanns förutsättningar att påföra gottgörelse, fastställde högsta förvaltningsdomstolen marknadsdomstolens slutsats.</p>
    <p>Lagen om offentlig upphandling 76 § (348/2007) 1 mom. 4 punkten och 2 mom.</p>
    <p>Se om de tidigare skedena i samma ärende HFD 2010:78 och HFD 2013:2</p>
  </dcterms:abstract>
</finlex:document>
