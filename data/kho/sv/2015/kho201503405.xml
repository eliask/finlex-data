<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201503405</dcterms:identifier>
  <finlex:ecliIdentifier>ECLI:FI:KHO:2015:T3405</finlex:ecliIdentifier>
  <dcterms:title>24.11.2015/3405 HFD:2015:168</dcterms:title>
  <dcterms:description>
    <p>
      <span>Miljötillstånd</span>
      <span>Begränsning av förorening av miljön</span>
      <span>Tillståndsvillkor</span>
      <span>Bästa tillgängliga teknik (BAT)</span>
      <span>Oskäligt besvär</span>
      <span>Lukt</span>
      <span>Djurstall</span>
      <span>Svingård</span>
      <span>Gödselbrunn</span>
      <span>Täckning med fast material</span>
      <span>Täckning med flytande material</span>
    </p>
  </dcterms:description>
  <finlex:registerNumber>1607/1/14</finlex:registerNumber>
  <dcterms:issued>2015-11-24</dcterms:issued>
  <finlex:fileCopyNumber>3405</finlex:fileCopyNumber>
  <dcterms:abstract>
    <p>Enligt det miljötillstånd som ett bolag hade beviljats fick en svingård för köttsvin utvidgas så att där skulle finnas plats för 5 000 svin i stället för 3 000. Den fråga som det med anledning av sökandens besvär gällde att ta ställning till var om det skulle anses finnas förutsättningar att bevilja miljötillståndet även i det fall att de sammanlagt fem eller sex gödselbrunnar som skulle komma att byggas i anslutning till svingården eller i dess omedelbara närhet skulle täckas med flytande material i stället för med ett tak av fast material. Av gödselbrunnarna på platsen rymde en 1 070 m­, en 1 357 m­ och en 1 592 m­. De två eller tre nya gödselbrunnar som man hade för avsikt att bygga skulle komma att rymma 1 592 m­. Den närmaste bostadsbyggnaden i grannskapet låg cirka 240 meter från svingården. På cirka 300 meters avstånd från svingården fanns också två permanenta bostäder och en fritidsbostad och på cirka 400 - 600 meters avstånd från svingården fyra permanenta bostäder.</p>
    <p>Enligt utredningen i ärendet skulle ett tak av fast material inte särskilt mycket effektivare än en betydligt billigare täckning med flytande material begränsa den olägenhet som lukten från gödselbrunnen medförde. Därför kunde ett tak av fast material inte i detta fall betraktas som bästa tillgängliga teknik för täckning av gödselbrunnen.</p>
    <p>Enligt en anmärkning som regionförvaltningsverket mottagit hade luktolägenheten förorsakats uttryckligen av svingården och luktolägenheten från gödselbrunnen uppstod främst när svämgödseln rördes om i brunnen och spreds ut. Därför och med beaktande av att svingården var belägen på ett jordbruksdominerat område och gödselbrunnarna skulle komma att placeras i riktning från den närmaste platsen där störning uppstod, medförde utvidgningen av verksamheten med hänsyn till tillståndsvillkoren inte heller sådant oskäligt besvär som avses i 42 § 1 mom. 5 punkten i miljöskyddslagen och 17 § 1 mom. i lagen angående vissa grannelagsförhållanden.</p>
    <p>Miljöskyddslagen (86/2000) 3 § 1 mom. 4 punkten och 2 mom., 4 § 1 mom. 3 punkten, 41 § 1 mom., 42 § 1 mom. samt 43 § 1 och 3 mom.</p>
    <p>Miljöskyddsförordningen (169/2000) 37 §</p>
    <p>Se miljöskyddslagen (527/2014) 5 § 1 mom. 7 punkten, 8 § 1 punkten, 48 § 2 mom., 49 §, 52 § 1 och 3 mom. och 53 §</p>
  </dcterms:abstract>
</finlex:document>
