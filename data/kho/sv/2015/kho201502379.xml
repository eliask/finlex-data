<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201502379</dcterms:identifier>
  <finlex:ecliIdentifier>ECLI:FI:KHO:2015:T2379</finlex:ecliIdentifier>
  <dcterms:title>11.9.2015/2379 HFD:2015:133</dcterms:title>
  <dcterms:description>
    <p>
      <span>Handlingsoffentlighet</span>
      <span>Offentlig för allmänheten</span>
      <span>Val av kommunanställd</span>
      <span>Uppgift om samtycke till anställningsförhållande</span>
      <span>Headhunting</span>
      <span>Betydelsen av förbindelse att iaktta tystnadsplikt</span>
    </p>
  </dcterms:description>
  <finlex:registerNumber>1463/1/14</finlex:registerNumber>
  <dcterms:issued>2015-09-11</dcterms:issued>
  <finlex:fileCopyNumber>2379</finlex:fileCopyNumber>
  <dcterms:abstract>
    <p>Finansieringschefen vid stadens ekonomi- och planeringscentral hade avslagit en journalists begäran att få ta del av handlingar av vilka framgick namnet på en person som sökt en tidsbunden anställning som projektchef för det patient- och kunddatasystem som vissa kommuner i huvudstadsregionen och samkommunen HNS vill skapa (Apotti-projektet) samt uppgifter om denna persons utbildning och senaste arbetsplats. Förvaltningsdomstolen hade upphävt stadsstyrelsens beslut.</p>
    <p>Personen i fråga hade blivit aktuell för uppgiften som projektchef genom att staden anlitat en personalkonsult som genomfört en så kallad headhunting. Personen hade samtyckt till att bli betraktad som kandidat för tjänsten. Personalkonsulten hade meddelat honom att uppgifterna om honom inte blir offentliga om han inte utses till uppgiften. Personen blev inte vald till den tidsbundna anställningen som projektchef.</p>
    <p>De handlingar som tillställts staden i anslutning till urvalsprocessen var sådana handlingar som avses i 5 § i lagen om offentlighet i myndigheternas verksamhet (offentlighetslagen). Om offentligheten av uppgifterna i dessa handlingar bestäms i offentlighetslagen. Huruvida staden i sina åtgärder i saken hade utövat offentlig makt eller inte hade inte betydelse för handlingarnas och uppgifternas offentlighet. En begäran om att få ta del av uppgifterna kunde avslås endast om den uppgift som begärdes utlämnad enligt lag skulle hållas hemlig. Den omständigheten att personen i fråga under urvalsprocessen hade fått felaktig information om hur handlingarna och uppgifterna skulle komma att hållas hemliga påverkade inte tillämpningen eller tolkningen av lagen.</p>
    <p>Uppgifterna om sökandens namn, utbildning och senaste arbetsplats var inte sekretessbelagda.</p>
    <p>Offentlighetslagen 5 § och 24 § 1 mom. 20 punkten</p>
    <p>Se HFD 2013:188</p>
  </dcterms:abstract>
</finlex:document>
