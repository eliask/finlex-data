<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201502411</dcterms:identifier>
  <finlex:ecliIdentifier>ECLI:FI:KHO:2015:T2411</finlex:ecliIdentifier>
  <dcterms:title>15.9.2015/2411 HFD:2015:134</dcterms:title>
  <dcterms:description>
    <p>
      <span>Mervärdesskatt</span>
      <span>Mervärdesskattens tillämpningsområde</span>
      <span>Skattepliktig rörelse</span>
      <span>Moderbolaget i en koncern</span>
      <span>Holdingbolag</span>
      <span>Avdragsrätt</span>
      <span>Kostnader i anslutning till anskaffningen av aktier i dotterbolag</span>
      <span>Försäljning av tjänster till dotterbolag</span>
    </p>
  </dcterms:description>
  <finlex:registerNumber>3460/2/13</finlex:registerNumber>
  <dcterms:issued>2015-09-15</dcterms:issued>
  <finlex:fileCopyNumber>2411</finlex:fileCopyNumber>
  <dcterms:abstract>
    <p>A Ab var ett holdingbolag, som direkt eller indirekt ägde aktierna i bolag som bedrev mervärdesskattepliktig rörelse. År 2012 hade koncernen i bolaget samlat de licenser för standardprogramvara som stod till alla koncernbolags förfogande. Till anställning i bolaget hade också överförts koncernpersonal som svarade för koncernens IT-funktioner och som hade i uppgift att svara för koncernens informationssystem, beslut om program och apparatur samt resursfördelning och koordinering i anslutning till detta. För sina tjänster debiterade A Ab sitt moderbolag, som i sin tur debiterade A Ab:s dotterbolag för tjänsterna, samtidigt som det debiterade dessa bolag för andra koncernomkostnader. Dessutom fick A Ab dividender och koncernbidrag av sina dotterbolag. Koncernens rörelse hade utvidgats år 2012 genom inköp av aktiestocken i ett engelskt bolag. A Ab blev ägare av dessa aktier. Det gällde för domstolen att avgöra om A Ab hade rätt att dra av den mervärdesskatt som ingick i tjänster som inköpts för anskaffningen av aktierna.</p>
    <p>Eftersom A Ab mot vederlag utförde tjänster åt sina dotterbolag, var bolaget skattskyldigt enligt mervärdesskattelagen och mervärdesskattedirektivet 2006/112/EG. Med hänvisning till unionens domstols dom i de förenade målen C-108/14 och C-109/14, Larentia + Minerva och Marenave, ansåg högsta förvaltningsdomstolen att för A Ab var de kostnader som hänförde sig till anskaffningen av aktierna allmänna kostnader som hade direkt och omedelbart samband med A Ab:s hela ekonomiska verksamhet. Eftersom A Ab:s ekonomiska verksamhet var verksamhet som gav rätt till avdrag och inte ens delvis sådan verksamhet inom mervärdesskattelagens tillämpningsområde som inte gav rätt till avdrag, hade A Ab rätt att dra av hela den mervärdesskatt som ingick i inköpspriset för tjänster som hänförde sig till anskaffningen av det nya dotterbolagets aktier. Den omständigheten att A Ab hade fått dividendinkomster och koncernbidrag av sina dotterbolag saknade betydelse för avdragsrätten. De besvär som Enheten för bevakning av skattetagarnas rätt anfört avslogs.</p>
    <p>Ansökningar om återbäring av mervärdesskatt för räkenskapsperioderna 1.1  -  31.12.2012.</p>
    <p>Mervärdesskattelagen 1 § 1 mom. 1 punkten, 2 § 1 mom., 18 § 2 mom., 102 § 1 mom. 1 punkten och 2 mom. samt 117 §</p>
    <p>Mervärdesskattedirektivet 2006/112/EG, artiklarna 2.1.a och 2.1.c, 9.1, 168.a samt 173.1, första och andra stycket.</p>
    <p>Unionens domstols dom i de förenade målen C-108/14 och C-109/14, Beteiligungsgesellschaft Larentia + Minerva mbH &amp; Co. KG och Marenave Schiffahrts AG</p>
  </dcterms:abstract>
</finlex:document>
