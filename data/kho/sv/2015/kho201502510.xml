<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201502510</dcterms:identifier>
  <finlex:ecliIdentifier>ECLI:FI:KHO:2015:T2510</finlex:ecliIdentifier>
  <dcterms:title>23.9.2015/2510 HFD:2015:140</dcterms:title>
  <dcterms:description>
    <p>
      <span>Förköp</span>
      <span>Nyttjande av förköpsrätt inom utsatt tid</span>
      <span>Rättelse av köpebrev</span>
      <span>Beviljande av lagfart</span>
      <span>Lagfartens betydelse för den tid inom vilken förköpsrätten ska utnyttjas</span>
    </p>
  </dcterms:description>
  <finlex:registerNumber>2978/1/14</finlex:registerNumber>
  <dcterms:issued>2015-09-23</dcterms:issued>
  <finlex:fileCopyNumber>2510</finlex:fileCopyNumber>
  <dcterms:abstract>
    <p>I ett 2.12.2011 undertecknat köpebrev hade arealen på det med köpebrevet sålda outbrutna område angetts vara 5 790 kvadratmeter. Stadsstyrelsen hade 27.2.2012 beslutat att inte nyttja sin förköpsrätt i fastighetsköpet.</p>
    <p>Köpebrevet hade 29.5.2013 rättats så att arealen hade angetts vara 57 900 kvadratmeter. Med anledning av det rättade köpebrevet hade köpvittnet tillställt kommunen ett meddelande om överlåtelsen, där arealen på det outbrutna området motsvarade uppgiften i det rättade köpebrevet. Köparen hade 5.6.2013 beviljats lagfart på det outbrutna området. Såsom fång hade antecknats rättelse av köpebrev 29.5.2013.</p>
    <p>I förköpslagen finns inga bestämmelser om att beviljande av lagfart skulle hindra kommunen att nyttja sin förköpsrätt i en situation där tiden inom vilken förköpsrätten kan nyttjas enligt 9 § 1 mom. i förköpslagen inte ännu har gått ut. Enligt momentet räknas tiden från det att överlåtelsebrevet blivit bestyrkt. En rättelse av köpebrevets uppgifter om överlåtelseobjektet innebär att den tid inom vilken kommunen kan nyttja sin förköpsrätt börjar löpa först från det att rättelsen av köpebrevet har blivit bestyrkt. En förutsättning är dock att de rättade uppgifterna har väsentlig betydelse för prövningen av om kommunen ska nyttja sin förköpsrätt.</p>
    <p>En rättelse av köpebrevets uppgifter om det outbrutna områdets areal skulle anses vara så väsentlig för prövningen av om kommunen skulle nyttja sin förköpsrätt att den tid om tre månader inom vilken förköpsrätten kunde nyttjas enligt 9 § 1 mom. i förköpslagen hade börjat löpa först när köpvittnet bestyrkte rättelsen, det vill säga 29.5.2013. Eftersom det vid bedömningen av frågan om kommunen nyttjat sin förköpsrätt inom utsatt tid likaså saknade betydelse att lagfart beviljats, hade stadsstyrelsen 12.8.2013 haft möjlighet att besluta att kommunen skulle nyttja sin förköpsrätt.</p>
    <p>Förköpslagen 9 § 1 mom. och 19 § 1 mom.</p>
  </dcterms:abstract>
</finlex:document>
