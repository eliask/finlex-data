<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201500917</dcterms:identifier>
  <finlex:ecliIdentifier>ECLI:FI:KHO:2015:T917</finlex:ecliIdentifier>
  <dcterms:title>10.4.2015/917 HFD:2015:55</dcterms:title>
  <dcterms:description>
    <p>
      <span>Vattentjänster</span>
      <span>Fastighet</span>
      <span>Anslutningsskyldighet</span>
      <span>Befrielse från anslutningsskyldighet</span>
      <span/>
      <span>Besvärsrätt</span>
      <span>Ägare till en fastighet i närheten</span>
    </p>
  </dcterms:description>
  <finlex:registerNumber>2936/1/13</finlex:registerNumber>
  <dcterms:issued>2015-04-10</dcterms:issued>
  <finlex:fileCopyNumber>917</finlex:fileCopyNumber>
  <dcterms:abstract>
    <p>I egenskap av kommunal miljövårdsmyndighet hade miljönämnden för viss tid beviljat A:s och B:s fastigheter Rnr 1:301 och 1:302, som gränsade till varandra, från skyldigheten att ansluta sig till vattentjänstverkets avlopp. C och D ägde en fastighet i närheten, som i likhet med de fastigheter som för viss tid befriats från anslutningsskyldigheten gränsade till Pemar å. Förvaltningsdomstolen avvisade C:s och D:s besvär över nämndens beslut på den grunden att C och D inte hade besvärsrätt och prövade således inte besvären.</p>
    <p>I sina besvär hos förvaltningsdomstolen hade C och D hänvisat till att egnahemshuset och bastun på fastigheten Rnr 1:302 låg cirka 20 meter från Pemar å och att avloppsvattnet från fastigheten rann ut i ån. Med hänsyn till att den fastighet som C och D ägde låg vid stranden av Pemar å, i närheten av fastigheten Rnr 1:302, väster om den och i samma riktning som vattnet strömmade, kunde miljönämndens beslut gälla C: s och D:s rätt eller fördel på det sätt som avses i 33 § 1 mom. 1 punkten i lagen om vattentjänster och C och D hade således till denna del rätt att anföra besvär över miljönämndens beslut.</p>
    <p>I sina besvär i förvaltningsdomstolen hade C och D hänvisat även till att den befrielse som miljönämnden beviljat kränkte deras rätt och fördel vilkas fastigheter hade ålagts skyldighet att ansluta sig till avloppet. C:s och D:s fastighet var belägen på verksamhetsområdet för samma vattentjänstverk som de fastigheter som befrielsebeslutet gällde. Nämndens beslut kunde dock inte gälla C:s och D:s rätt och fördel på det sätt som avses i 33 § 1 mom. 1 punkten i lagen om vattentjänster enbart på den i besvären anföra grunden att beviljande av befrielse inte skulle ha varit rättvist mot de övriga fastighetsägarna på vattentjänstverkets verksamhetsområde.</p>
    <p>Lagen om vattentjänster 1 §, 10 § (119/2001) 1 mom., 11 § (1488/2009) 1 och 2 mom., 32 § 2 mom. samt 33 § 1 mom.</p>
  </dcterms:abstract>
</finlex:document>
