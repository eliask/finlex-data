<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201502626</dcterms:identifier>
  <finlex:ecliIdentifier>ECLI:FI:KHO:2015:T2626</finlex:ecliIdentifier>
  <dcterms:title>29.9.2015/2626 HFD:2015:144</dcterms:title>
  <dcterms:description>
    <p>
      <span>Markanvändning och byggande</span>
      <span>Undantag</span>
      <span>Förutsättningarna för att bevilja undantag</span>
      <span>Skyddsbestämmelse i detaljplan</span>
      <span>Takfönster</span>
      <span>Byggnadskonstnärligt och kulturhistoriskt värde</span>
    </p>
  </dcterms:description>
  <finlex:registerNumber>1099/1/14 och 1146/1/14</finlex:registerNumber>
  <dcterms:issued>2015-09-29</dcterms:issued>
  <finlex:fileCopyNumber>2626</finlex:fileCopyNumber>
  <dcterms:abstract>
    <p>
      <strong>Frågan gällde tillstånd att sätta in sex takfönster på fasadsidan i ett höghus. Höghuset var från 1926 och låg i centrum av staden. På fasadsidan fanns tre taklyktor. Taket hade några år tidigare fått sitt ursprungliga utseende med gröna lertegelpannor. Det var meningen att de nya takfönstren skulle byggas som fönstersmygar nära takrännan. För fönstren skulle i takfallet öppnas rektangulära öppningar, vilka skulle komma att bilda en fortsättning på den vertikala linje som fönsterraden i fasaden bildade. Vid öppningarna skulle man i nivå med takteglen fästa gallerrutor som insynsskydd. Gallren skulle ha samma färg som takteglen och vara indelade i rutor på samma sätt som takteglen. Syftet med att lägga in takfönster var att få in tillräckligt med naturljus i bostäderna i vindsvåningarna.</strong>
    </p>
    <p>
      <strong>Stadens byggnadstillsynsmyndighet, som var behörig att fatta beslut i saken, hade beviljat undantag från skyddsbestämmelsen i detaljplanen, enligt vilken det bland annat var förbjudet att förstöra yttertakets byggnadskonstnärliga eller kulturhistoriska värde eller stil.</strong>
    </p>
    <p>
      <strong>Högsta förvaltningsdomstolen höll syn på platsen. Vid synen kunde man konstatera att i och för sig bildade höghuset tillsammans med tätt intill liggande byggnader en enhetlig helhet i stadsbilden. Det enhetliga intrycket stördes dock av takmaterialet och färgsättningen på taken på byggnaderna bredvid. Inför synen hade man låtit öppna ett takfönster, som till sin konstruktion och till stora delar även sin färgsättning motsvarade fönstren sådana som de skulle komma att se ut. Enligt de iakttagelser som man gjorde vid synen skulle takfönstren var tydligt urskiljbara från den på andra sidan om den smala havsviken belägna strandkajen och parkgången mittemot höghuset. Vid bedömningen av hur vägande denna omständighet skulle anses vara gällde det dock att också notera att höghuset låg i sidled i förhållande till färdriktningarna på dessa farleder mittemot huset. Ur andra riktningar, särskilt från den livligt trafikerade gata som uppfattades vara den riktning ur vilken man huvudsakligen betraktade huset, skulle däremot fönstren dagtid nästan inte alls kunna urskiljas ur takkonstruktionen.</strong>
    </p>
    <p>
      <strong>Ett undantag förutsätter en helhetsbedömning av det fall som det är fråga om. Under de förhållanden som det var fråga om i det aktuella fallet ansågs undantaget inte medföra olägenheter med tanke på planläggningen, genomförandet av planen eller annan reglering av områdesanvändningen och inte heller försvåra möjligheterna att uppnå målen för skyddet av den byggda miljön. Särskilda skäl för undantaget förelåg också.</strong>
    </p>
    <p>
      <strong>Markanvändnings- och bygglagen 58 § 1 mom., 171 § 1 mom., 172 § 1 och 2 mom</strong>
    </p>
  </dcterms:abstract>
</finlex:document>
