<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201501110</dcterms:identifier>
  <finlex:ecliIdentifier>ECLI:FI:KHO:2015:T1110</finlex:ecliIdentifier>
  <dcterms:title>30.4.2015/1110 HFD:2015:67</dcterms:title>
  <dcterms:description>
    <p>
      <span>Markanvändning och byggande</span>
      <span>Planeringsbehovsavgörande</span>
      <span>Till planeringsbehovsavgörande fogat villkor</span>
      <span>Anslutning till vatten- och avloppsnät</span>
      <span>Myndighets prövningsrätt</span>
      <span>Ändamålsbundenhet</span>
    </p>
  </dcterms:description>
  <finlex:registerNumber>3964/1/13</finlex:registerNumber>
  <dcterms:issued>2015-04-30</dcterms:issued>
  <finlex:fileCopyNumber>1110</finlex:fileCopyNumber>
  <dcterms:abstract>
    <p>Ett positivt planeringsbehovsavgörande för ett egnahemshus hade fattats på det villkoret att byggnaderna på fastigheten anslöts till det allmänna vatten- och avloppsnätet. Stadsstrukturnämnden hade avslagit tillståndstagarens rättelseyrkande med bland annat den motiveringen att de i 137 § i markanvändnings- och bygglagen föreskrivna särskilda förutsättningarna för bygglov på områden i behov av planering inte uppfylls om byggnaderna inte ansluts till vatten- och avloppsnätet.</p>
    <p>Förvaltningsdomstolen hade på besvär av tillståndstagaren upphävt stadsstrukturnämndens beslut till den del som det gällde det ovan nämnda villkoret och ansett att som villkor för ett positivt planeringsbehovsavgörande inte kunde ställas att byggnaderna skulle anslutas till vatten- och avloppsnätet.</p>
    <p>Byggplatsen var belägen på ett område där det fanns byggtryck och området var också föremål för utredningar som syftade till generalplanering. I dessa utredningar hade man som en förutsättning för att tillåta byggande betraktat bland annat att fastigheten kunde anslutas till ett centraliserat vatten- och avloppsnät. Under dessa förhållanden fanns det godtagbara, med markanvändningen förknippade skäl för stadsstrukturnämnden att ställa ett villkor om anslutning till vatten- och avloppsnätet. I ärendet hade inte framgått att vatten- och avloppsledningarna skulle ha varit belägna så att en anslutning till vatten- och avloppsnätet skulle vara exceptionellt svår eller dyr. Förvaltningsdomstolens beslut skulle därför upphävas till den del som det gällde villkoret och stadsstrukturnämndens beslut skulle till denna del sättas i kraft.</p>
    <p>Markanvändnings- och bygglagen 16 § 1 mom., 137 § 1 och 6 mom. och 174 § 1 mom.</p>
  </dcterms:abstract>
</finlex:document>
