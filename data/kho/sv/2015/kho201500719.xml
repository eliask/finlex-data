<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201500719</dcterms:identifier>
  <finlex:ecliIdentifier>ECLI:FI:KHO:2015:T719</finlex:ecliIdentifier>
  <dcterms:title>13.3.2015/719 HFD:2015:34</dcterms:title>
  <dcterms:description>
    <p>
      <span>Vattentjänster</span>
      <span>Avgifter för vattentjänster</span>
      <span>Beslut om taxa</span>
      <span>Anslutningsavgift</span>
      <span>Skälighet</span>
      <span>Rättvisa</span>
    </p>
  </dcterms:description>
  <finlex:registerNumber>378/3/14 och 578/3/14</finlex:registerNumber>
  <dcterms:issued>2015-03-13</dcterms:issued>
  <finlex:fileCopyNumber>719</finlex:fileCopyNumber>
  <dcterms:abstract>
    <p>Tekniska nämnden hade för stadens vatten- och avloppsverk antagit taxor, enligt vilka anslutningsavgiften för småhus på detaljplanområde var 2 500 euro (+ moms 23 %). Enligt beslutet fastställdes anslutningsavgifterna för nya områden separat av nämnden.</p>
    <p>Senare hade tekniska nämnden med ett separat beslut fastställt avgiften för anslutning till vattentjänster till 21 875 euro (moms 0 %) för de tomter på Kråkuddenområdet som enligt detaljplanen var AP-tomter. Nämnden hade motiverat sitt beslut med att detaljplanen för Kråkuddenområdet var verkningslös, vilket innebär låg exploatering, och områdets jordmån bestod av berggrund, vilket hade lett till att kostnaderna per tomt för anläggning av kommunalteknik hade blivit relativt höga. Nämndens beslut överklagades.</p>
    <p>Staden hade lagt fram utredning om anläggningskostnaderna för vattentjänsterna i Kråk­uddenområdet. Enligt utredningen grundade sig tekniska nämndens överklagade beslut på de realiserade byggkostnaderna för vattentjänstanläggningarna i Kråkuddenområdet. Utredningen gav inte anledning att misstänka att i nämnda byggkostnadsbelopp skulle ha ingått andra byggkostnader för vattentjänstanläggningarna än sådana som kunde betraktas som sedvanliga. Anslutningsavgiften för vattentjänster i Kråkuddenområdet hade således bestämts enligt principerna om kostnadstäckning och förorsakarens ansvar, vilka framgår av 18 och 19 § i lagen om vattentjänster och förarbetena till dessa paragrafer och den överklagade anslutningsavgiften var inte lagstridig heller på den grunden att den skulle stå i strid med skälighetskravet i 18 § 2 mom. i lagen om vattentjänster.</p>
    <p>Enligt 19 § 2 mom. i lagen om vattentjänster kan anslutningsavgifterna vara av olika storlek i olika områden. Möjligheten att separat fastställa anslutningsavgifterna för nya områden hade konstaterats redan i tekniska nämndens tidigare beslut om vatten- och avloppsverkets taxor. Den anslutningsavgift som separat fastställts för Kråkuddenområdet har på ovan nämnt sätt grundat sig på byggkostnaderna för vattentjänstanläggningarna. Jordmånen på området och den omständigheten att planen innebar låg exploatering hade medfört att anslutningsavgiften på detta område hade blivit betydligt högre än anslutningsavgiften på andra, inte närmare specificerade detaljplanområden, där anslutningsavgiften bestämts enligt den allmänna taxan. Staden var inte skyldig att sänka anslutningsavgiften för Kråkuddenområden enbart på den grunden att på andra detaljplanområden uppbars en lägre avgift. Följaktligen var den överklagade anslutningsavgiften inte heller lagstridig på den grunden att den skulle ha stått i strid med rättvisekravet i 18 § 2 mom. i lagen om vattentjänster.</p>
    <p>Lagen om vattentjänster 1 §, 18 § 1 och 2 mom. samt 19 §</p>
  </dcterms:abstract>
</finlex:document>
