<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201502866</dcterms:identifier>
  <finlex:ecliIdentifier>ECLI:FI:KHO:2015:T2866</finlex:ecliIdentifier>
  <dcterms:title>6.10.2015/2866</dcterms:title>
  <dcterms:description>
    <p>
      <span>Utlänningsärende</span>
      <span>Besvärsanvisning</span>
      <span>Tid för ingivande av besvär</span>
      <span>Elektronisk kommunikation</span>
      <span>Besvärstid</span>
      <span>Inverkan av felaktig besvärsanvisning</span>
    </p>
  </dcterms:description>
  <finlex:registerNumber>1468/3/15</finlex:registerNumber>
  <dcterms:issued>2015-10-06</dcterms:issued>
  <finlex:fileCopyNumber>2866</finlex:fileCopyNumber>
  <dcterms:abstract>
    <p>I en besvärsanvisning som Migrationsverket fogat till sitt beslut i ett utlänningsärende konstaterades bland annat att om besvär anfördes, skulle besvärsskriften lämnas till Migrationsverket. Däremot nämndes i besvärsanvisningen inte att besvärshandlingarna skulle vara framme den sista dagen av besvärstiden före utgången av ämbetsverkets öppettid, så som föreskrivs i 6 § 1 mom. i lagen om beräknande av laga tid. I besvärsanvisningen nämndes inte heller att det enligt 7 § 2 mom. i lagen om elektronisk kommunikation i myndigheternas verksamhet var möjligt att sända besvären elektroniskt till Migrationsverket. Den e-postadress som skulle användas vid kommunikation med Migrationsverket nämndes inte heller. Besvärsanvisningen var av dessa orsaker felaktig.</p>
    <p>Förvaltningsdomstolen borde med stöd av 30 § 1 mom. i förvaltningsprocesslagen ha prövat de besvär som ändringssökanden gett in den sista dagen av besvärstiden, trots att besvären anlänt per e-post efter ämbetsverkets öppettid. Med hänsyn till vad som bestäms i 26 § 2 mom. i förvaltningsprocesslagen och 197 § 1 mom. i utlänningslagen saknade det betydelse för bedömningen av saken att ändringssökanden i stället för att lämna sin besvärsskrift till Migrationsverket hade lämnat den till förvaltningsdomstolen.</p>
    <p>Förvaltningsdomstolens beslut att avvisa besvären på den grunden att de getts in för sent upphävdes och ärendet återvisades till förvaltningsdomstolen för att prövas i laglig ordning.</p>
    <p>Förvaltningsprocesslagen 14 § 1  -  3 mom., 22 §, 26 § 1 och 2 mom. samt 30 § 1 mom.</p>
    <p>Lagen om beräknande av laga tid 6 §</p>
    <p>Lagen om elektronisk kommunikation i myndigheternas verksamhet 7 §</p>
    <p>Utlänningslagen 190 § 1 mom. och 197 § 1 mom.</p>
    <p>Se och jfr även HFD 2007:58</p>
    <p>Ärendet har avgjorts av president Pekka Vihervuori samt förvaltningsråden Hannele Ranta-Lassila, Alice Guimaraes-Purkokoski, Outi Suviranta och Heikki Harjula. Föredragande Saija Laitinen.</p>
  </dcterms:abstract>
</finlex:document>
