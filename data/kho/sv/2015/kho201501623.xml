<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201501623</dcterms:identifier>
  <finlex:ecliIdentifier>ECLI:FI:KHO:2015:T1623</finlex:ecliIdentifier>
  <dcterms:title>11.6.2015/1623 HFD:2015:90</dcterms:title>
  <dcterms:description>
    <p>
      <span>Fastighetsbeskattning</span>
      <span>Skog</span>
      <span>Idkande av skogsbruk</span>
      <span>Golfbana</span>
    </p>
  </dcterms:description>
  <finlex:registerNumber>2312/2/13</finlex:registerNumber>
  <dcterms:issued>2015-06-11</dcterms:issued>
  <finlex:fileCopyNumber>1623</finlex:fileCopyNumber>
  <dcterms:abstract>
    <p>Ett bolag bedrev golfbaneverksamhet på sina fastigheter, vilkas sammanlagda areal var cirka 160 hektar. På fastigheterna fanns sammanlagt cirka 32,5 hektar skog. För bolaget hade gjorts en skogsvårdsplan och bolaget hade beviljats certifikat, enligt vilka de metoder och tillvägagångssätt som iakttogs i skogsbruket på dessa områden motsvarade kravet i det nationella skogscertifieringssystemet. Bolaget hade också egen personal, som skötte skogen. Under åren 2006 -  2012 hade bolaget varje år sålt virke. Bolaget yrkade att vissa på sex av fastigheterna belägna stora och sammanhängande skogsskiften med en sammanlagd areal av 16,1 hektar skulle betraktas som sådan i 3 § 1 mom. 1 punkten i fastighetsskattelagen avsedd skog för vilken inte skulle betalas fastighetsskatt.</p>
    <p>Högsta förvaltningsdomstolen tog hänsyn till fastigheternas användningsändamål och läge. Bolaget ansågs ha bedrivit skogsbruk. Skogsskiften som var belägna i utkanten av golfbanan och låg så att de inte utgjorde en del av det egentliga golfbaneområdet betraktades som skog som avses i 3 § 1 mom. 1 punkten i fastighetsskattelagen. Som skog betraktades inte skogsskiften som låg mellan spelfälten inom det egentliga golfbaneområdet.</p>
    <p>Skatteåren 2006 och 2007.</p>
    <p>Fastighetsskattelagen 3 § 1 mom. 1 punkten och 15 §</p>
    <p>Lagen om värdering av tillgångar vid beskattningen 7 § 1 och 2 mom., 28 § och 29 § 1 mom.</p>
  </dcterms:abstract>
</finlex:document>
