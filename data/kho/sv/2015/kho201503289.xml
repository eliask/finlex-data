<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201503289</dcterms:identifier>
  <finlex:ecliIdentifier>ECLI:FI:KHO:2015:T3289</finlex:ecliIdentifier>
  <dcterms:title>18.11.2015/3289 HFD:2015:162</dcterms:title>
  <dcterms:description>
    <p>
      <span>Miljöskyddslagen</span>
      <span>Kommunala miljöskyddsföreskrifter</span>
      <span>Kommunalbesvär</span>
      <span>Kommunens behörighet (kompetens)</span>
      <span>Sport- och övningsflygning</span>
      <span>Flygbuller</span>
      <span>Bullerolägenhet</span>
      <span>Luftfartslagen</span>
    </p>
  </dcterms:description>
  <finlex:registerNumber>79/3/14</finlex:registerNumber>
  <dcterms:issued>2015-11-18</dcterms:issued>
  <finlex:fileCopyNumber>3289</finlex:fileCopyNumber>
  <dcterms:abstract>
    <p>Enligt de miljöskyddsföreskrifter som en kommun hade utfärdat med stöd av 19 § 1 och 2 mom. i miljöskyddslagen fick sport- eller övningsflygning inte ske så att bosättningen förorsakades oskälig bullerolägenhet genom upprepade överflygningar eller annat störande flygsätt. Genom denna föreskrift hade man på stadens hela område infört en sådan allmän inskränkning av sport- och övningsflyg med småplan som kunde jämföras med de regler som enligt ordningslagen gäller alla. Det gällde att ta ställning till i vilken mån det är möjligt att genom föreskrifter som utfärdas med stöd av miljöskyddslagen inskränka användningen av luftfarkoster och huruvida föreskriften var tillräckligt tydligt avgränsad.</p>
    <p>De utbildnings- och övningsflygningar som det var fråga om skedde i ett okontrollerat luftrum utanför flygledningens områdeskontroll. Flygplatsens miljötillstånd gällde inte dessa flygningar. Eftersom i miljöskyddslagen inte ingick bestämmelser med stöd av vilka det skulle ha varit möjligt att allmänt ingripa med anledning av flygningar av denna art, kunde föreskriften inte ses som ett komplement till miljöskyddslagen. Regeln var att flygtrafiken skulle styras på annat sätt än genom kommunala miljöskyddsföreskrifter, vilket även konstaterats i den proposition av regeringen som gällde 19 § i miljöskyddslagen (RP 84/1999 rp.). Miljöskyddsföreskriften var således inte en precisering av bestämmelserna i miljöskyddslagen och dess tillämpningsområde var inte tillräckligt tydligt avgränsat så som det förutsätts i bestämmelsens förarbeten. Den verksamhet som enligt föreskriften var förbjuden kunde inte heller betraktas som sådan tillfällig verksamhet på vilken hade kunnat tillämpas bestämmelserna i 19 § 2 mom. 2 punkten i miljöskyddslagen om motverkande av särskilt störande tillfälligt buller. Eftersom bestämmelsen inte hade anknytning till de övriga bestämmelserna i miljöskyddslagen, var det inte möjligt att effektivt genomföra den. Följaktligen var det inte möjligt att med stöd av 19 § utfärda en föreskrift som denna.</p>
    <p>Miljöskyddslagen (86/2000) 1 § 1 och 2 punkten, 2 § 1 mom., 3 § 1 mom. 1 punkten samt 19 § 1 och 2 mom.</p>
    <p>Kommunallagen (365/1995) 90 §</p>
  </dcterms:abstract>
</finlex:document>
