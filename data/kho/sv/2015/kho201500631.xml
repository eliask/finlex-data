<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201500631</dcterms:identifier>
  <finlex:ecliIdentifier>ECLI:FI:KHO:2015:T631</finlex:ecliIdentifier>
  <dcterms:title>5.3.2015/631 HFD:2015:29</dcterms:title>
  <dcterms:description>
    <p>
      <span>Medborgarskapsärende</span>
      <span>Beslut om medborgarskap</span>
      <span>Oriktiga personuppgifter</span>
      <span>Extraordinära rättsmedel</span>
      <span>Återbrytande av beslut</span>
      <span>Förlust av medborgarskap</span>
      <span>Grundlagsenliga garantier</span>
      <span>Förutsättningarna för återbrytande</span>
      <span>Synnerligen vägande skäl</span>
    </p>
  </dcterms:description>
  <finlex:registerNumber>1046/3/12</finlex:registerNumber>
  <dcterms:issued>2015-03-05</dcterms:issued>
  <finlex:fileCopyNumber>631</finlex:fileCopyNumber>
  <dcterms:abstract>
    <p>Migrationsverket hade år 2012 ansökt om återbrytande av beslut om beviljande av medborgarskap, vilka hade fattats år 2004 och 2005. Medborgarskapet hade sökts och beviljats med stöd av personuppgifter som tillhörde sökandenas släktingar.</p>
    <p>Högsta förvaltningsdomstolen ansåg att bestämmelsen i 5 § 2 mom. i Finlands grundlag, enligt vilken ingen kan fråntas eller befrias från sitt finska medborgarskap annat än på i lag bestämda grunder, inte inskränkte möjligheten att ansöka om återbrytande av ett laga kraft vunnet beslut om medborgarskap.</p>
    <p>De medborgarskapsbeslut som ansökan om återbrytande gällde hade vunnit laga kraft mera än fem år innan Migrationsverket hos högsta förvaltningsdomstolen ansökte om återbrytande av besluten. Besluten hade således kunnat återbrytas endast av synnerligen vägande skäl. I ansökan om återbrytande hade inte framförts något sådant om de ifrågavarande personernas bakgrund eller person att det inte annars skulle ha funnits förutsättningar att bevilja dem medborgarskap. Ansökan om återbrytande avslogs.</p>
    <p>Omröstning 4 - 4 och föredragandens avvikande åsikt.</p>
    <p>Finlands grundlag 5 § 2 mom.</p>
    <p>Medborgarskapslagen 33 och 39 §</p>
    <p>Förvaltningsprocesslagen 58 §, 63 § 1 och 2 mom. och 64 § 1 och 2 mom.</p>
  </dcterms:abstract>
</finlex:document>
