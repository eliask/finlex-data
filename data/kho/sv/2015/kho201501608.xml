<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201501608</dcterms:identifier>
  <finlex:ecliIdentifier>ECLI:FI:KHO:2015:T1608</finlex:ecliIdentifier>
  <dcterms:title>12.6.2015/1608 HFD:2015:92</dcterms:title>
  <dcterms:description>
    <p>
      <span>Markanvändning och byggande</span>
      <span>Detaljplan</span>
      <span>Jäv</span>
      <span>Fullmäktigeledamot</span>
      <span>Lagen om fornminnen</span>
      <span>Fornlämning</span>
      <span>Rådplägningsförfarande</span>
      <span>Tillstånd att rubba fornlämning</span>
    </p>
  </dcterms:description>
  <finlex:registerNumber>2572/1/14</finlex:registerNumber>
  <dcterms:issued>2015-06-12</dcterms:issued>
  <finlex:fileCopyNumber>1608</finlex:fileCopyNumber>
  <dcterms:abstract>
    <p>Stadsfullmäktigeledamot A hade varit ordförande när stadsfullmäktige godkände en ändring av detaljplan som gjorde det möjligt att bygga en övningsishall. A hade samtidigt varit ordförande i styrelsen för Isbanestiftelsen, som hörde till stadskoncernen. Stiftelsens syfte var att genomföra bygget av den ishall som detaljplanen gav möjlighet till. Att ändringen av detaljplanen godkändes hade således inverkan på stiftelsens verksamhet. Med beaktande av att A dock av staden hade utsetts till ordförande i stiftelsens styrelse och att det inte hade framgått att godkännandet av planändringen skulle vara förbundet med ett personligt ekonomiskt eller motsvarande intresse av betydelse för A, hade godkännandet av detaljplanändringen inte gällt A personligen som fullmäktigeledamot.</p>
    <p>Enligt detaljplanen skulle en del av en fortifikationsanläggning som var fredad enligt lagen om fornminnen komma att ligga under byggnadskomplexet. Denna del hade i detaljplanen försetts med beteckningen smd. I detaljplanen föreskrevs också att innan byggnadsarbetena inleddes skulle en arkeologisk undersökning av kanonvägen genomföras och närmiljön kartläggas. Under arbetet med detaljplanen hade Museiverket gett ett utlåtande, enligt vilket planändringen kunde godtas. Under dessa förhållanden var det inte behövligt att dessutom ordna en sådan särskild rådplägning som avses i 13 § i lagen om fornminnen.</p>
    <p>Med beaktande av vad som bestäms i 11 § 1 och 4 mom. i lagen om fornminnen förutsatte planläggningsprojektet i fråga, som kunde jämställas med ett allmänt arbetsprojekt (i lagen om fornminnen: arbetsföretag), inte ett separat i nämnda lagrum avsett tillstånd att rubba fornlämningen, utan behovet att skydda den fasta fornlämningen samt det sätt på vilket den skulle skyddas avgjordes genom planläggningsbeslutet, med förfarandet i 13 § i lagen om fornminnen som grund. De krav som följer av lagen om fornminnen hade dessutom beaktats tillräckligt i bestämmelserna i detaljplanen.</p>
    <p>Kommunallagen (365/1995) 52 § (1034/2003) § mom.</p>
    <p>Markanvändnings- och bygglagen 197 § 3 mom.</p>
    <p>Lagen om fornminnen 11 § 1 och 4 mom. samt 13 § 1 mom.</p>
  </dcterms:abstract>
</finlex:document>
