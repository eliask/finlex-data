<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201501396</dcterms:identifier>
  <finlex:ecliIdentifier>ECLI:FI:KHO:2015:T1396</finlex:ecliIdentifier>
  <dcterms:title>27.5.2015/1396</dcterms:title>
  <dcterms:description>
    <p>
      <span>Miljöskyddslag</span>
      <span>En verksamhets beroende av miljötillstånd</span>
      <span>Flygplats</span>
      <span>Landningsplats för helikopter</span>
    </p>
  </dcterms:description>
  <finlex:registerNumber>1721/1/14</finlex:registerNumber>
  <dcterms:issued>2015-05-27</dcterms:issued>
  <finlex:fileCopyNumber>1396</finlex:fileCopyNumber>
  <dcterms:abstract>
    <p>I 28 § 1 mom. i miljöskyddslagen (86/2000) föreskrevs om ett allmänt krav på tillstånd för verksamhet som medför risk för förorening av miljön. Momentet innehöll bemyndigande att ge förordning. Med stöd av detta gavs miljöskyddsförordningen (169/2000), i vars 1 § togs in en förteckning över verksamheter som krävde tillstånd. Miljötillstånd skulle sökas om verksamheten var sådan som avsågs i denna förteckning, oberoende av hur föroreningen av miljön yttrade sig i enskilda fall. Om tillstånd som behövdes med anledning av verksamhetens eventuella verkningar i ett enskilt fall bestämdes i 28 § 2 mom. i miljöskyddslagen.</p>
    <p>Vad som avses med flygplats definieras i luftfartslagstiftningen. När miljöskyddsförordningen gavs, avsågs med flygplats sådan verksamhet som enligt luftfartslagen utgör en flygplats. När Trafiksäkerhetsverket för den helikopterlandningsplats som det var fråga om i besvären hade beviljat bygglov för en flygplats enligt 85 § i luftfartslagen (1194/2009), hade Trafiksäkerhetsverket ansett att det var fråga om en flygplats som avses i luftfartslagen. För helikopterlandningsplatsen skulle således sökas också miljötillstånd. Vid tolkningen av frågan om flygplatsen representerade verksamhet som krävde tillstånd enligt miljöskyddsförordningen saknade det betydelse om verksamheten var yrkesmässig eller ofta förekommande.</p>
    <p>Miljöskyddslagen (86/2000) 28 § 1 och 2 mom.</p>
    <p>Miljöskyddsförordningen (169/2000) 1 § 1 mom. 12 b) punkten</p>
    <p>Luftfartslagen (1194/2009) 2 § 16 punkten och 85 §</p>
    <p>Ärendet har avgjorts av president Pekka Vihervuori, förvaltningsråden Tuomas Lehtonen, Mika Seppälä, Liisa Heikkilä och Janne Aer samt miljösakkunnigråden Mikael Hildén och Riku Vahala, Föredragande Liisa Selvenius-Hurme.</p>
  </dcterms:abstract>
</finlex:document>
