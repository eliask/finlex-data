<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201500884</dcterms:identifier>
  <finlex:ecliIdentifier>ECLI:FI:KHO:2015:T884</finlex:ecliIdentifier>
  <dcterms:title>1.4.2015/884 HFD:2015:45</dcterms:title>
  <dcterms:description>
    <p>
      <span>Miljötillstånd</span>
      <span>Distributionsstation för flytande bränslen</span>
      <span>Förbud mot förorening av grundvatten</span>
      <span>Viktigt grundvattenområde</span>
      <span>Förutsättningarna för beviljande av tillstånd</span>
      <span>In casu -prövning</span>
      <span>Prövning från fall till fall</span>
      <span>Reviderad standard 3352</span>
      <span>Särskild konstruktionsmodell</span>
    </p>
  </dcterms:description>
  <finlex:registerNumber>717/1/14</finlex:registerNumber>
  <dcterms:issued>2015-04-01</dcterms:issued>
  <finlex:fileCopyNumber>884</finlex:fileCopyNumber>
  <dcterms:abstract>
    <p>Ett bolag hade ansökt om miljötillstånd för verksamhet som innebar distribution av flytande bränsle från en station på ett grundvattenområde av klass I och på cirka 650 meters avstånd från en fungerande vattentäkt. Bolaget hade för avsikt att bygga om den redan existerande distributionsstationen så att den skulle motsvara kraven i statsrådets förordning om miljöskyddskrav för distributionsstationer för flytande bränslen, som har trätt i kraft 1.6.2010, samt i den reviderade standarden SFS 3352 om distributionsstationer för brännbara västskor, som fastställts 17.2.2014. Ändringssökanden hade presenterat en riskanalys av en konsult. Enligt riskanalysen kunde läckage av flytande bränsle eller olja från en distributionsstation som var försedd med en sådan skyddskonstruktion som motsvarade standardens krav inte medföra att skadliga ämnen kom ut i grundvattnet på ett sätt som skulle ha gjort att grundvattnets kvalitet blev lidande.</p>
    <p>Distributionen av flytande bränslen skulle således ha skett med användning av skyddsåtgärder som i och för sig var effektivare än de tidigare. I riskanalysen hade man emellertid inte granskat konstruktionernas, till exempel tätningsmaterialets, hållbarhet på lång sikt. Av analysen framgick att det fanns en smärre sannolikhet (sannolikheten lägre än en gång per 10 år) och osannolikhet (sannolikheten en gång under anläggningens livstid) att i distributionsstationens verksamhet skulle uppstå riskabla situationer som, om risken realiserades, kunde leda till utsläpp av bränsle i omgivningen. Utöver detta ansåg högsta förvaltningsdomstolen bland annat att vid utvärderingen av risken för förorening av grundvatten från en distributionsstation som uppfyllde kraven i standarden skulle också platsen och dess omgivning ha betydelse. Den omständigheten att distributionsstationen låg vid randen av ett område där grundvatten bildades och att jordmånen hade hög genomsläpplighet för vätskor ökade risken för förorening av grundvattnet. En tillräcklig utvärdering hade inte heller gjorts beträffande risken för att grundvattnet under de förhållanden som råder på platsen och i dess omgivning kunde komma att förorenas i till exempel sådana exceptionella situationer där utsläpp av bränsle kunde komma att ledas utanför det område där den med särskilda skyddskonstruktioner försedda distributionsstationen var belägen. Eftersom förorening av en grundvattenförekomst genom bränsleutsläpp kan vara en oåterkallelig händelse, hade även ovan nämnda riskabla situationer betydelse i sammanhanget, trots att sannolikheten för att de skulle inträffa var tämligen låg. Det fanns inte berättigad grund för slutsatsen att projektet med beaktande av de anförda skyddsåtgärderna inte skulle kunna förorsaka risk för förorening av grundvatten under de förhållanden som i fråga om jordmån och grundvatten rådde på området. Det fanns inte förutsättningar att bevilja miljötillstånd för distributionsstation för flytande bränsle på den plats som avsågs i ansökan.</p>
    <p>Miljöskyddslagen (86/2000) 4 § 1 mom. 2 punkten, 6 §, 8 § 1 mom., 41 § 1 mom., 42 § 1 mom. 3 och 4 punkten, 42 § 2 mom.</p>
  </dcterms:abstract>
</finlex:document>
