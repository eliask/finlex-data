<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201502918</dcterms:identifier>
  <finlex:ecliIdentifier>ECLI:FI:KHO:2015:T2918</finlex:ecliIdentifier>
  <dcterms:title>14.10.2015/2918 HFD:2015:152</dcterms:title>
  <dcterms:description>
    <p>
      <span>Offentlig upphandling</span>
      <span>Upphandlingsrättelse</span>
      <span>Beslut att avbryta upphandlingen</span>
      <span>Ny upphandlingsrättelse</span>
      <span>Beslut att inte avbryta upphandlingen</span>
      <span>Besvärsrätt</span>
    </p>
  </dcterms:description>
  <finlex:registerNumber>830/3/14</finlex:registerNumber>
  <dcterms:issued>2015-10-14</dcterms:issued>
  <finlex:fileCopyNumber>2918</finlex:fileCopyNumber>
  <dcterms:abstract>
    <p>En upphandlingscentral hade begärt anbud för upphandling av totaltjänster omfattande utskrivning och kopiering av dokument. Upphandlingen var uppdelad i två undergrupper. För undergrupp 2 hade den upphandlande enheten 13.2.2012 valt det enda anbud som lämnats för denna undergrupp. Detta beslut hade den upphandlande enheten 4.4.2012 beslutat att själv rätta genom att använda sig av upphandlingsrättelse, varför enheten hade upphävt upphandlingsbeslutet från 13.2.2012 för undergrupp 2 och avbrutit upphandlingen. Därefter hade den upphandlande enheten 5.4.2012 beslutat att göra en ny upphandlingsrättelse för undergrupp 2, så att upphandlingsrättelsen från 4.4.2012 hade upphävts och det ursprungliga upphandlingsbeslutet från 13.2.2012 hade förklarats vara i kraft.</p>
    <p>Bolagen A och B hade inte lämnat något anbud för undergrupp 2, utan endast för undergrupp 1, för vilken de också hade valts som leverantörer. Med anledning av A:s och B:s besvär ansåg marknadsdomstolen att när den upphandlande enheten med sitt beslut om upphandlingsrättelse hade avbrutit upphandlingsförfarandet i fråga om undergrupp 2 och upphävt sitt upphandlingsbeslut från 13.12.2012, hade den upphandlande enheten inte längre kunnat fortsätta upphandlingsförfarandet, utan skulle anses ha gjort en direktupphandling 5.4.2012. Marknadsdomstolen ansåg att den omständigheten att bolagen A och B var verksamma i branschen räckte för att de skulle anses ha ett sådant juridiskt intresse i saken som medförde partsställning i en situation där begäran om rättsskydd grundade sig på att konkurrensutsättning försummats. A och B hade haft rätt att få saken handlagd i marknadsdomstolen. Med anledning av A:s och B:s besvär bestämde marknadsdomstolen att den upphandlande enheten skulle betala påföljdsavgift för olaglig direkt-upphandling.</p>
    <p>Högsta förvaltningsdomstolen upphävde och undanröjde marknadsdomstolens beslut och avvisade de besvär som A och B anfört i marknadsdomstolen utan att pröva besvären. A och B hade inte deltagit i anbudsförfarandet för undergrupp 2 och hade således inte kunnat söka ändring i det ursprungliga upphandlingsbeslutet för undergrupp 2. Upphandlingsbeslutet hade vunnit laga kraft innan den upphandlande enheten på eget initiativ hade beslutat handlägga saken som upphandlingsrättelse.</p>
    <p>Med hänsyn till att upphandlingsrättelsen är avsedd att vara en ett medel för självrättelse och ett rättsskyddsmedel som kompletterar det nationella förfarandet för sökande av ändring, kunde den upphandlande enheten inte anses ha förfarit i strid med upphandlingslagen genom att två dagar i rad använda sig av upphandlingsrättelse och därefter stanna för att inte rätta sitt upphandlingsbeslut. Det var inte fråga om direktupphandling när den den upphandlande enheten genom självrättelse återställde det ursprungliga läget.</p>
    <p>Högsta förvaltningsdomstolen ansåg att de skäl som A och B uppgett som orsaker till att de inte hade lämnat något anbud om undergrupp 2 inte hade anknytning till de orsaker som legat till grund för den upphandlande enhetens beslut att avbryta upphandlingen, ett beslut som enheten dock återtagit redan dagen därpå. Som en sådan orsak för att senare få saken handlagd i marknadsdomstolen kunde inte heller betraktas att enligt anbudsförfrågan var upphandlingen av de olika undergrupperna kopplade till varandra genom val som upphandlingscentralens kunder kunde träffa, eftersom de hade möjlighet att välja att upphandla sina tjänster enligt den ena eller den andra undergruppen. På de grunder som bolagen anfört hade de således inte enligt 85 § (321/2010) 1 mom. rätt att få saken handlagd i marknadsdomstolen.</p>
    <p>Lagen om offentlig upphandling (upphandlingslagen) 80 § (321/2010), 85 § (321/2010) 1 mom. och 86 § (321/2010) 1 mom.</p>
  </dcterms:abstract>
</finlex:document>
