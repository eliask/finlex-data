<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201500006</dcterms:identifier>
  <finlex:ecliIdentifier>ECLI:FI:KHO:2015:T6</finlex:ecliIdentifier>
  <dcterms:title>7.1.2015/6 HFD:2015:2</dcterms:title>
  <dcterms:description>
    <p>
      <span>Barnskydd</span>
      <span>Förlängning av brådskande placering</span>
      <span>Extraordinärt ändringssökande</span>
      <span>Återbrytande</span>
      <span>Klagan</span>
      <span>I lag föreskrivet besvärsförbud</span>
      <span>Avvisande av ärende utan prövning</span>
    </p>
  </dcterms:description>
  <finlex:registerNumber>2300/3/13</finlex:registerNumber>
  <dcterms:issued>2015-01-07</dcterms:issued>
  <finlex:fileCopyNumber>6</finlex:fileCopyNumber>
  <dcterms:abstract>
    <p>I ett beslut som en förvaltningsdomstol gett i ett ärende som gäller brådskande placering av ett barn får enligt 92 § 1 och 3 mom. i barnskyddslagen inte sökas ändring genom besvär.</p>
    <p>I det ärende som ändringssökandet gällde hade förvaltningsdomstolen inte behandlat ansökan om ändring som vanliga besvär, utan som extraordinärt ändringssökande, det vill säga klagan enligt 59 § i förvaltningsprocesslagen. Parterna överklagade förvaltningsdomstolens beslut hos högsta förvaltningsdomstolen och anförde också att deras yrkanden vid behov skulle prövas som extraordinärt ändringssökande.</p>
    <p>Bestämmelsen om besvärsförbud i 92 § 3 mom. i barnskyddslagen är enligt sin ordalydelse inte beroende av vilket rättsmedel som förvaltningsdomstolen använt, utan i bestämmelsen hänvisas allmänt till förvaltningsdomstolens beslut. En slutsats enligt vilken rätten att söka ändring i högsta förvaltningsdomstolen skulle vara mera omfattande i fråga om extraordinära rättsmedel än i fråga om vanliga besvär fick inte heller stöd i orsaker som skulle ha hänfört sig till att en part ska ha tillgång till effektivt rättsskydd eller i förvaltningsprocesslagens allmänna bestämmelser om sökande av ändring.</p>
    <p>Den besvärsanvisning som förvaltningsdomstolen fogat till sitt beslut skulle undanröjas och besvären över förvaltningsdomstolens beslut avvisas utan prövning. Högsta förvaltningsdomstolen prövade de yrkanden som sökandena framfört i sin ansökan om ändring som en ansökan om återbrytande som avses i 63 § i förvaltningsprocesslagen, så att ansökan avsåg tjänsteinnehavarens beslut om förlängning av brådskande placering. Ansökan avslogs.</p>
    <p>Förvaltningsprocesslagen 59, 60 och 63 §</p>
    <p>Barnskyddslagen 38 och 39 a §</p>
  </dcterms:abstract>
</finlex:document>
