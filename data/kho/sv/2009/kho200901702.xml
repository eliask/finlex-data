<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200901702</dcterms:identifier>
  <finlex:ecliIdentifier>ECLI:FI:KHO:2009:T1702</finlex:ecliIdentifier>
  <dcterms:title>2.7.2009/1702 HFD:2009:70</dcterms:title>
  <dcterms:description>
    <p>
      <span>Beskattning av inkomst av näringsverksamhet</span>
      <span>Förtäckt dividend</span>
      <span>Rättelse av intern prissättning</span>
    </p>
  </dcterms:description>
  <finlex:registerNumber>1259/2/08</finlex:registerNumber>
  <dcterms:issued>2009-07-02</dcterms:issued>
  <finlex:fileCopyNumber>1702</finlex:fileCopyNumber>
  <dcterms:abstract>
    <p>Bestämmelsen i 31 § i lagen om beskattningsförfarande tillämpades inte vid beskattningen av A Abp, när aktiebolaget till underpris fick aktier av ett svenskt bolag i samma koncern. Beträffande den fördel som A Abp på detta sätt fick var det frågan om en situation på vilken 29 § i lagen om beskattningsförfarande enligt sin ordalydelse visserligen blev tillämplig. Eftersom arrangemanget enligt de uppgifter som framgick av ansökan inte kunde anses ha skett för undvikande av skatt på dividend, fanns det inte grund för att betrakta fördelen som sådan förtäckt dividend som avses i 29 § i lagen om beskattningsförfarande.</p>
    <p>Ett finskt dotterbolag till A Abp överlät till underpris aktier i ett utländskt bolag i samma koncern till ett bolag i samma koncern. Eftersom de överlåtna aktierna under de förhållanden som framgick av ansökan kunde betraktas som sådana aktier som enligt 6 b § i lagen om beskattning av inkomst av näringsverksamhet kunde överlåtas skattefritt, blev det överlåtande bolagets skattepliktiga inkomst inte mindre eller dess förlust större än vad den hade blivit om gängse pris hade använts. Under dessa förhållanden blev 31 § i lagen om beskattningsförfarande inte tillämplig i beskattningen av dotterbolaget. Dotterbolagets inkomst skulle inte heller ökas med stöd av 29 § i lagen om beskattningsförfarande.</p>
    <p>Förhandsavgörande för skatteåren 2007 och 2008.</p>
    <p>Lagen om beskattningsförfarande 28, 29 och 31 §<br/> Lagen om beskattning av inkomst av näringsverksamhet 6 a och 6 b §</p>
  </dcterms:abstract>
</finlex:document>
