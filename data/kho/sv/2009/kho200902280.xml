<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200902280</dcterms:identifier>
  <finlex:ecliIdentifier>ECLI:FI:KHO:2009:T2280</finlex:ecliIdentifier>
  <dcterms:title>21.9.2009/2280 HFD:2009:81</dcterms:title>
  <dcterms:description>
    <p>
      <span>Mervärdesskatt</span>
      <span>Försäljning av tjänst</span>
      <span>Försäkringsbranschen</span>
      <span>Uthyrning av fordon</span>
      <span>Skydd vid sammanstötning av fordon och stöld</span>
      <span>Skatteåterbäring</span>
      <span>Skydd för tilltro</span>
    </p>
  </dcterms:description>
  <finlex:registerNumber>2438/2/07</finlex:registerNumber>
  <dcterms:issued>2009-09-21</dcterms:issued>
  <finlex:fileCopyNumber>2280</finlex:fileCopyNumber>
  <dcterms:abstract>
    <p>Ett skatteverk hade 19.5.2003 gett B Ab, som bedrev biluthyrning, en anvisning, där skatteverket först refererade avgörandet HFD:2000:21 och därefter förklarade att B Ab under de förutsättningar som nämndes i anvisningen inte skulle betala mervärdesskatt för de ersättningar som bolaget tog ut av kunder som önskade lägre självriskandel i anslutning till försäkringsskyddet vid sammanstötning av fordon och stöld. I ett senare avgörande, HFD 12.11.2003 liggare 2786, hade HFD ansett att för ersättningarna skulle betalas mervärdesskatt. A Kb, som var verksam i samma bransch som A Ab och vars ägare och ledning var identisk med B Ab:s, hade betalt mervärdesskatt för ersättningar av detta slag. A Kb ansökte om återbetalning av mervärdesskatten och hänvisade till stöd för sin ansökan till principen om skydd för tilltro. Eftersom A Kb hade varit skyldig att betala mervärdesskatt för ersättningarna och hade fakturerat sina kunder på ersättningen jämte mervärdesskatt och således inte hade handlat i enlighet med skatteverkets anvisning, skulle den mervärdesskatt som A Kb hade betalt för nämnda försäkringspremier inte med hänvisning till principen om skydd för tilltro återbetalas till A Kb för tiden efter 19.5.2003. A Kb:s ansökan om att dess tilltro till avgörandena HFD:2000:20 och HFD:2000:21 skulle skyddas genom återbäring av skatten för tiden före 19.5.2003 avslogs på den grunden att det i dessa mål inte hade varit frågan om samma situation som i A Kb:s ansökan.</p>
    <p>Ansökningar om återbäring för räkenskapsperioderna 1.10.2000-30.9.2001, 1.10.2001-30.9.2002 och 1.10.2002-30.9.2003. Omröstning 9-2.</p>
    <p>Mervärdesskattelagen 1 § 1 mom. 1 punkten, 44 § och 191 §<br/> Lagen om beskattningsförfarande 26 § 2 mom.</p>
  </dcterms:abstract>
</finlex:document>
