<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200901555</dcterms:identifier>
  <finlex:ecliIdentifier>ECLI:FI:KHO:2009:T1555</finlex:ecliIdentifier>
  <dcterms:title>16.6.2009/1555 HFD:2009:58</dcterms:title>
  <dcterms:description>
    <p>
      <span>Markanvändning och byggande</span>
      <span>Delgeneralplan</span>
      <span>Riksomfattande mål för områdesanvändningen</span>
      <span>Bebyggd kulturmiljö</span>
      <span>Område som ska detaljplaneras</span>
      <span>Planbeteckning för nya områden och områden som förändras avsevärt</span>
      <span>Planbestämmelser</span>
      <span>Landskap</span>
      <span>Trafik</span>
      <span>Områdes karaktär</span>
    </p>
  </dcterms:description>
  <finlex:registerNumber>1997 och 2004/1/08</finlex:registerNumber>
  <dcterms:issued>2009-06-16</dcterms:issued>
  <finlex:fileCopyNumber>1555</finlex:fileCopyNumber>
  <dcterms:abstract>
    <p>Kommunfullmäktige hade antagit en delgeneralplan för Villnäsområdet i dåvarande Askainen kommun. I planen hade ett område försetts med beteckningen "nya områden och områden som förändras avsevärt". Avsikten var att området skulle detaljplaneras så, att där kunde anvisas byggplatser för högst sex egnahemshus.</p>
    <p>Enligt de iakttagelser som högsta förvaltningsdomstolens gjorde vid en syn på platsen låg det område som var avsett att detaljplaneras på en särskilt skogbevuxen plats i landskapet och definitivt åtskilt från åkrarna öster om det. Med beaktande av områdets avstånd från Villnäs slott och dess gårdsmiljö, beskrivningen av vad Mynämäki kulturlandskap omfattar i publikationen "Rakennettu kulttuuriympäristö" (Den bebyggda kulturmiljön) från 1993, som det hänvisas till i det riksomfattande målen för områdesanvändningen, samt de bestämmelser i delgeneralplanen som på ett bindande sätt styr detaljplaneringen av området, ansåg högsta förvaltningsdomstolen att den områdesreservering som besvären gällde inte från landskapssynpunkt stod i strid med kraven att slå vakt om landskapet och miljön så som föreskrivs i 24 § 2 mom. och 39 § 2 mom. i markanvändnings- och byggplanen.</p>
    <p>Om vägförbindelsen föreskrevs i planbestämmelsen att på området fick anläggas endast en väg, som skulle löpa från områdets nordöstra hörn till en båthamn i den sydvästra delen av området. För de framtida egnahemshusens byggplatser skulle anvisas vägförbindelse direkt från denna väg. Med beaktande av detta samt de iakttagelser som högsta förvaltningsdomstolen hade gjort vid sin syn på området ansåg högsta förvaltningsdomstolen att trafiken till det framtida egnahemshusområdet inte skulle komma att ändra karaktären hos denna skyddade kulturmiljö av riksomfattande betydelse på ett sådant sätt att planlösningen till denna del skulle ha varit lagstridig.</p>
    <p>Markanvändnings- och bygglagen 39 § 2 mom. och 24 § 2 mom.</p>
  </dcterms:abstract>
</finlex:document>
