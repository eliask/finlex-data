<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200901433</dcterms:identifier>
  <finlex:ecliIdentifier>ECLI:FI:KHO:2009:T1433</finlex:ecliIdentifier>
  <dcterms:title>8.6.2009/1433 HFD:2009:51</dcterms:title>
  <dcterms:description>
    <p>
      <span>Ny begäran om förhandsavgörande av Europeiska gemenskapernas domstol</span>
      <span>Direktiv 2000/76/EG</span>
      <span>Miljötillstånd</span>
      <span>Kraftverk</span>
      <span>Förgasningsanläggning- Avfallsförbränningsanläggning</span>
      <span>Samförbränningsanläggning</span>
      <span>Värmebehandling</span>
      <span>Orenad gas</span>
      <span>Avfall</span>
      <span>Produkt</span>
      <span>Ändring av plan</span>
    </p>
  </dcterms:description>
  <finlex:registerNumber>2346/1/06</finlex:registerNumber>
  <dcterms:issued>2009-06-08</dcterms:issued>
  <finlex:fileCopyNumber>1433</finlex:fileCopyNumber>
  <dcterms:abstract>
    <p>Ett miljötillståndsärende i högsta förvaltningsdomstolen gällde två separata anläggningar, en förgasningsansläggning) och ett kraftverk, som låg på samma plats, ägdes av samma bolag och tillsammans bildade en helhet. Bolaget hade för avsikt att genom värmebehandling av sådant returbränsle som betraktades som avfall producera gas för förbränning i bolagets kraftverk.</p>
    <p>Europeiska gemenskapernas domstol hade på högsta förvaltningsdomstolens begäran 4.12.2008 i målet C-317/07 gett ett förhandsavgörande om tolkningen av Europeiska parlamentets och rådets direktiv 4.12.2000 om förbränning av avfall (2000/76/EG).</p>
    <p>Den begäran om förhandsavgörande som högsta förvaltningsdomstolen hade framställt med sitt beslut 6.7.2007 hade baserat sig på att bolaget i sin ursprungliga tillståndsansökan hade meddelat att den heta rågas som produceras genom förgasning av avfallet och som innehåller damm kommer att kylas ner och renas med slangfilter. Även det svar som gemenskapernas domstol i målet C-317/07 gett på fråga 3 i begäran om förhandsavgörande hade huvudsakligen förbundits med förhållanden av nämnda art och i flera stycken i domskälen nämndes uttryckligen renad gas som framställs ur avfall.</p>
    <p>I sin förklaring med anledning av förhandsavgörandet hade bolaget meddelat högsta förvaltningsdomstolen att bolaget inte hade för avsikt att genomföra den planerade reningen av gasen på det sätt som framgick av högsta förvaltningsdomstolens ovan refererade begäran om förhandsavgörande av europeiska gemenskapernas domstol, även om bolaget i sin tillståndsansökan och sina besvär hos förvaltningsdomstolen och högsta förvaltningsdomstolen hade meddelat sig ha för avsikt att göra så. Bolaget hade alltså meddelat att det hade ändrat sin plan för ovan nämnda anläggning. Med tanke på hur begäran om förhandsavgörande hade formulerats var ändringen väsentlig.</p>
    <p>I denna nya situation beslöt högsta förvaltningsdomstolen att med stöd av artikel 234 i fördraget om upprättandet av europeiska gemenskaperna framställa följande nya begäran till gemenskapernas domstol:</p>
    <p>1. Om den gas som produceras i gasanläggningen utan att förgasningen följs av en reningsprocess leds in i kraftverkets ångpanna för att där användas som tillskottsbränsle, är det då fråga om sådan verksamhet som avses i artikel 3 i direktivet 2000/76/EG?</p>
    <p>2. Om svaret på den första frågan i princip är nekande, påverkas bedömningen i så fall av vilket det bränsle det är fråga om eller av partikelhalten eller halten andra orenheter i den gas som på ovan nämns sätt leds in i pannan som bränsle?</p>
    <p>Statsrådets förordning om avfallsförbränning 1 § 1 mom. samt 2 § 4 och 5 punkten<br/> Europeiska parlamentets och rådets direktiv 2000/76/EG om förbränning av avfall</p>
  </dcterms:abstract>
</finlex:document>
