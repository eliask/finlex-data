<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200901524</dcterms:identifier>
  <finlex:ecliIdentifier>ECLI:FI:KHO:2009:T1524</finlex:ecliIdentifier>
  <dcterms:title>12.6.2009/1524 HFD:2009:55</dcterms:title>
  <dcterms:description>
    <p>
      <span>Miljötillstånd</span>
      <span>Verksamhet som förorsakar risk för förorening av miljön</span>
      <span>Hamnverksamhet</span>
      <span>Verksamhetsidkares ansvar</span>
      <span>Ordnande av verksamhet</span>
      <span>En hamns stödfunktioner</span>
      <span>Tillståndsvillkor</span>
      <span>Villkor om hindrande av miljöförorening</span>
    </p>
  </dcterms:description>
  <finlex:registerNumber>1335/1/08</finlex:registerNumber>
  <dcterms:issued>2009-06-12</dcterms:issued>
  <finlex:fileCopyNumber>1524</finlex:fileCopyNumber>
  <dcterms:abstract>
    <p>En hamn hade beviljats miljötillstånd med följande villkor: "Den som beviljas tillståndet ska vara förtrogen med den verksamhet som företagen på hamnområdet bedriver och även se till att nämnda företag är medvetna om tillståndsvillkoren i detta beslut, t.ex. genom att villkoren tas in i avtal eller i hamnordningen, och att företag som bedriver hamnverksamhet eller är engagerade i dess stödfunktioner i sin verksamhet iakttar detta beslut."</p>
    <p>Det var fråga om ett tillståndsvillkor för hindrande av miljöförorening, som tagits in i tillståndet med stöd av 43 § 1 mom. i miljöskyddslagen. I skälen till sitt avgörande ansåg högsta förvaltningsdomstolen att avsikten med tillståndsvillkoret var att garantera att hamnhållaren i egenskap av den som var ansvarig för att ordna verksamheten var tillräckligt väl underrättad om vilken verksamhet olika företag bedrev på hamnområdet samt att de företag som bedrev hamnverksamhet eller var engagerade i dess stödfunktioner i sin verksamhet iakttog miljötillståndet. I detta syfte bidrog villkoret till att hindra och minska förorening eller risk för förorening till följd av verksamheten på hamnområdet.</p>
    <p>För den som beviljades tillståndet hade villkoret inte medfört eller ens kunnat medföra sådana rättigheter eller skyldigheter som tillsynsmyndigheterna har enligt miljöskyddslagen. Villkoret hade inte heller gjort tillståndshavaren ansvarig för den verksamhet som självständiga företagare bedrev på området. Skyldigheten som tillståndsvillkoret ålade anordnaren av verksamheten att inom gränsen för sina möjligheter se till att de övriga företagen bedrev sin verksamhet i enlighet med miljötillståndet gällde endast hamnverksamheten och dess stödfunktioner.</p>
    <p>Miljöskyddslagen 3 § 1 mom. och 43 § 1 mom. 5 punkten</p>
  </dcterms:abstract>
</finlex:document>
