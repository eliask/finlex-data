<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200900154</dcterms:identifier>
  <finlex:ecliIdentifier>ECLI:FI:KHO:2009:T154</finlex:ecliIdentifier>
  <dcterms:title>26.1.2009/154 HFD:2009:7</dcterms:title>
  <dcterms:description>
    <p>
      <span>Markanvändning och byggande</span>
      <span>Byggnadsordning</span>
      <span>Strandgeneralplan</span>
      <span>Generalplanebestämmelse</span>
      <span>RA-område</span>
      <span>Byggrätt</span>
      <span>Tillräcklig utredning</span>
    </p>
  </dcterms:description>
  <finlex:registerNumber>3118/1/07</finlex:registerNumber>
  <dcterms:issued>2009-01-26</dcterms:issued>
  <finlex:fileCopyNumber>154</finlex:fileCopyNumber>
  <dcterms:abstract>
    <p>I strandgeneralplanen för en stad hade föreskrivits att byggrätten för en semesterbyggnadsenhet motsvarade byggnadsordningens bestämmelser för en byggplats och att bygglov för semesterbostad kunde beviljas direkt med stöd av strandgeneralplanen. I stadens gällande byggnadsordning föreskrevs att byggnadernas sammanlagda våningsyta på strandgeneralplanens byggplatser för semesterbostäder (RA) fick vara högst 150 kvadratmeter. Kommunfullmäktige hade nu godkänt en sådan ändring av byggnadsordningen att våningsytan i nämnda fall fick vara högst 12,5 procent (av byggplatsens areal) eller 250 kvadratmeter.</p>
    <p>Enligt 14 § i markanvändnings- och bygglagen kan stadsfullmäktige visserligen i en byggnadsordning reglera byggrätten storlek. I detta fall gällde den av stadsfullmäktige antagna bestämmelsen i byggnadsordningen dock RA-områden för vilka det i strandgeneralplanen särskilt har bestämts att generalplanen direkt kunde användas som grund för beviljande av bygglov för semesterbostad och byggrätten på dessa byggplatser har kopplats till en bestämmelse i den byggnadsordning som gäller vid tidpunkten i fråga. Ändringen av bestämmelsen i byggnadsordningen hade inte närmare motiverats i handlingarna och i målet har inte heller annars utretts hur den betydande ökningen av byggrätten kunde inverka på de lokala förhållandena på strandgeneralplaneområdet. I målet hade således inte framlagts sådan utredning som skulle göra det möjligt att bedöma om byggnadsordningen i sin ändrade lydelse uppfyllde de krav som enligt nämnda lagrum ställs på bestämmelserna i en byggnadsordning. Till denna del var stadsfullmäktiges beslut således lagstridigt till följd av den otillräckliga utredningen.</p>
    <p>Markanvändnings- och bygglagen 14 § 2 och 3 mom.<br/> Kommunallagen 90 § 2 mom. 3 punkten</p>
  </dcterms:abstract>
</finlex:document>
