<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200901785</dcterms:identifier>
  <finlex:ecliIdentifier>ECLI:FI:KHO:2009:T1785</finlex:ecliIdentifier>
  <dcterms:title>10.7.2009/1785</dcterms:title>
  <dcterms:description>
    <p>
      <span>Mervärdesskatt</span>
      <span>Skattskyldighet</span>
      <span>Ansökan om att bli skattskyldig</span>
      <span>Förutsättningarna för att få ansöka om att bli skattskyldig</span>
      <span>Upplåtelse av nyttjanderätt till fastighet</span>
      <span>Fastighetsaktiebolag</span>
      <span>Begränsad besittningsrätt</span>
      <span>Rätt att dra av mervärdesskatt som ingår i byggkostnader</span>
      <span>Inkvarteringsrörelse</span>
      <span>Semesterlägenheter</span>
      <span>Privat bruk</span>
      <span>Kontinuerlig användning</span>
    </p>
  </dcterms:description>
  <finlex:registerNumber>2596/2/08</finlex:registerNumber>
  <dcterms:issued>2009-07-10</dcterms:issued>
  <finlex:fileCopyNumber>1785</finlex:fileCopyNumber>
  <dcterms:abstract>
    <p>Enligt sin bolagsordning hade A Ab som ändamål att äga och besitta en fastighet i Kittilä kommun samt att äga och besitta byggnaderna på fastigheten. Varje aktie i A Ab medförde rätt att besitta en i bolagsordningen bestämd semesterlägenhet i A Ab:s byggnad eller att tillsammans med andra i bolagsordningen angivna aktier besitta någon annan del av A Ab:s byggnader eller lokaler som A Ab förfogade över. Genom en bestämmelse i bolagsordningen hade aktieägarnas besittningsrätt begränsats så, att en aktieägare fick använda sin semesterlägenhet själv under högst 56 dygn av kalenderåret. Under den återstående tiden hade A Ab besittningsrätten även till semesterlägenheterna, dock så, att bolaget måste hyra ut dem till någon serviceproducent som bolaget utsåg, för att på detta sätt skaffa hyresinkomster till bolaget. Enligt ansökan om förhandsavgörande hyrde A Ab ut lägenheterna till en fristående serviceproducent, som idkade skattepliktig inkvarteringsrörelse genom att upplåta lägenheter åt resande.</p>
    <p>När serviceproducenten använde lägenheterna i sin skattepliktiga inkvarteringsrörelse, stod dessa inte uteslutande och odelat till aktieägarnas förfogande, utan A Ab:s besittningsrätt begränsade väsentligt och avsevärt aktieägarnas besittningsrätt till dem. Därför ansåg högsta förvaltningsdomstolen att vid avgörandet av frågan huruvida A Ab kunde ansöka om att bli skattskyldig för upplåtelsen av nyttjanderätten till de lokaler som bolaget hade i sin besittning skulle de särskilda förutsättningar för fastighetsaktiebolags skattskyldighet i 30 § 3 mom. i mervärdesskattelagen inte tillämpas på A Ab.</p>
    <p>Lägenheterna användes inte bara tillfälligt i den skattepliktiga inkvarteringsrörelsen. Även om denna användning avbröts för den tid under vilken aktieägaren själv använde lägenheten, ansåg högsta förvaltningsdomstolen att under dessa förhållanden användes lägenheterna kontinuerligt för ett ändamål som berättigade till avdrag, när hänsyn även togs till att avdragen enligt användningen kunde delas upp i en del som berättigade till avdrag och en som inte berättigade till avdrag. Enligt 30 § i mervärdesskattelagen hade A Ab rätt att ansöka om att bli mervärdesskattskyldig för upplåtelsen av nyttjanderätten till nämnda lokaler. A hade följaktligen med stöd av 102 § i mervärdesskattelagen rätt att av den mervärdesskatt som ingick i i byggkostnaderna för dessa lägenheter dra av den andel som motsvarade A Ab:s nyttjanderätt till lägenheterna. Förhandsavgörande för tiden 1.5.2007-31.12.2008.</p>
    <p>Mervärdesskattelagen 27 § 1 mom., 28 § 1 mom., 29 § 1 mom. 3 punkten och 30 §<br/> Rådets direktiv 2006/112/EG om ett gemensamt system för mervärdesskatt artikel 135.1.1 och 135.2 samt 137.1.d och 137.2.</p>
  </dcterms:abstract>
</finlex:document>
