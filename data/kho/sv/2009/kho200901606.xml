<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200901606</dcterms:identifier>
  <finlex:ecliIdentifier>ECLI:FI:KHO:2009:T1606</finlex:ecliIdentifier>
  <dcterms:title>23.6.2009/1606 HFD:2009:63</dcterms:title>
  <dcterms:description>
    <p>
      <span>Markanvändning och byggande</span>
      <span>Ändring av detaljplan</span>
      <span>Köpcentrum</span>
      <span>Planläggningsförfarande</span>
      <span>Växelverkan</span>
      <span>Hörande</span>
      <span>Förvaltningslagen</span>
      <span>Tillämpningsområde</span>
      <span>Oskälig inskränkning eller oskälig begränsning</span>
      <span>Arrendetagare</span>
      <span>Rättsinnehavare</span>
      <span>Ägare till byggnad</span>
    </p>
  </dcterms:description>
  <finlex:registerNumber>2299, 2305 och 2312/1/08</finlex:registerNumber>
  <dcterms:issued>2009-06-23</dcterms:issued>
  <finlex:fileCopyNumber>1606</finlex:fileCopyNumber>
  <dcterms:abstract>
    <p>Stadsfullmäktige hade antagit en ändring av detaljplanen för Månsas centrum, som bland annat gjorde det möjligt att bygga ett nytt affärscentrum på stadens arrendetomter väster om Baggbölevägen och att riva den gamla köpcentrumbyggnaden öster om Baggbölevägen. På den plats där denna byggnad låg hade genom ändringen av detaljplanen anvisats plats för nya höghusbostäder samt i viss mån även för affärslokaler.</p>
    <p>Av bestämmelserna i markanvändnings- och bygglagen eller markanvändnings- eller byggförordningen framgick inte att det bolag som ägde byggnaden på planeområdet skulle höras särskilt som part i ärendet. Om växelverkan vid planläggning, som även tillgodoser behovet att höra parterna, bestäms i markanvändnings- och bygglagen. Bestämmelserna är i princip uttömmande, varför bestämmelserna i förvaltningslagen inte blir tillämpliga i kompletterande syfte. Därför skulle bestämmelsen i förvaltningslagen om hörande av parter inte tillämpas i ärendet.</p>
    <p>I den plan som stadsfullmäktige hade antagit hade man på platsen för det nuvarande köpcentret anvisat ett kvartersområde för höghusbostäder. Med sitt beslut hade fullmäktige dock inte slutligt avgjort frågan om köpcentret skulle rivas, även om planlösningen gjorde detta möjligt. Med planläggningsbeslutet hade man inte tagit ställning till det privaträttsliga förhållandet mellan markägaren och arrendetagaren, utan till denna del tillämpades den lagstiftning som gällde dessa samt arrendekontraktet. Genom ändringen av detaljplanen hade man kommit överens om olika, sinsemellan motstridiga mål för planläggningen av området, där marken huvudsakligen ägdes av staden. Att bolaget som ägde köpcentrumbyggnaden eventuellt förorsakades olägenheter om planen förverkligades var dock inte oskäligt på det sätt som avses i 54 § 3 mom. i markanvändnings- och bygglagen. Enbart den omständigheten att planeavgörandet från konkurrenssynpunkt var till förfång för rörelseidkarna kunde inte betraktas som en sådan oskälig begränsning eller oskälig olägenhet för markägaren eller någon annan rättsinnehavare som avses i nämnda lagrum. I detaljplanen kunde inte heller bestämmas vilka rörelseidkare som skulle få etablera sig på området.</p>
    <p>Markanvändnings- och bygglagen 54 § 3 mom., 62 § 1 mom., 63 § och 65 §<br/> Markanvändnings- och byggförordningen 27 och 30 §<br/> Förvaltningslagen 5 § 1 mom.</p>
    <p>Se även HFD 21.3.2005 liggare 628</p>
  </dcterms:abstract>
</finlex:document>
