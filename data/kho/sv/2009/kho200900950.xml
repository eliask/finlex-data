<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200900950</dcterms:identifier>
  <finlex:ecliIdentifier>ECLI:FI:KHO:2009:T950</finlex:ecliIdentifier>
  <dcterms:title>21.4.2009/950 HFD:2009:41</dcterms:title>
  <dcterms:description>
    <p>
      <span>Kommunalärende</span>
      <span>Tjänsteinnehavare</span>
      <span>Uppsägning</span>
      <span>Återtagning av uppsägning</span>
    </p>
  </dcterms:description>
  <finlex:registerNumber>867/1/08</finlex:registerNumber>
  <dcterms:issued>2009-04-21</dcterms:issued>
  <finlex:fileCopyNumber>950</finlex:fileCopyNumber>
  <dcterms:abstract>
    <p>A hade 10.11.2006 från 15.1.2007 sagt upp sig från sin tjänst som bildningsdirektör i en kommun. Därefter hade A återtagit sin uppsägning med ett brev som kommunstyrelsen hade fått 8.1.2007. Kommunstyrelsen hade 8.1.2007 med stöd av 11 § i kommunens förvaltningsstadga och i enlighet med A:s meddelande om uppsägning beslutat bevilja A avsked från tjänsten som bildningsdirektör. Kommunstyrelsen, som hade fått del av A:s meddelande om uppsägning 10.11.2006, hade 8.1.2007, när kommunstyrelsen behandlade ärendet, även varit informerad om att A hade återtagit sin uppsägning.</p>
    <p>A har haft rätt att säga upp sig från sin tjänst med iakttagande av uppsägningstid. En uppsägning träder i kraft när arbetsgivaren får del av den. Det beviljande av avsked som nämndes i kommunens förvaltningsstadga innebar således de facto endast att vederbörande organ antecknade uppsägningen till kännedom. Med sitt beslut hade kommunstyrelsen inte på ett bindande sätt avgjort om A:s tjänsteförhållande avslutades eller fortsatte. På motsvarande sätt hade A inte på ett för kommunen bindande sätt kunnat återta sin uppsägning, utan det hade hört till kommunens prövningsrätt att avgöra om återtagningen av uppsägningen skulle godtas eller inte. I enlighet med denna prövningsrätt hade kommunstyrelsen kunnat besluta att den inte godtar A:s återtagning av sin uppsägning, utan att A:s tjänsteförhållande avslutas på den grunden att han själv har sagt upp sig.</p>
    <p>Mynämäki kommuns förvaltningsstadga 11 § (kommunfullmäktige 16.10.2006)</p>
  </dcterms:abstract>
</finlex:document>
