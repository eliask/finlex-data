<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200902037</dcterms:identifier>
  <finlex:ecliIdentifier>ECLI:FI:KHO:2009:T2037</finlex:ecliIdentifier>
  <dcterms:title>27.8.2009/2037 HFD:2009:77</dcterms:title>
  <dcterms:description>
    <p>
      <span>Markanvändning och byggande</span>
      <span>Detaljplan</span>
      <span>Tillräcklig utredning</span>
      <span>Naturvärden</span>
      <span>Fågelfauna</span>
      <span>Fågeldirektivet</span>
    </p>
  </dcterms:description>
  <finlex:registerNumber>2358/1/08</finlex:registerNumber>
  <dcterms:issued>2009-08-27</dcterms:issued>
  <finlex:fileCopyNumber>2037</finlex:fileCopyNumber>
  <dcterms:abstract>
    <p>Stadsfullmäktige hade antagit en detaljplan, som gjorde det möjligt att betydligt förstora en båthamn som låg i den omedelbara närheten av Finnovikens bassäng och Finnobäckens mynning, som är värdefulla för fågelfaunan.</p>
    <p>Finnovikens bassäng hade inte anmälts till Europeiska unionens kommission som ett sådant särskilt skyddsområde (SPA-område) som avses i fågeldirektivet. Trots sitt obestridliga värde för fågelfaunan hade området inte heller motsvarat de kriterier som framgår av artikel 4 i fågeldirektivet och gemenskapernas domstols rättspraxis så, att det borde ha behandlats som ett SPA-område.</p>
    <p>Detaljplaneområdet var mycket litet till sin areal och markanvändningen i området eller dess omgivning hade inte reglerats med generalplan. När detaljplanen uppgjordes hade man inte tillräckligt noggrant klarlagt hur utbyggnaden av båthamnen skulle komma att påverka det värde som bassängen och mynningsområdet hade för fågelfaunan. Därför var det inte möjligt att på basis av planehandlingarna avgöra huruvida detaljplanen uppfyllde villkoren i 54 § 2 mom. och 39 § 2 mom. i markanvändnings- och bygglagen om att naturvärden ska värnas. När hänsyn dessutom togs till den betydelse som sista meningen i artikel 4.4 i fågeldirektivet har för tolkningen, hade detaljplanen till denna del inte baserat sig på sådana tillräckliga undersökningar och utredningar som förutsätts i 9 § i markanvändnings- och bygglagen.</p>
    <p>Markanvändnings- och bygglagen 9 §, 39 § 2 mom. och 54 § 2 och 4 mom.<br/> Rådets direktiv 79/409/EEG om bevarande av vilda fåglar artikel 4</p>
  </dcterms:abstract>
</finlex:document>
