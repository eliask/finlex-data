<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201702032</dcterms:identifier>
  <finlex:ecliIdentifier>ECLI:FI:KHO:2017:T2032</finlex:ecliIdentifier>
  <dcterms:title>3.5.2017/2032 HFD:2017:67</dcterms:title>
  <dcterms:description>
    <p>
      <span>Spärrmarkering</span>
      <span>Förälder som fråntagits vårdnaden</span>
      <span>Rätt att föra talan i ett ärende som gäller upphävande av spärrmarkering</span>
      <span>Rätt att ta del av uppgifter enligt tingsrät-tens beslut</span>
      <span>Adressuppgifter</span>
      <span>Bedömning av förutsättningarna för spärrmarkering vid begäran om adressuppgifter</span>
    </p>
  </dcterms:description>
  <finlex:registerNumber>2220/1/16</finlex:registerNumber>
  <dcterms:issued>2017-05-03</dcterms:issued>
  <finlex:fileCopyNumber>2032</finlex:fileCopyNumber>
  <dcterms:abstract>
    <p>Magistraten hade på ansökan av A 22.9.2014 gjort en spärrmarkering för A och A:s minderåriga barn B. A hade ensam vårdnaden om B. Spärrmarkeringen hade gjorts med stöd av den utredning som A lämnat till magistraten om det hot som B:s far C utgjorde för A och B. Innan spärrmarkeringen gjorts hade tingsrätten 3.6.2013 genom ett laga kraft vunnet avgörande beslutat att C hade rätt att av alla myndigheter få uppgifter om B.</p>
    <p>Högsta förvaltningsdomstolen ansåg att C inte hade rätt att företräda B i det ärende som gällde upphävande av spärrförbudet. Därför fastställde högsta förvaltningsdomstolen magistratens beslut att inte pröva C:s yrkande om att spärrmarkeringen skulle upphävas för B:s vidkommande.</p>
    <p>Magistraten hade med ett annat beslut prövat C:s yrkande om att få B:s adressuppgifter och med hänvisning till spärrmarkeringen avslagit yrkandet. Högsta förvaltningsdomstolen ansåg att tingsrätten med sitt beslut 3.6.2013 hade gett C en sådan rätt att få uppgifter om B som kunde jämställas med en vårdnadshavares rätt. Med hänsyn till att C inte hade hörts i samband med att spärrmarkeringen gjordes, gällde det att i det ärende som gällde C:s begäran att få B:s adressuppgifter pröva om det av grundad anledning kunde misstänkas att utlämning av B:s adressuppgifter skulle kränka B:s intressen eller rättigheter på det sätt som avses i 28 § i lagen om befolkningsdatasystemet och Befolkningsregistercentralens certifikattjänster. När det av handlingarna inte framgick omständigheter med stöd av vilka B skulle ha en i 36 § 1 mom. i nämnda lag avsedd objektivt grundad och uppenbar anledning att misstänka att hennes hälsa eller säkerhet hotades om adressuppgifterna lämnades ut till C, förelade högsta förvaltningsdomstolen magistraten att med stöd av 26 § och 28 § i lagen om befolkningsdatasystemet och Befolkningsregistercentralens certifikattjänster lämna ut de adressuppgifter till C som C begärt att få.</p>
    <p>Personuppgiftslagen 26 §</p>
    <p>Lagen om befolkningsdatasystemet och Befolkningsregistercentralens certifikattjänster 36 § 1 och 3 mom.</p>
    <p>Se även HFD 7.11.2016 liggarnummer 4671 (kort referat)</p>
  </dcterms:abstract>
</finlex:document>
