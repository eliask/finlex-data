<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201703041</dcterms:identifier>
  <finlex:ecliIdentifier>ECLI:FI:KHO:2017:T3041</finlex:ecliIdentifier>
  <dcterms:title>28.6.2017/3041 HFD:2017:106</dcterms:title>
  <dcterms:description>
    <p>
      <span>Förvaltningstvistemål</span>
      <span>Socialvårdskostnader</span>
      <span>Fördelning av kostnader mellan kommuner</span>
      <span>Boende med föräldrar som närståendevårdare</span>
      <span>Flyttning till resurserat serviceboende i annan kommun</span>
      <span>Serviceboende</span>
      <span>Utvecklingsstörd person</span>
      <span>Rätt att välja hemkommun</span>
    </p>
  </dcterms:description>
  <finlex:registerNumber>115/3/15</finlex:registerNumber>
  <dcterms:issued>2017-06-28</dcterms:issued>
  <finlex:fileCopyNumber>3041</finlex:fileCopyNumber>
  <dcterms:abstract>
    <p>A, en ung person som var utvecklingsstörd och led av ledgångsreumatism, hade 1.10.2012 från sin hemkommun C flyttat till kommunen B, där han bodde i ett resurserat serviceboende och som blev hans nya hemkommun. Den fråga som skulle avgöras var om det till följd av att A:s tidigare hemkommun varit C nu var staden D, med vilken kommunen C sammanslagits, som var den kommun som från 1.10.2012 skulle svara för kostnaderna för A:s resurserade serviceboende, eller om kostnadsansvaret från och med flyttningen hade övergått på kommunen B.</p>
    <p>Till följd av sin utvecklingsstörning och sin sjukdom kunde A inte bo självständigt i kommunen C, där han kunnat bo tillsammans med sina föräldrar genom att stöd för närståendevård beviljats. A:s stödbehov hade funnits kvar även i hans nya hemkommun B, där han hade beviljats resurserat serviceboende.</p>
    <p>Under dessa förhållanden ansåg högsta förvaltningsdomstolen att A inte hade flyttat till kommunen B i en sådan avsikt som enligt 2 § 1 mom. i lagen om hemkommun och 13 § 1 mom. 1 punkten i socialvårdslagen bedöms som sedvanlig flyttning. Det hade varit frågan om en i 16 a § i socialvårdslagen avsedd situation, där enligt 3 b § i lagen om hemkommun A:s hemkommun från 1.10.2012 hade blivit C kommun. Enligt 42 b § i socialvårdslagen hade kostnadsansvaret för serviceboendet följaktligen stannat hos A:s tidigare hemkommun C och senare genom kommunsammanslagningen hos staden D.</p>
    <p>Socialvårdslagen (710/1982) 13 § 1 mom. 1 punkten, 14 § 1 mom., 17 § 2 mom. (910/2012), 16 a § 1 mom. (1378/2010) och 42 b § (1378/2010)</p>
    <p>Lagen om hemkommun 2 § 1 mom. och 3 b § (1377/2010)</p>
  </dcterms:abstract>
</finlex:document>
