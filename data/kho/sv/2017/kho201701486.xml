<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201701486</dcterms:identifier>
  <finlex:ecliIdentifier>ECLI:FI:KHO:2017:T1486</finlex:ecliIdentifier>
  <dcterms:title>31.3.2017/1486 HFD:2017:50</dcterms:title>
  <dcterms:description>
    <p>
      <span>Beskattning av personlig inkomst</span>
      <span>Personalförmån</span>
      <span>Personalrabatt</span>
      <span>Hela personalen</span>
      <span>Affärssektor</span>
    </p>
  </dcterms:description>
  <finlex:registerNumber>1384/2/16</finlex:registerNumber>
  <dcterms:issued>2017-03-31</dcterms:issued>
  <finlex:fileCopyNumber>1486</finlex:fileCopyNumber>
  <dcterms:abstract>
    <p>A-koncernen hade tre verksamhetsområde och bedrev inom dem rörelse genom dotterbolag till det administrativa moderbolaget A Abp och underkoncerner till dessa dotterbolag. Enligt ansökan om förhandsavgörande hade koncernen för avsikt att fusionera dotterbolagen B Ab och C Ab med moderbolaget A Abp.</p>
    <p>B Ab gav sin personal personalrabatt på produkterna inom bolagets eget verksamhetsområde. Efter fusionen skulle personalen inom det verksamhetsområde där B Ab bedrev rörelse fortfarande få motsvarande personalrabatt på produkterna inom detta verksamhetsområde. A Abp:s övriga personal skulle inte komma att få denna personalrabatt. I ansökan om förhandsavgörande begärdes svar på frågan om personalförmånen skulle komma att vara skattefri enligt 69 § i inkomstskattelagen, när A Abp skulle komma att tillämpa en särskild personalrabatt för personalen inom en affärssektor som ekonomiskt, administrativt och verksamhetsmässigt skulle vara åtskild från A Abp:s övriga rörelse.</p>
    <p>Högsta förvaltningsdomstolen ansåg att begränsningen av förmånen hade motiverats med objektiva skäl. Förmånen gällde hela personalen inom affärssektorn i fråga, oberoende av den anställdas befattning. Högsta förvaltningsdomstolen ansåg att det i denna situation var fråga om en sådan skattefri förmån som avses i 69 § i inkomstskattelagen, trots att arbetsgivaren inte beviljade bolagets hela personal samma förmån. Förhandsavgörande för skatteåren 2016 och 2017. Omröstning 3 - 2.</p>
    <p>Inkomstskattelagen 69 § 1 mom. 2 punkten</p>
  </dcterms:abstract>
</finlex:document>
