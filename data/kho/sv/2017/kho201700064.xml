<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201700064</dcterms:identifier>
  <finlex:ecliIdentifier>ECLI:FI:KHO:2017:T64</finlex:ecliIdentifier>
  <dcterms:title>11.1.2017/64 HFD:2017:4</dcterms:title>
  <dcterms:description>
    <p>
      <span>Beskattning av personlig inkomst</span>
      <span>Förtäckt dividend</span>
      <span>Periodisering av inkomst</span>
      <span>Rätt skatteår</span>
      <span>Bolagslåneandel</span>
      <span>Bolagsvederlag</span>
    </p>
  </dcterms:description>
  <finlex:registerNumber>654/2/16</finlex:registerNumber>
  <dcterms:issued>2017-01-11</dcterms:issued>
  <finlex:fileCopyNumber>64</finlex:fileCopyNumber>
  <dcterms:abstract>
    <p>Delägarna i ett år 2006 bildat bostadsaktiebolag var A och hans sambo samt aktiebolaget B Ab, som i sin helhet ägdes av A. De 2000 aktier som B Ab ägde i bostadsaktiebolaget berättigade till besittning av två affärslägenheter i bolaget samt de 2200 aktier som A och hans sambo ägde till besittning av tre bostadslägenheter där. Enligt bostadsaktiebolagets bolagsordning betalade aktieägarna skötsel- och finansieringsvederlag i proportion till det antal aktier som berättigade till besittning av lägenheter i bolaget.</p>
    <p>Bolagsordningen hade 18.12.2006 ändrats så att den ena av de två affärslägenheter som B Ab ägde utan ändring i det antal aktier som delägarna ägde övergick till A:s och A:s sambos besittning som bostadslägenhet. B Ab:s andel av bolagslånet och B Ab:s bolagsvederlag förblev oförändrade. B Ab amorterade 30.4.2008 sin återstående andel av bostadslånet, 280 612,25 euro.</p>
    <p>Eftersom den andel av bostadsaktiebolagets lån som enligt bolagsordningen föll på den affärslägenhet som B Ab hade i sin besittning inte var densamma som den hade varit om andelen hade beräknats enligt lägenhetsyta, ansågs A vid en rättelse till den skattskyldighets nackdel, som gjordes 4.7.2012, ha fått en 74 571,04 euro stor förtäckt dividend av B Ab under skatteåret 2008.</p>
    <p>Högsta förvaltningsdomstolen ansåg att A under ovan nämnda omständigheter hade fått förtäckt dividend av B Ab under skatteåret 2006, inte under skatteåret 2008. Eftersom den förtäckta dividenden inte kunde beskattas som A:s inkomst för skatteåret 2008, upphävdes den rättelse av beskattningen till A:s nackdel som gjorts i beskattningen för skatteåret 2008.</p>
    <p>Inkomstskattelagen 110 § 1 och 2 mom.</p>
    <p>Lagen om beskattningsförfarande 56 § 1 mom.</p>
  </dcterms:abstract>
</finlex:document>
