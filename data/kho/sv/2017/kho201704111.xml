<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201704111</dcterms:identifier>
  <finlex:ecliIdentifier>ECLI:FI:KHO:2017:T4111</finlex:ecliIdentifier>
  <dcterms:title>28.8.2017/4111 HFD:2017:137</dcterms:title>
  <dcterms:description>
    <p>
      <span>Utlänningsärende</span>
      <span>Internationellt skydd</span>
      <span>Prövning av uppehållstillstånd på annan grund</span>
      <span>Helhetsbedömning vid avlägsnande ur landet</span>
      <span>Familjeband</span>
      <span>Band till Finland</span>
      <span>Barnets bästa</span>
    </p>
  </dcterms:description>
  <finlex:registerNumber>565/4/17</finlex:registerNumber>
  <dcterms:issued>2017-08-28</dcterms:issued>
  <finlex:fileCopyNumber>4111</finlex:fileCopyNumber>
  <dcterms:abstract>
    <p>A hade tillsammans med sin hustru B och deras gemensamma barn födda år 2007 och 2009 ansökt om internationellt skydd i Finland. A och B hade under sin vistelse i Finland flyttat isär på grund av söndring i förhållandet. Migrationsverket hade avslagit A:s ansökan om internationellt skydd och avvisat honom till Afghanistan. Samma dag hade Migrationsverket godkänt B:s och barnens ansökan och beviljat dem asyl. Förvaltningsdomstolen hade på besvär av A ansett att A hade fasta band till Finland, upphävt Migrationsverkets beslut och återvisat ärendet till Migrationsverket för ny prövning.</p>
    <p>I ärendet skulle på besvär av Migrationsverket avgöras om A skulle beviljas uppehållstillstånd enligt 52 § i utlänningslagen av individuella mänskliga orsaker på grund av sina barn som erhållit internationellt skydd i Finland. Vidare skulle det avgöras om A hade kunnat avvisas till Afghanistan.</p>
    <p>Högsta förvaltningsdomstolen hänvisade till motiveringarna i årsboksbeslutet HFD 2014:24 och i regeringens proposition RP 28/2003 rd gällande 52 § i utlänningslagen och konstaterade att uppehållstillstånd på grund av familjeband är avsett att sökas med en separat ansökan jämte den utredning som behövs för att fatta beslut i ärendet. Meningen har varit att 52 § i utlänningslagen skulle tillämpas endast i exceptionella fall då grunden för uppehållstillståndet är band som knutits till Finland. Ett uppehållstillstånd på grundval av familjeband i enlighet med stadgandena i 4 kap. i utlänningslagen är tillämpligt i det aktuella fallet där den familjemedlem som ansöker om uppehållstillstånd har anlänt till Finland som asylsökande tillsammans med anknytningspersonen. A:s rätt att få uppehållstillstånd på grund av sina barn som vistas här, är avsedd att avgöras i ett separat förfarande och han skulle inte beviljas uppehållstillstånd av individuella mänskliga orsaker enligt 52 § i utlänningslagen på de grunder han framfört i sin ansökan om internationellt skydd. Förvaltningsdomstolens beslut upphävdes till den del Migrationsverkets beslut hade upphävts och slutresultatet i Migrationsverkets beslut sattes i kraft till denna del.</p>
    <p>A hade i ärendet särskilt vädjat till sina barns bästa. Den utredning som erhållits om A:s förhållande till sina barn var motstridig. Med beaktande av att barnen och deras mor hade beviljats uppehållstillstånd i Finland förelåg inga skäl att bedöma beslutet gällande A:s uppehållstillstånd på annat sätt på grund av barnens bästa.</p>
    <p>Barnens bästa och de band till Finland som A hade fått skulle beaktas i den helhetsbedömning som enligt 146 § i utlänningslagen skulle göras gällande avvisningen. Då ärendet prövades som helhet och särskilt med beaktande av att A inte ens hade ansökt om uppehållstillstånd på grund av familjeband upphävdes förvaltningsdomstolens beslut även till den del Migrationsverkets beslut att avvisa A hade upphävts.</p>
    <p>Utlänningslagen 40 § 3 mom., 52 § 1 mom., 94 § 1 och 3 mom., 98 § 4 mom., 146 § 1 mom. och 148 § 2 mom.</p>
    <p>Se även HFD 2014:24</p>
  </dcterms:abstract>
</finlex:document>
