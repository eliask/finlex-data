<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201702531</dcterms:identifier>
  <finlex:ecliIdentifier>ECLI:FI:KHO:2017:T2531</finlex:ecliIdentifier>
  <dcterms:title>31.5.2017/2531 HFD:2017:91</dcterms:title>
  <dcterms:description>
    <p>
      <span>Djurskydd</span>
      <span>Tillsyn</span>
      <span>Förbud och förelägganden</span>
      <span>Anmälan till regionförvaltningsverket</span>
      <span>Yrkesmässigt eller annars storskaligt hållande av sällskaps- eller hobbydjur</span>
      <span>Hästhållning</span>
      <span>Anmälan om var djur förvaras</span>
    </p>
  </dcterms:description>
  <finlex:registerNumber>4458/1/16</finlex:registerNumber>
  <dcterms:issued>2017-05-31</dcterms:issued>
  <finlex:fileCopyNumber>2531</finlex:fileCopyNumber>
  <dcterms:abstract>
    <p>Vid en djurskyddsinspektion verkställd av regionsförvaltningsverket hade man observerat att hästar som tidigare hållits där A höll sina hästar nu hade flyttats till en för regionförvaltningsverket okänd plats. Regionförvaltningsverket hade därför med stöd av 42 § 1 mom. i djurskyddslagen förelagt A att vid hot om vite anmäla var hästarna förvarades.</p>
    <p>Högsta förvaltningsdomstolen hade att ta ställning till om A hade brutit mot djurskyddslagen eller en med stöd av djurskyddslagen given bestämmelse när A inte hade anmält var hästarna förvarades samt att ta ställning till om regionförvaltningsverket med stöd av 42 § 1 mom. i djurskyddslagen hade kunnat förelägga A att anmäla förvaringsplatserna.</p>
    <p>Enligt 24 § 1 mom. i djurskyddslagen ska den som yrkesmässigt eller annars storskaligt håller sällskaps- eller hobbydjur göra en anmälan om detta till regionförvaltningsverket. Enligt 26 § 4 mom. i djurskyddsförordningen, där den verksamhet som avses i nämnda 24 § definieras, anses som yrkesmässig eller annars storskalig djurhållning i allmänhet att man håller minst sex fullvuxna hästdjur. Enligt regionförvaltningsverket hade antalet hästar som A hållit vid olika inspektioner varierat mellan 6 och 15 hästar. Följaktligen hade A:s verksamhet varit sådan i 24 § i djurskyddslagen avsedd storskalig verksamhet som borde ha anmälts till regionförvaltningsverket. A hade inte gjort någon anmälan om inledande, väsentlig förändring eller avslutande av verksamheten.</p>
    <p>Eftersom A bedrev anmälningspliktig verksamhet, hade A för att tillsyn över djurskyddet skulle vara möjlig varit skyldig att föra en i 26 § i djurskyddslagen avsedd förteckning över de djur som verksamheten omfattade, på begäran visa upp förteckningen för tillsynsmyndigheten samt i enlighet med vad som förutsätts i 27 § 1 mom. 5 punkten i djurskyddsförordningen även anmäla var verksamheten bedrivs. Trots att A inte hade gjort föreskriven anmälan till regionförvaltningsverket, borde A på begäran ha meddelat den myndighet som utövade tillsyn över djurskyddet var hästarna förvarades. När A hade vägrat att göra detta, hade regionförvaltningsverket med stöd av 42 § 1 mom. i djurskyddslagen kunnat förelägga A att anmäla var hästarna förvarades och förena föreläggandet med vite.</p>
    <p>Djurskyddslagen 24, 26 och 42 §</p>
    <p>Djurskyddsförordningen 26 och 27 §</p>
    <p>Se även HFD 2017:90</p>
  </dcterms:abstract>
</finlex:document>
