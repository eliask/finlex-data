<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201704639</dcterms:identifier>
  <finlex:ecliIdentifier>ECLI:FI:KHO:2017:T4639</finlex:ecliIdentifier>
  <dcterms:title>22.9.2017/4639 HFD:2017:148</dcterms:title>
  <dcterms:description>
    <p>
      <span>Utlänningsärende</span>
      <span>Internationellt skydd</span>
      <span>Ny skyddsgrund</span>
      <span>Tidpunkt då skyddsgrunden framfördes</span>
      <span>Sexuell läggning</span>
      <span>Bedömning av en asylsökandes trovärdighet</span>
      <span>Muntlig förhandling</span>
    </p>
  </dcterms:description>
  <finlex:registerNumber>4072/4/16</finlex:registerNumber>
  <dcterms:issued>2017-09-22</dcterms:issued>
  <finlex:fileCopyNumber>4639</finlex:fileCopyNumber>
  <dcterms:abstract>
    <p>Högsta förvaltningsdomstolen skulle bland annat avgöra när bedömningen av en asylsökandes trovärdighet förutsätter muntlig förhandling i förvaltningsdomstolen då sökanden först i besvärsskedet har åberopat sexuell läggning som grund för sin ansökan om internationellt skydd.</p>
    <p>Den irakiske asylsökanden A hade i förvaltningsdomstolen vid sidan av vad han tidigare framfört i Migrationsverket som ny skyddsgrund åberopat att han haft sexuellt umgänge även med män och han hade fått ett hotbrev som innehöll en hänvisning till detta. I sin asylintervju hade han uttryckligen nekat uppgiften.</p>
    <p>Förvaltningsdomstolen hade avslagit ändringssökandens begäran om muntlig förhandling som uppenbart onödig. Enligt skälen till förvaltningsdomstolens beslut har trovärdigheten i berättelsen minskat på grund av att asylsökanden först i förvaltningsdomstolen åberopat homosexualitet som skyddsgrund samt diskrepansen mellan asylintervjun och det som framförts i förvaltningsdomstolen.</p>
    <p>Högsta förvaltningsdomstolen konstaterade att en asylsökande primärt redan i ansökningsskedet kan förutsättas uppge alla grunder för sin ansökan om internationellt skydd. Senare under domstolsprocessen åberopade skyddsgrunder och deras trovärdighet avgörs enskilt. Det räcker inte med endast ett påstående utan precis som i ansökningsskedet måste påståendet grundas med personlig utredning. Därutöver ska ett godtagbart skäl uppges till varför någon betydande omständighet inte i ett tidigare skede har förts fram.</p>
    <p>I detta fall hade ändringssökanden motiverat varför han inte hade åberopat sin homosexualitet i asylintervjun och varför han då uttryckligen nekat den. Han har ännu i högsta förvaltningsdomstolen utökat sin berättelse med personliga uppgifter om sina sexuella och andra förhållanden och med tilläggsinformation om varför han inte i asylintervjun berättade om sin sexuella läggning.</p>
    <p>Högsta förvaltningsdomstolen ansåg att endast tidpunkten för när sökanden åberopat sin homosexualitet eller det att han nekat den i asylintervjun inte i detta fall kunde ges en sådan betydelse som ledde till att ändringssökandens berättelse inte skulle anses trovärdig. En bedömning av asylsökandens personliga trovärdighet hade förutsatt en muntlig förhandling och personligt hörande av ändringssökanden. Förvaltningsdomstolen borde inte ha avslagit yrkandet om muntlig förhandling. Förvaltningsdomstolens beslut upphävdes och ärendet återvisades till förvaltningsdomstolen för muntlig förhandling och ny prövning.</p>
    <p>Finlands grundlag 9 § 4 mom.</p>
    <p>Europeiska människorättskonventionen 3 art.</p>
    <p>Europeiska unionens stadga om de grundläggande rättigheterna 18 och 19 art.</p>
    <p>Direktiv 2013/33/EU om normer för mottagande av personer som ansöker om internationellt skydd 46 art.</p>
    <p>Direktiv 2011/95/EU om normer för när tredjelandsmedborgare eller statslösa personer ska anses berättigade till internationellt skydd, för en enhetlig status för flyktingar eller personer som uppfyller kraven för att betecknas som subsidiärt skyddsbehövande, och för innehållet i det beviljade skyddet 4 art.</p>
    <p>Utlänningslagen 87 § 1 mom., 87 a § 1 mom., 87 b §, 88 § 1 mom., 88 a § (323/2009) 1 mom., 88 e § och 147 §</p>
    <p>Förvaltningsprocesslagen 33 §, 37 § 1 mom. och 38 § 1 mom.</p>
  </dcterms:abstract>
</finlex:document>
