<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201700231</dcterms:identifier>
  <finlex:ecliIdentifier>ECLI:FI:KHO:2017:T231</finlex:ecliIdentifier>
  <dcterms:title>25.1.2017/231 HFD:2017:12</dcterms:title>
  <dcterms:description>
    <p>
      <span>Offentlig upphandling</span>
      <span>Besvärsrätt</span>
      <span>Part</span>
      <span>Rättsligt intresse</span>
      <span>Företag i branschen</span>
      <span>Prövning av besvär</span>
      <span>Betydelsen av att anbud inte lämnats in</span>
      <span>Anbudsförfrågan som föremål för ändringssökande</span>
    </p>
  </dcterms:description>
  <finlex:registerNumber>3255/3/14 och 3463/3/14</finlex:registerNumber>
  <dcterms:issued>2017-01-25</dcterms:issued>
  <finlex:fileCopyNumber>231</finlex:fileCopyNumber>
  <dcterms:abstract>
    <p>En upphandlande enhet hade med en 20.8.2012 publicerad anbudsförfrågan begärt anbud om energiåtervinning av källsorterat kommunalt avfall. Upphandlingsbeslutet hade fattats 12.10.2012 och upphandlingskontraktet slutits 12.11.2012.</p>
    <p>Ett företag i branschen, A, som inte hade deltagit i ovan nämnda anbudsförfarande, överklagade 5.12.2012 förvaltningsförfarandet hos marknadsdomstolen. Enligt besvären hade A diskriminerats och hindrats att delta i anbudsförfarandet genom att det i anbudsförfrågan krävdes att anbudsgivarna skulle ha ett miljötillstånd som vunnit laga kraft. Marknadsdomstolen prövade A:s besvär och avslog dem.</p>
    <p>Bolaget A överklagade marknadsdomstolens beslut hos högsta förvaltningsdomstolen till den del som marknadsdomstolen hade avslagit bolagets besvär och upphandlingsenheten till den del som dess yrkande om ersättning av rättegångskostnader hade avslagits.</p>
    <p>Högsta förvaltningsdomstolen hade först att avgöra om bolaget A skulle anses ha haft partsställning i ärendet trots att bolaget inte hade gett in något anbud i anbudsförfarandet och om marknadsdomstolen borde ha prövat A:s besvär eller inte.</p>
    <p>Högsta förvaltningsdomstolen konstaterade att en leverantör som är intresserad av att delta i ett anbudsförfarande ska ha möjlighet att söka ändring i en anbudsförfrågan som leverantören anser diskriminerande, även i en situation där leverantören inte har deltagit i anbudsförfarandet och lämnat in något anbud. För att bevara sin rätt att söka ändring borde bolaget A dock ha överklagat villkoren i den anbudsförfrågan som bolaget ansåg vara diskriminerande redan efter att anbudsförfrågan publicerats, och således tidigare än 5.12.2012, då upphandlingsbeslutet redan hade fattats och även upphandlingskontraktet hade slutits.</p>
    <p>Bolaget A skulle inte betraktas som en sådan part i ärendet som avses i 85 § 1 mom. i lagen om offentlig upphandling (348/2007). Marknadsdomstolen borde således ha avvisat A:s besvär och inte prövat dem. Högsta förvaltningsdomstolen upphävde och undanröjde marknadsdomstolens beslut.</p>
    <p>Lagen om offentlig upphandling (348/2007) 85 § 1 mom. och 86 § 1</p>
  </dcterms:abstract>
</finlex:document>
