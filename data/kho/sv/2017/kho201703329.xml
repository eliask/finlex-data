<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201703329</dcterms:identifier>
  <finlex:ecliIdentifier>ECLI:FI:KHO:2017:T3329</finlex:ecliIdentifier>
  <dcterms:title>5.7.2017/3329 HFD:2017:115</dcterms:title>
  <dcterms:description>
    <p>
      <span>Kommunalärende</span>
      <span>Arrende av byggplats för fritidsbostad</span>
      <span>Förnyande av arrendekontrakt</span>
      <span>Bestämningsgrund för arrendeavgift</span>
      <span>Avsteg från gängse prisnivå</span>
      <span>Fullmäktiges prövningsrätt</span>
    </p>
  </dcterms:description>
  <finlex:registerNumber>3840/3/15 och 3888/3/15</finlex:registerNumber>
  <dcterms:issued>2017-07-05</dcterms:issued>
  <finlex:fileCopyNumber>3329</finlex:fileCopyNumber>
  <dcterms:abstract>
    <p>Stadsfullmäktige i X hade 25.6.2012 beslutat att se över villkoren för upplåtelse av byggplatser för fritidsbostäder och då beslutat bland annat att i nya arrendeavtal skulle det så kallade basarrendet bestå av en arealbaserad del och en korrektionsfaktor, vars storlek varierade beroende på byggplatsen. Förvaltningsdomstolen upphävde stadsfullmäktiges beslut och ansåg att stadsfullmäktige i sitt beslut om villkoren för upplåtelse av byggplatser för fritidsbostäder utan godtagbar grund hade beslutat om en på ett uppenbart sätt från den gängse prisnivån avvikande lägre arrendenivå och så utövat sin prövningsrätt för ett annat syfte än vad den enligt lag kunde utövas till och således överskridit sin behörighet.</p>
    <p>Av handlingarna framgick att staden innan stadsfullmäktige fattade beslutet hade försökt utreda den gängse arrendenivån för byggplatser för fritidsbostäder. Detta hade dock visat sig svårt, då utredningen visade att det på fritidsbostadsmarknaden knappast alls fanns någon jämförbar arrendemarknad, varför det inte var möjligt att bestämma den absoluta gängse arrendenivån. Det var således inte möjligt att entydigt konstatera att arrendenivån i fullmäktiges beslut på ett uppenbart sätt skiljde sig från den gängse arrendenivån.</p>
    <p>Högsta förvaltningsdomstolen konstaterade att det var frågan om att förnya gamla arrendeavtal. Enligt den tillgängliga utredningen innebar fullmäktiges beslut en höjning av arrendenivån med flera hundra procent. Med hänsyn till dessa omständigheter skulle fullmäktige anses ha fattat sitt beslut inom ramen för sin prövningsrätt till den del som fullmäktige i sitt beslut om upplåtelse av byggplatser för fritidsbostäder hade beslutat om en arrendenivå som möjligen i någon mån skiljde sig från den gängse arrendenivån. Högsta förvaltningsdomstolen upphävde förvaltningsdomstolens beslut till den del som förvaltningsdomstolen hade upphävt stadsfullmäktiges beslut 25.6.2012 och avslog de besvär över stadsfullmäktiges beslut som anförts i förvaltningsdomstolen. I saken var dessutom frågan om bland annat positiv särbehandling av ålderstigna arrendetagare.</p>
    <p>Kommunallagen (365/1995) 2 § 1 mom. och 90 § 2 mom.</p>
  </dcterms:abstract>
</finlex:document>
