<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201703341</dcterms:identifier>
  <finlex:ecliIdentifier>ECLI:FI:KHO:2017:T3341</finlex:ecliIdentifier>
  <dcterms:title>5.7.2017/3341 HFD:2017:116</dcterms:title>
  <dcterms:description>
    <p>
      <span>Inkomstbeskattning</span>
      <span>Beskattningsförfarande</span>
      <span>En skattskyldigs deklarationsskyldighet</span>
      <span>Rättelse av beskattning till den skattskyldighets nackdel</span>
      <span>Tillämplig bestämmelse</span>
      <span>Skydd för berättigade förväntningar</span>
      <span>Myndighetens praxis</span>
    </p>
  </dcterms:description>
  <finlex:registerNumber>2212/2/15</finlex:registerNumber>
  <dcterms:issued>2017-07-05</dcterms:issued>
  <finlex:fileCopyNumber>3341</finlex:fileCopyNumber>
  <dcterms:abstract>
    <p>A hade av en släktfond beviljats stipendier, som A deklarerat under två på varandra följande skatteår före de skatteår som besvären gällde, det vill säga skatteåren 2011 och 2012. Deklarationen hade skett så att A till den uppgift om skattepliktiga inkomster som funnits i A:s förhandsifyllda skattedeklarationer hade lagt till stipendiebeloppen och i den ruta på deklarationsblanketten som är avsedd för tilläggsuppgifter hade preciserat uppgifterna genom att anteckna utbetalaren av stipendiet. Vid beskattningarna för skatteåren 2009 och 2010 hade skatteförvaltningen verkställt beskattningen med en sådan avvikelse från uppgifterna i A:s skattedeklaration att de stipendiebelopp som A hade deklarerat inte hade räknats till A:s skattepliktiga inkomster i den ordinarie beskattningen.</p>
    <p>I sina skattedeklarationer för skatteåren 2011 och 2012 hade A inte länge deklarerat de stipendier som A mottagit för dessa skatteår. Enligt ett beslut med årsboksnumret HFD 2013:156 som högsta förvaltningsdomstolen hade meddelat en annan person, var stipendier ur nämnda släktfond skattepliktig förvärvsinkomst. Trots detta hade Skatteförvaltningen inte verkställt rättelse av beskattningen till A:s nackdel och motiverat de beslut som den fattat 19.12.2013 med en hänvisning till 56 § 2 mom. i lagen om beskattningsförfarande. Högsta förvaltningsdomstolen ansåg att eftersom stipendierna inte hade deklarerats i skattedeklarationen, skulle i fråga om rättelse av beskattningen till den skattskyldiges nackdel tillämpas 56 § 4 mom. i lagen om beskattningsförfarande, oberoende av om A hade förfarit klandervärt genom att underlåta att deklarera stipendierna eller inte.</p>
    <p>Beskattningen av de stipendier som det var frågan om skulle anses ha lämnat rum för tolkning ännu när A lämnat sina skattedeklarationer för skatteåren 2010 och 2011. A skulle anses ha handlat i god tro genom att i enlighet med Skatteförvaltningens praxis inte deklarera stipendierna i sina skattedeklarationer. Eftersom i målet inte hade framgått några sådana i 26 § 2 mom. i lagen om beskattningsförfarande avsedda särskilda skäl att ärendet ändå borde ha avgjorts till A:s nackdel, skulle A beviljas skydd för berättigade förväntningar. Förvaltningsdomstolens beslut upphävdes och de verkställda beskattningarna sattes i kraft.</p>
    <p>Skatteåren 2011 och 2012.</p>
    <p>Inkomstskattelagen 29 § 1 mom. och 82 § 1 mom. 1 punkten</p>
    <p>Lagen om beskattningsförfarande 7 § 1 mom., 26 § 2 mom. (1079/2005) och 56 § (1079/2005)</p>
  </dcterms:abstract>
</finlex:document>
