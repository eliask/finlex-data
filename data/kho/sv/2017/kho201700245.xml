<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201700245</dcterms:identifier>
  <finlex:ecliIdentifier>ECLI:FI:KHO:2017:T245</finlex:ecliIdentifier>
  <dcterms:title>25.1.2017/245 HFD:2017:15</dcterms:title>
  <dcterms:description>
    <p>
      <span>Idkande av godstrafik</span>
      <span>EG:s förordning om trafikidkare</span>
      <span>Tilläggskrav enligt godstrafiklagen</span>
      <span>Försummelse att betala skatter och avgifter</span>
      <span>Återkallande av tillstånd</span>
    </p>
  </dcterms:description>
  <finlex:registerNumber>222/2/16</finlex:registerNumber>
  <dcterms:issued>2017-01-25</dcterms:issued>
  <finlex:fileCopyNumber>245</finlex:fileCopyNumber>
  <dcterms:abstract>
    <p>NTM-centralen hade med stöd av 8 § 1 mom. 4 punkten i lagen om kommersiell godstrafik på väg (godstrafiklagen) permanent återkallat A Kb:s trafiktillstånd. Anledningen till återkallandet hade varit förfallna skatter och skulder som var föremål för indrivning genom utsökning. Enligt EG:s förordning för trafikidkare ska trafikidkaren uppfylla bland annat förordningens krav avseende ekonomiska resurser. Enligt förordningen får medlemsstaterna utöver kraven i förordningen införa ytterligare krav för trafikidkarna, förutsatt att kraven är proportionella och icke-diskriminerande.</p>
    <p>Kravet i 8 § 1 mom. 4 punkten i godstrafiklagen om att trafikidkaren inte tillåts ha andra än obetydliga försummade skyldigheter som hänför sig till skatter eller andra i lagrummet avsedda betalningar skulle betraktas som ett sådant proportionellt och icke-diskriminerande tilläggskrav som EG:s förordning om trafikidkare tillåter. NTM-centralen hade kunnat grunda sitt beslut enbart på nämnda lagrum och det saknade betydelse i saken huruvida A Kb uppfyllde de krav på ekonomiska resurser om vilka bestäms i artikel 7.1 i EG:s förordning om trafikidkare.</p>
    <p>Europaparlamentets och rådets förordning (EG) nr 1071/2009 om gemensamma regler beträffande de villkor som ska uppfyllas av personer som bedriver yrkesmässig trafik och om upphävande av rådets direktiv 96/26/EG artiklarna 1, 3.1.c, 3.2, 7.1, 13.1.c och 13.3</p>
    <p>Lagen om kommersiell godstransport på väg 8 § 1 mom. 1 och 4 punkten, 13 § 1 mom., 20 § 2 mom. 1 punkten och 21 a § 1 och 2 mom.</p>
  </dcterms:abstract>
</finlex:document>
