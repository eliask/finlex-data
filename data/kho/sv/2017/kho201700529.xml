<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201700529</dcterms:identifier>
  <finlex:ecliIdentifier>ECLI:FI:KHO:2017:T529</finlex:ecliIdentifier>
  <dcterms:title>10.2.2017/529 HFD:2017:22</dcterms:title>
  <dcterms:description>
    <p>
      <span>Lagen om utsläppshandel</span>
      <span>Utsläppshandelsdirektivet</span>
      <span>Kommissionens beslut 2013/448/EU och 2011/278/EU</span>
      <span>Beslutens ogiltighet</span>
      <span>Gratis tilldelning av utsläppsrätter</span>
      <span>Sektorövergripande korrigeringsfaktor</span>
      <span>Utsläppstak</span>
      <span>Anläggningsbegreppet</span>
      <span>Koldioxidläckagesektor</span>
      <span>Förhandsavgörande av unionens domstol</span>
      <span>Begränsning av en doms verkningar i tiden</span>
    </p>
  </dcterms:description>
  <finlex:registerNumber>788, 789, 790 och 826/1/14</finlex:registerNumber>
  <dcterms:issued>2017-02-10</dcterms:issued>
  <finlex:fileCopyNumber>529</finlex:fileCopyNumber>
  <dcterms:abstract>
    <p>Högsta förvaltningsdomstolen hade att avgöra om arbets- och näringsministeriets beslut om antalet utsläppsrätter som tilldelades gratis för handelsperioden 2013 - 2020 stod i strid med lagen om utsläppshandel och utsläppshandelsdirektivet. I besvären ansåg man att de beslut av kommissionen som arbets- och näringsministeriet hade tillämpat hade varit ogiltiga. Ministeriet skulle därför inte ha fått tillämpa kommissionens beslut 2013/448/EU så att en i beslutet avsedd sektorövergripande korrigeringsfaktor tillämpades på ändringssökandenas anläggningar. Enligt ändringssökandenas åsikt hade kommissionens beslut fattats med iakttagande av ett felaktigt förfarande och fel hade skett även i fråga om hur industrins utsläppstak hade bestämts, industrins restgaser beaktats samt begreppet anläggning tolkats. En i kommissionens beslut avsedd sektorövergripande korrigeringsfaktor skulle inte alls ha fått tillämpas för koldioxidläckagesektorn.</p>
    <p>Enligt den dom (målet C-506/14) som unionens domstol meddelade med anledning av högsta förvaltningsdomstolens begäran om förhandsavgörande var artikel 4 och bilaga II till kommissionens beslut 2013/448/EU ogiltiga. Vid prövningen av de övriga frågorna i begäran hade inte framkommit omständigheter som kunde påverka giltigheten av det andra beslut av kommissionen som nämndes i begäran, det vill säga beslutet 2011/278/EU. Unionens domstol hade begränsat verkningarna av ogiltigförklaringen för det första så att ogiltigförklaringen inte har några verkningar förrän efter utgången av en period på tio månader från det att domen 28.4.2016 avkunnades i målet Borealis Polyolefine m.fl. (de förenade målen C-191/14 m.fl.), för att kommissionen skulle kunna vidta nödvändiga åtgärder, och för det andra så att de åtgärder som vidtas under denna period på grundval av de ogiltigförklarade bestämmelserna inte kan ifrågasättas.</p>
    <p>Efter att ha fått svar på sin begäran av unionens domstol avslog högsta förvaltningsdomstolen de besvär som anförts över arbets- och näringsministeriets beslut. Med hänsyn till unionens domstols dom, hur domens verkningar begränsats i fråga om den tidpunkt från vilken verkningarna gäller, den omständigheten att arbets- och näringsministeriet i enlighet med 21 § 3 mom. 3 punkten och 25 § 1 mom. i lagen om utsläppshandel skulle tillämpa den sektorövergripande korrigeringsfaktorn när den fattade sitt överklagade beslut, samt de besvärsgrunder som bolagen anfört, var arbets- och näringsministeriets beslut inte lagstridigt på det sätt som avses i 7 § 1 mom. i förvaltningsprocesslagen. I besvären hade inte heller anförts andra grunder med anledning av vilka ministeriets beslut borde ha ansetts lagstridigt.</p>
    <p>Lagen om utsläppshandel 2 § 1 mom. 2, 5 och 26 punkten, 6 § 1 mom. 20 punkten samt 18 - 21, 24 och 25 §</p>
    <p>Förvaltningsprocesslagen 7 § (586/1996) 1 mom.</p>
    <p>Europaparlamentets och rådets direktiv 2003/87/EG om ett system för handel med utsläppsrätter för växthusgaser inom gemenskapen och om ändring av rådets direktiv 96/61/EG, sådant som direktivet 2003/87/EG lyder ändrat genom Europaparlamentets och rådets direktiv 2009/29/EG om ändring av direktiv 2003/87/EG i avsikt att förbättra och utvidga gemenskapssystemet för handel med utsläppsrätter för växthusgaser (utsläppshandelsdirektivet) artikel 3 led e och led u, första stycket i artikel 9, artikel 9a.1, artikel 10a.1, 10a.2, 10a.4, 10a.5 och 10a.12 samt artikel 23.3</p>
    <p>Kommissionens beslut 2011/278/EU om fastställande av unionstäckande övergångsbestämmelser för harmoniserad gratis tilldelning av utsläppsrätter enligt artikel 10a i Europaparlamentets och rådets direktiv 2003/87/EG</p>
    <p>Kommissionens beslut 2013/448/EU om nationella genomförandeåtgärder för övergångsutdel-ningen av gratis utsläppsrätter för växthusgaser i enlighet med artikel 11.3 i Europaparlamentets och rådets direktiv 2003/87/EG</p>
    <p>Kommissionens beslut (EU) 2017/126 om ändring av beslut 2013/448/EU vad gäller faststäl-lande av en enhetlig, sektorsövergripande korrigeringsfaktor i enlighet med artikel 10a i Europaparlamentets och rådets direktiv 2003/87/EG</p>
    <p>Unionens domstols dom i målet C-506/14 Yara Suomi Oy m.fl.</p>
    <p>Se HFD 2014:163</p>
  </dcterms:abstract>
</finlex:document>
