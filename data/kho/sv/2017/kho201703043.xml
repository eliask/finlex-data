<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201703043</dcterms:identifier>
  <finlex:ecliIdentifier>ECLI:FI:KHO:2017:T3043</finlex:ecliIdentifier>
  <dcterms:title>28.6.2017/3043 HFD:2017:108</dcterms:title>
  <dcterms:description>
    <p>
      <span>Förvaltningstvistemål</span>
      <span>Socialvårdskostnader -- Fördelning av socialvårdskostnader mellan kommuner</span>
      <span>Hastigt insjuknande</span>
      <span>Rätt att välja hemkommun</span>
      <span>Person som redan tidigare bott i två kommuner</span>
      <span>Ersättning av kostnader för boendeservice</span>
    </p>
  </dcterms:description>
  <finlex:registerNumber>3730/3/15</finlex:registerNumber>
  <dcterms:issued>2017-06-28</dcterms:issued>
  <finlex:fileCopyNumber>3043</finlex:fileCopyNumber>
  <dcterms:abstract>
    <p>Innan B i september 2013 drabbats av en hjärninfarkt hade han vistats och arbetat i både X:s stad och Z:s stad och hade också haft bostad i vardera staden. I Z stad hade B bott tillsammans med sin flickvän. Före infarkten hade B inte i X:s stad haft behov av serviceboende eller motsvarande andra tjänster. Efter infarkten hade B 1.10.2013, medan han var intagen på sjukhus i Z stad, gjort en flyttningsanmälan till befolkningsregistret om att han flyttade till sin flickväns adress i Z stad. B hade från 1.8.2014 bott i ett resurserat boende i ett servicehus i Z stad. Under dessa förhållanden ansågs B:s hemkommun vid en sammantagen bedömning och med beaktande av B:s egen uppfattning ha ändrats så att den från 1.10.2013 var Z stad.</p>
    <p>Kostnaderna för B:s serviceboende och stödtjänster för boendet, vilka Z stad yrkat att X stad skulle ersätta från 28.1.2014 framöver, var inte kostnader som uppstått i en sådan situation som avses i 16 a och 42 a § i socialvårdslagen och där kostnadsansvaret enligt 42 b § (710/1982) i socialvårdslagen stannar hos den tidigare hemkommunen. Det var frågan om socialservice som avses i 13 § 1 mom. 1 punkten i socialvårdslagen och för vilken B:s nya hemkommun Z var ansvarig. Följaktligen kunde X stad inte åläggas att ersätta Z stad för de kostnader som sistnämnda stad haft för B:s boendeservice.</p>
    <p>Socialvårdslagen (710/1982) 13 § 1 mom. 1 punkten, 14 § 1 mom., 15 § 1 mom., 17 § 1 mom., 16 a § 1 mom. (1378/2010) samt 42 a och 42 b § (1378/2010)</p>
    <p>Lagen om hemkommun 2 § 1 och 2 mom. och 3 § 2 mom.</p>
  </dcterms:abstract>
</finlex:document>
