<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201706543</dcterms:identifier>
  <finlex:ecliIdentifier>ECLI:FI:KHO:2017:T6543</finlex:ecliIdentifier>
  <dcterms:title>19.12.2017/6543 HFD:2017:195</dcterms:title>
  <dcterms:description>
    <p>
      <span>Arvsbeskattning</span>
      <span>Beskattning av personlig inkomst</span>
      <span>Förhandsavgörande</span>
      <span>Placeringsbundet kapitaliseringsavtal</span>
      <span>Arvsbeskattningsvärde</span>
      <span>Gängse värde</span>
      <span>Kalkylerad skatteskuld</span>
      <span>Återköp</span>
      <span>Kapital</span>
      <span>Avkastning</span>
    </p>
  </dcterms:description>
  <finlex:registerNumber>629/2/16 och 630/2/16</finlex:registerNumber>
  <dcterms:issued>2017-12-19</dcterms:issued>
  <finlex:fileCopyNumber>6543</finlex:fileCopyNumber>
  <ecli>ECLI:FI:KHO:</ecli>
  <dcterms:abstract>
    <p>I A:s kvarlåtenskap hade ingått bland annat ett av Livförsäkringsbolaget B meddelat placeringsbundet kapitaliseringsavtal. A hade under sin livstid för avtalet betalat 1 488 323,57 euro i försäkringspremier. Avkastningen av de placeringar som gjorts med stöd av avtalet hade på A:s dödsdag kunnat beräknas till 609 953,31 euro och avtalets återköpsvärde var 2 098 276,88 euro.</p>
    <p>På ansökan av A:s dödsbo hade Skatteförvaltningen meddelat förhandsavgöranden för arvs- och inkomstbeskattningen. Enligt förhandsavgörandet för arvsbeskattningen skulle vid arvsbeskattningen efter A som kapitaliseringsavtalets värde betraktas avtalets återköpsvärde minskat med den kalkylerade inkomstskatteskulden på avkastningen, eller 1 897 892,29 euro. Beträffande inkomstbeskattningen hade Skatteförvaltningen i sitt förhandsavgörande yttrat att som avtalets kapitalvärde ska betraktas besparingen vid återköpstidpunkten, det vill säga 1 488 323,58 euro. Den del av återköpsvärdet som överstiger kapitalvärdet utgör avtalets avkastning, som beskattas som annan kapitalinkomst för ägaren. Förvaltningsdomstolen hade avslagit A:s dödsbos besvär över förhandsavgörandena.</p>
    <p>Högsta förvaltningsdomstolen upphävde förvaltningsdomstolens beslut och Skatteförvaltningens förhandsavgöranden och yttrade som nytt förhandsavgörande för arvsbeskattningen att som det placeringsbundna kapitaliseringsavtalets gängse värde vid arvsbeskattningen skulle betraktas dess återköpsvärde vid tidpunkten för arvlåtarens död. Avtalets återköpsvärde minskades således inte med den kalkylerade inkomstskatten på det belopp som de avtalsenliga placeringarna kunde beräknas ha avkastat vid tidpunkten för A:s frånfälle.</p>
    <p>Högsta förvaltningsdomstolen yttrade som nytt förhandsavgörande för inkomstbeskattningen att vid beräkningen av den skattepliktiga avkastningen skulle som kapital som den skattskyldiga placerat betraktas det vid arvsbeskattningen fastställda gängse värdet av det placeringsbundna kapitaliseringsavtalet, om dödsboet eller en arvinge återköpte kapitaliseringsavtalet. Den del av det med stöd av avtalet utbetalda beloppet som översteg detta värde skulle betraktas som annan skattepliktig kapitalinkomst för den skattskyldiga. Förhandsavgörande för skatteåret 2015.</p>
    <p>Lagen om skatt på arv och gåva 9 §</p>
    <p>Inkomstskattelagen 32 § och 51 § (1246/2013)</p>
    <p>Ärendet har avgjorts av justitieråden Irma Telivuo, Leena Äärilä, Mikko Pikkujämsä, Vesa-Pekka Nuotio och Leena Romppainen. Föredragande Paula Makkonen.</p>
  </dcterms:abstract>
</finlex:document>
