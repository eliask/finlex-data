<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201703325</dcterms:identifier>
  <finlex:ecliIdentifier>ECLI:FI:KHO:2017:T3325</finlex:ecliIdentifier>
  <dcterms:title>5.7.2017/3325 HFD:2017:114</dcterms:title>
  <dcterms:description>
    <p>
      <span>Markanvändning och byggande</span>
      <span>Detaljplan</span>
      <span>Detaljplanebestämmelser</span>
      <span>Värdefullt trapphus</span>
      <span>Hiss</span>
      <span>Bygglovsförfarande</span>
    </p>
  </dcterms:description>
  <finlex:registerNumber>1891/1/16</finlex:registerNumber>
  <dcterms:issued>2017-07-05</dcterms:issued>
  <finlex:fileCopyNumber>3325</finlex:fileCopyNumber>
  <dcterms:abstract>
    <p>Stadsfullmäktige hade godkänt en ändring i detaljplanen för nio tomter i Kronohagens stadsdel i Helsingfors. I våningshusen på tomterna fanns totalt 28 kulturhistoriskt värdefulla trapphus. Syftet med detaljplaneändringen var att skydda de kulturhistoriskt värdefulla bostadshusen och samtidigt förbättra deras tillgänglighet.</p>
    <p>Enligt planbestämmelsen för byggande av hissar var det tillåtet att bygga hiss i trapphus förutsatt att det var möjligt tekniskt och utan att förvanska de byggda miljöernas speciella värden. Detaljplanen tillät även att hissen byggs utanför byggnadens stomme på innergårdens sida och i ett bostads- eller hjälputrymme vid sidan av trapphuset. Därtill fanns i detaljplanen en bestämmelse om reparations-, ändrings- och utbyggnadsarbeten som skulle tillämpas också i samband med ett hissbygge.</p>
    <p>Avgörandet i högsta förvaltningsdomstolen gällde frågan om detaljplaneändringen hade gjorts utgående från tillräckliga undersökningar och utredningar och om kraven gällande värnande om den byggda miljön enligt 54 § 2 mom. i markanvändnings- och byggnadslagen uppfylldes till den del planen under vissa förutsättningar tillät hissbygge i kulturhistoriskt värdefulla trapphus.</p>
    <p>Enligt de utredningar som hade gjorts för detaljplanen hade de trapphus som i detaljplanen anvisats som värdefulla i 54 § 2 mom. i markanvändnings- och bygglagen avsedda särskilda värden med avseende på den byggda miljön. Enligt utredningarna var det också i varje byggnad som berördes av planändringen möjligt att hitta en lösning som möjliggjorde ett hissbygge som bibehöll trapphusets värde.</p>
    <p>I detaljplanen hade inte avgjorts hur de eventuella hissarna skulle placeras eller annars förverkligas utan detta skulle avgöras i samband med bygglovsförfarandet. Planbestämmelsen som styrde bygglovsförfarandet förutsatte förhandlingar med museiverket innan hissen byggdes och innan bygg- eller åtgärdstillstånd beviljades. En utredning över byggnadens historia, uppgjord av en sakkunnig, skulle bifogas tillståndsansökan.</p>
    <p>Med beaktande av den utredning som detaljplaneändringen baserade sig på och den ovan nämnda planbestämmelsen hade ändringen av detaljplanen gjorts utgående från tillräckliga undersökningar och utredningar enligt 9 § i markanvändnings- och byggnadslagen till den del det var frågan om hissbyggenas konsekvenser för de värdefulla trapphusen. Då ytterligare planbestämmelserna gällande hissbygge i värdefulla trapphus beaktades som helhet samt det faktum att det i varje byggnad som berördes av planändringen var möjligt att hitta en lösning som möjliggjorde ett hissbygge som bibehöll trapphusets värde, garanterade detaljplanen i tillräcklig utsträckning värnandet om den byggda miljön i samband med bygglovsförfarandet och uppfyllde till denna del de i 54 § 2 mom. i markanvändnings- och byggnadslagen uppställda kraven gällande värnande om den byggda miljön och dess särskilda värden.</p>
    <p>Markanvändnings- och byggnadslagen 9§, 54 § 2 mom., 57 § 2 mom.</p>
    <p>Se HFD 2014:17</p>
  </dcterms:abstract>
</finlex:document>
