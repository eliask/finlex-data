<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201700424</dcterms:identifier>
  <finlex:ecliIdentifier>ECLI:FI:KHO:2017:T424</finlex:ecliIdentifier>
  <dcterms:title>6.2.2017/424 HFD:2017:19</dcterms:title>
  <dcterms:description>
    <p>
      <span>Diskrimineringslagen</span>
      <span>Diskriminering</span>
      <span>Banktjänster</span>
      <span>Nätbankskoder</span>
      <span>Inledande identifiering</span>
      <span>Verifiering av Identitet</span>
      <span>Pass</span>
      <span>Stark autentisering</span>
      <span>Identifieringsverktyg</span>
      <span>Identifieringstjänst</span>
    </p>
  </dcterms:description>
  <finlex:registerNumber>2350/3/15</finlex:registerNumber>
  <dcterms:issued>2017-02-06</dcterms:issued>
  <finlex:fileCopyNumber>424</finlex:fileCopyNumber>
  <dcterms:abstract>
    <p>En i Finland bosatt estnisk medborgare med finsk personbeteckning, T, hade ansökt om nätbankskoder hos en bank. Banken hade inte godtagit ett av en estnisk myndighet beviljat pass som en handling som verifierade T:s identitet, utan ställt som villkor att T utöver detta pass, som utfärdats av en medlemsstat i Europeiska unionen, också skulle visa upp en identifieringshandling som utfärdats av en finsk myndighet. Diskrimineringsnämnden hade i sitt beslut ansett att banken utan saklig grund hade behandlat T mindre förmånligt än en innehavare av en finsk identifieringshandling i en jämförbar situation, som gällde verifiering av identitet. Diskrimineringsnämnden hade vid hot om vite förbjudit banken att fortsätta med sitt förfarande, som nämnden ansågs strida mot lagen om likabehandling. Förvaltningsdomstolen hade beslutat att det inte fanns anledning att ändra diskrimineringsnämndens beslut.</p>
    <p>Enligt 17 § i lagen om stark autentisering och elektroniska signaturer samt förarbetena till denna lag ska en leverantör av identifieringstjänster som identifieringshandling godta ett pass eller identitetskort som har utfärdats av en myndighet i en medlemsstat inom Europeiska ekonomiska samarbetsområdet, i Schweiz eller i San Marino, såvida det inte har kommit fram sådana omständigheter att identiteten hos den som ansöker om identifieringsverktyg inte kan verifieras på ett tillförlitligt sätt.</p>
    <p>T:s av en estnisk myndighet utfärdade pass var ett inom Europeiska unionen godtaget resedokument och dess tillförlitlighet skulle vid konstaterandet av identitet jämställas med ett pass beviljat av en finsk myndighet. I det ifrågavarande fallet hade banken inte framfört några sådana konkreta omständigheter som skulle ha hänfört sig till riskbedömningen i fallet och gjort att banken skulle ha haft motiverad anledning att betvivla att T:s estniska pass varit äkta eller att det vid konstaterandet av T:s identitet skulle ha varit frågan om någon annan sådan situation som avses i 17 § eller dess förarbeten.</p>
    <p>Högsta förvaltningsdomstolen ansåg i likhet med diskrimineringsnämndens och förvaltningsdomstolen att med hänsyn till de harmoniserade bestämmelserna om beviljande av pass inom Europeiska unionen hade banken utan saklig grund behandlat T mindre förmånligt än motsvarande innehavare av pass som beviljats av en finsk myndighet.</p>
    <p>Finlands grundlag 6 § 2 mom.</p>
    <p>Lagen om införande av diskrimineringslagstiftningen (1347/2014) 6 § 1 mom.</p>
    <p>Lagen om likabehandling (21/2004) 1 §, 2 § 2 mom. 4 punkten (84/2009), 6 § 1 mom. samt 2 mom. 1 och 2 punkten, 11 § 2 mom., 13 § 1 mom. 2 punkten, 15 § 1 mom. och 17 §</p>
    <p>Lagen om minoritetsombudsmannen och diskrimineringsnämnden (660/2001) 7 c § (22/2004)</p>
    <p>Lagen om stark autentisering och betrodda elektroniska tjänster (617/2009) 1 §, 2 § 1 och 2 punkten samt 4 - 6 punkten, 14 § 1 och 4 mom. samt 17 § 1 och 4 mom.</p>
    <p>Kreditinstitutslagen (121/2007) 134 § 1 mom. (299/2010) och 2 mom. samt 145 § (505/2008)</p>
    <p>Lagen om förhindrande och utredning av penningtvätt och av finansiering av terrorism (503/2008) 7 § 1 mom. 1 och 5 punkten samt 4 mom.</p>
    <p>Viteslagen (1113/1990) 6 § 1 och 3 mom.</p>
  </dcterms:abstract>
</finlex:document>
