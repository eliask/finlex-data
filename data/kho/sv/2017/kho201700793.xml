<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201700793</dcterms:identifier>
  <finlex:ecliIdentifier>ECLI:FI:KHO:2017:T793</finlex:ecliIdentifier>
  <dcterms:title>24.2.2017/793 HFD:2017:28</dcterms:title>
  <dcterms:description>
    <p>
      <span>Kommunalbesvär</span>
      <span>Kommunstyrelsens besvär med anledning av beslut som meddelats efter rättelseyrkande</span>
      <span>Stadsstyrelsens besvärsrätt</span>
    </p>
  </dcterms:description>
  <finlex:registerNumber>4030/3/16</finlex:registerNumber>
  <dcterms:issued>2017-02-24</dcterms:issued>
  <finlex:fileCopyNumber>793</finlex:fileCopyNumber>
  <dcterms:abstract>
    <p>Bildningsnämnden i S stad hade med anledning av ett i kommunallagen (356/1995) avsett rättelseyrkande ändrat rektorns beslut om utnämning av en timlärare i ett tjänsteförhållande för viss tid. Beslutet ändrades så att timläraren utnämndes för en längre tid än enligt rektorns beslut. Stadsstyrelsen i S sökte genom kommunalbesvär ändring i det beslut som meddelats med anledning av rättelseyrkandet. Förvaltningsdomstolen avslog besvären på den grunden att stadsstyrelsen i S inte med stöd av kommunallagen och inte heller med stöd av 6 § 2 mom. i förvaltningsprocesslagen hade besvärsrätt i saken.</p>
    <p>Högsta förvaltningsdomstolen fastställde förvaltningsdomstolens slutsats. Med beaktande av vad som föreskrivs i 8 § 1 mom. i förvaltningsprocesslagen skulle frågan om stadsstyrelsens besvärsrätt avgöras enbart med tillämpning av bestämmelserna i kommunallagen. I kommunallagen fanns inga bestämmelser om en kommunal myndighets rätt att yrka rättelse eller anföra besvär över ett beslut av en myndighet i samma kommun. I rättslitteraturen hade det likaså ansetts att kommun- eller stadsstyrelsen inte hade rätt att yrka rättelse eller anföra kommunalbesvär enligt kommunallagen. Systemet i kommunallagen gick inte ut på att kommunstyrelsen skulle ha möjlighet att påverka en annan kommunal myndighets beslut genom att söka ändring i beslutet utan genom att kommunstyrelsen hade rätt att ta upp ärendet till behandling i stadsstyrelsen innan ärendet avgjordes med ett beslut i vilket ändring kunde sökas genom besvär. I det fall som det var fråga om hade stadsstyrelsen inte utövat sin rätt att ta upp ärendet till behandling i stadsstyrelsen.</p>
    <p>Kommunallagen (365/1995) 92 § 1 och 3 mom. samt 100 § (844/1996)</p>
    <p>Förvaltningsprocesslagen (586/1996) 8 § 1 mom.</p>
  </dcterms:abstract>
</finlex:document>
