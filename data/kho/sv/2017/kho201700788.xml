<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201700788</dcterms:identifier>
  <finlex:ecliIdentifier>ECLI:FI:KHO:2014:T788</finlex:ecliIdentifier>
  <dcterms:title>24.2.2014/788 HFD:2017:27</dcterms:title>
  <dcterms:description>
    <p>
      <span>Deponering av betalning</span>
      <span>Besvärsrätt</span>
      <span>Hörande</span>
      <span>Förutsättningar för deponering av betalning</span>
      <span>Regionförvaltningsverk</span>
    </p>
  </dcterms:description>
  <finlex:registerNumber>1318/3/14</finlex:registerNumber>
  <dcterms:issued>2014-02-24</dcterms:issued>
  <finlex:fileCopyNumber>788</finlex:fileCopyNumber>
  <dcterms:abstract>
    <p>Ett bolag hade i en anmälan till regionförvaltningsverket begärt att med stöd av deponeringslagen hos regionförvaltningsverket få deponera en ersättning som skulle betalas till staden och som enligt en dom av tingsrätten i första hand skulle betalas av bolaget, men som betalningsmottagaren hade vägrat att ta emot. Regionförvaltningsverket hade beslutat att deponeringen fick göras. Förvaltningsdomstolen hade avvisat stadens besvär utan att pröva dem.</p>
    <p>Den första frågan som högsta förvaltningsdomstolen skulle avgöra var om staden hade rätt att överklaga regionförvaltningsverkets beslut.</p>
    <p>Högsta förvaltningsdomstolen ansåg att regionförvaltningsverkets beslut i deponeringsärendet inverkade på stadens rätt eller fördel på det sätt som avses i 6 § 1 mom. i förvaltningsprocesslagen.</p>
    <p>I sitt avgörande i deponeringsärendet prövade regionförvaltningsverket om fordran var sådan som avses i deponeringslagen, om borgenären på ett i denna lag avsett sätt hade vägrat ta emot prestationen och om bolaget i sin anmälan till regionförvaltningsverket i enlighet med vad som föreskrivs i samma lag hade nämnt orsaken till sitt yrkande att få fullgöra betalningsskyldigheten genom deponering. Staden hade inte möjlighet att få förvaltningsmyndighetens beslut om deponeringen prövad i någon annan rättegång. Högsta förvaltningsdomstolen upphävde förvaltningsdomstolens beslut och tog omedelbart saken till avgörande.</p>
    <p>Högsta förvaltningsdomstolen hade också att ta ställning till om regionförvaltningsverket borde ha hört staden innan verket tog emot depositionen. Högsta förvaltningsdomstolen konstaterade att i ärendet inte hade lämnats någon utredning om att syftet med regionförvaltningsverkets beslut om deponeringen skulle ha äventyrats om verket hade hört staden. Den skyldighet att efter deponeringen lämna meddelande som i 2 § 2 mom. i deponeringslagen föreskrivs för gäldenären ersatte inte heller myndighetens skyldighet att enligt förvaltningslagen höra staden innan myndigheten beslöt om deponeringen. Eftersom staden under rättegången hade haft tillfälle att framföra sin uppfattning i saken, upphävde högsta förvaltningsdomstolen inte regionförvaltningsverkets beslut på den grunden att staden inte hörts före beslutet.</p>
    <p>I övrigt ansåg högsta förvaltningsdomstolen att villkoren för deponering enligt deponeringslagen var uppfyllda och att regionförvaltningsverket således skulle deponera medlen så som bolaget begärt i sin anmälan. Högsta förvaltningsdomstolen avslog stadens besvär. Regionförvaltningsverkets beslut förblev således i kraft.</p>
    <p>Omröstning 3 - 2.</p>
    <p>Förvaltningsprocesslagen 6 § 1 mom.</p>
    <p>Lagen om deponering av pengar, värdeandelar, värdepapper eller handlingar som betalning eller till befrielse från annan fullgörelseskyldighet 1 § 1 mom., 2 § 1 och 2 mom., 5 § 2 mom. och 6 § 1 mom.</p>
    <p>Lagen om regionförvaltningsverken 23 § 1 mom.</p>
    <p>Förvaltningslagen 11 § 1 mom. samt 34 § 1 och 2 mom.</p>
  </dcterms:abstract>
</finlex:document>
