<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201700137</dcterms:identifier>
  <finlex:ecliIdentifier>ECLI:FI:KHO:2017:T137</finlex:ecliIdentifier>
  <dcterms:title>18.1.2017/137 HFD:2017:7</dcterms:title>
  <dcterms:description>
    <p>
      <span>Vattentjänster</span>
      <span>Vattentjänstverk</span>
      <span>Verksamhetsområde</span>
      <span>Ändring av verksamhetsområde</span>
      <span>Förutsättningarna för ändring av verksamhetsområde</span>
      <span>Kommunens prövningsrätt</span>
      <span>Behov av vattentjänster</span>
    </p>
  </dcterms:description>
  <finlex:registerNumber>1154/1/15 och 1157/1/15</finlex:registerNumber>
  <dcterms:issued>2017-01-18</dcterms:issued>
  <finlex:fileCopyNumber>137</finlex:fileCopyNumber>
  <dcterms:abstract>
    <p>Stadsfullmäktige hade år 2011 godkänt verksamhetsområdet för ett vattentjänstverk. I verksamhetsområdet ingick bland annat ett område med namnet Kirppula. Vattenandelslaget hade gjort upp en verksamhetsplan för detta område. År 2014 hade stadsfullmäktige på framställning av en del fastighetsägare som ägde fastigheter på Kirppulaområdet beslutat minska vattenandelslagets verksamhetsområde genom att utesluta Kirppulaområdet från verksamhetsområdet. Vattenandelslaget hade motsatt sig inskränkningen av sitt verksamhetsområde.</p>
    <p>I lagen om vattentjänster bestäms inget om grunderna för ändring av ett vattentjänstverks verksamhetsområde. Högsta förvaltningsdomstolen konstaterade att när en kommun ville ändra ett vattentjänstverks verksamhetsområde begränsades kommunens prövningsrätt dock av bestämmelserna i 6, 7 och 8 § i lagen om vattentjänster. Ett beslut om godkännande av ett vattentjänstverks verksamhetsområde är ett förvaltningsbeslut som har samband med användningen av fastigheter och ansvaret för att ordna vattentjänster, varför det också ska anses viktigt att ett sådant beslut har en viss varaktighet. En sådan ändring av verksamhetsområdet som innebar att verksamhetsområdet minskades skulle grunda sig på ändrade förhållanden eller andra sådana objektiva omständigheter som innebar att grunderna för det tidigare beslutet om verksamhetsområdets utsträckning kunde visas ha varit ofullständiga eller felaktiga.</p>
    <p>I ärendet saknades utredning bland annat om att det efter att stadsfullmäktige hade godkänt vattenandelslagets verksamhetsområde skulle ha skett sådana förändringar i förhållandena i fråga om boende, markanvändning eller annars beträffande behovet av vattentjänster att det med anledning av dessa förändringar skulle ha varit motiverat att minska vattentjänstverkets verksamhetsområde. I ärendet hade inte heller lagts fram annan utredning som skulle ha visat att stadsfullmäktiges beslut om att godkänna vattenandelslagets verksamhetsområde skulle ha baserat sig på felaktiga grunder. Stadsfullmäktiges beslut om att minska verksamhetsområdet så att Kirppulaområdet uteslöts var således lagstridigt på det sätt som avses i 90 § 2 mom. i kommunallagen (365/1995). Högsta förvaltningsdomstolen fastställde den regionala förvaltningsdomstolens slutsats att stadsfullmäktiges beslut skulle upphävas.</p>
    <p>Lagen om vattentjänster (119/2001) 8 §</p>
    <p>Kommunallagen (365/1995) 90 §</p>
    <p>Omröstning 3 - 2</p>
  </dcterms:abstract>
</finlex:document>
