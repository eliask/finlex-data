<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201706777</dcterms:identifier>
  <finlex:ecliIdentifier>ECLI:FI:KHO:2017:T6777</finlex:ecliIdentifier>
  <dcterms:title>27.12.2017/6777 HFD:2017:201</dcterms:title>
  <dcterms:description>
    <p>
      <span>Förvaltningsdomstolens behörighet</span>
      <span>Arbetsdomstolens behörighet</span>
      <span>Fackligt ansluten tjänsteinnehavare</span>
      <span>Lönefordran</span>
      <span>Beredskapstid</span>
      <span>Tjänstekollektivavtal</span>
    </p>
  </dcterms:description>
  <finlex:registerNumber>932/3/17</finlex:registerNumber>
  <dcterms:issued>2017-12-27</dcterms:issued>
  <finlex:fileCopyNumber>6777</finlex:fileCopyNumber>
  <ecli>ECLI:FI:KHO:</ecli>
  <dcterms:abstract>
    <p>A var en i 50 § 2 momentet i lagen om tjänsteinnehavare avsedd fackligt ansluten tjänsteman. A och hans arbetsgivare var oense om huruvida A enligt III kapitlet 5 § i det allmänna tjänste- och arbetskollektivavtalet (KVTES) hade rätt till lön för sådana tidsperioder som betecknats som beredskapstid. A hade till förvaltningsdomstolen anfört besvär över den kommunala nämndens beslut, med vilket hans lönefordran hade avslagits. Förvaltningsdomstolen avvisade A:s besvär med hänvisningen att den saknade behörighet att pröva ärendet.</p>
    <p>A överklagade beslutet till högsta förvaltningsdomstolen och hänvisade i sina besvär bland annat till Högsta domstolens prejudikat HD 2015:49. Enligt A motsvarade hans situation helt omständigheterna i det nämnda prejudikatet, vilket betydde att ärendet skulle avgöras på samma sätt. Ärendet gällde enligt A med andra ord inte tolkning av ett arbets- och tjänstekollektivavtal. Förvaltningsdomstolen var med beaktande av prejudikatet behörig att pröva ärendet.</p>
    <p>Högsta förvaltningsdomstolen konstaterade att det av 50 § 2 momentet i lagen om kommunala tjänsteinnehavare framgår att en så kallad fackligt ansluten tjänsteinnehavare inte i förvaltningsdomstolen kan anhängiggöra ett sådant ärende som han eller tjänsteinnehavarföreningen kan anhängiggöra i arbetsdomstolen. Ärendet gällde tolkningen och tillämpningen i A:s situation av ovan nämnda avtalsvillkor i tjänstekollektivavtalet. Det var därmed fråga om ett ärende som enligt 1 § 1 momentet och 13 § 1 momentet i lagen om arbetsdomstolen skulle prövas och avgöras av arbetsdomstolen.</p>
    <p>Bestämmelserna enligt vilka förvaltningsdomstolarnas behörighet fastställdes i förhållande till arbetsdomstolen avvek från de bestämmelser enligt vilka frågan om de allmänna domstolarnas behörighet avgjordes. Högsta domstolens ovan nämnda prejudikat var således inte av betydelse i ärendet.</p>
    <p>Högsta förvaltningsdomstolen avvisade A:s besvär</p>
    <p>Lagen om kommunala tjänsteinnehavare 50 § 2 momentet</p>
    <p>Lagen om kommunala tjänstekollektivavtal 2 § 1 momentet och 5 § 1 momentet</p>
    <p>Ärendet har avgjorts av justitieråden Eija Siitari, Outi Suviranta, Taina Pyysaari, Maarit Lindroos och Kirsti Kurki-Suonio. Föredragande Anneli Tulikallio.</p>
  </dcterms:abstract>
</finlex:document>
