<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201706059</dcterms:identifier>
  <finlex:ecliIdentifier>ECLI:FI:KHO:2017:T6059</finlex:ecliIdentifier>
  <dcterms:title>23.11.2017/6059 HFD:2017:179</dcterms:title>
  <dcterms:description>
    <p>
      <span>Offentlig upphandling</span>
      <span>Förhandlat förfarande</span>
      <span>Besvär över marknadsdomstolens avgörande med anledning av besvär över beslut under upphandlingsförfarandet</span>
      <span>Ändringssökande som inte anfört besvär över marknadsdomstolens avgörande med anledning av de slutliga upphandlingsbesluten</span>
      <span>Behov av rättsskydd</span>
      <span>Inget avgörande i sakfrågan</span>
    </p>
  </dcterms:description>
  <finlex:registerNumber>2342/3/15</finlex:registerNumber>
  <dcterms:issued>2017-11-23</dcterms:issued>
  <finlex:fileCopyNumber>6059</finlex:fileCopyNumber>
  <dcterms:abstract>
    <p>A:s besvär i högsta förvaltningsdomstolen gällde marknadsdomstolens beslut 18.6.2015 att avslå A:s besvär över beslut som de upphandlande enheterna i ärendet hade fattat under upphandlingsförfarandet. Innan besvären avgjorts i högsta förvaltningsdomstolen hade A hos marknadsdomstolen anfört besvär även över de upphandlingsbeslut som senare fattats i upphandlingsförfarandet och genom vilka B tilldelats leveransen. Marknadsdomstolen avslog 21.3.2016 A:s besvär över upphandlingsbesluten. A överklagade inte detta beslut av marknadsdomstolen hos högsta förvaltningsdomstolen.</p>
    <p>Eftersom A inte hade sökt ändring i marknadsdomstolens beslut att 21.3.2016 avslå A:s besvär över det slutliga beslutet att utse B till leverantör av det system som upphandlingen gällde, fanns det inte längre förutsättningar att till någon del ta ställning till A:s yrkanden, vilka gällde ett tidigare skede av upphandlingsförfarandet.</p>
    <p>Sedan marknadsdomstolen 21.3.2016 genom ett avgörande som vunnit laga kraft hade avgjort frågan om utgången i upphandlingsförfarandet stämde överens med rättsreglerna om offentlig upphandling, var det inte heller möjligt att besluta om sådana påföljder som avses i 94 § 1 mom. i lagen om offentlig upphandling.</p>
    <p>Sedan den sak som det var frågan om i upphandlingsförfarandet slutgiltigt hade avgjorts genom marknadsdomstolens beslut 21.3.2016, hade A inte längre något behov av rättsskydd i saken och således inte heller behov att få ett avgörande av högsta förvaltningsdomstolen med anledning av sina besvär i högsta förvaltningsdomstolen eller de i besvären framförda yrkandena. A:s besvär avskrevs till den del som marknadsdomstolen hade avgjort huvudsaken.</p>
    <p>Lagen om offentlig upphandling (348/2007 jämte senare ändringar) 86 § och 94 § 1 mom.</p>
    <p>Ärendet har avgjorts av justitieråden Niilo Jääskinen, Eija Siitari, Alice Guimaraes-Purokoski, Anne Nenonen och Maarit Lindroos. Föredragande Hannamaria Nurminen.</p>
  </dcterms:abstract>
</finlex:document>
