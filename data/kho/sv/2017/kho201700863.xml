<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201700863</dcterms:identifier>
  <finlex:ecliIdentifier>ECLI:FI:KHO:2017:T863</finlex:ecliIdentifier>
  <dcterms:title>1.3.2017/863 HFD:2017:30</dcterms:title>
  <dcterms:description>
    <p>
      <span>Förvaltningstvistemål</span>
      <span>Pensionsutgiftsbaserad avgift</span>
      <span>Yrkesutbildning</span>
      <span>Finansiering av yrkesutbildning</span>
    </p>
  </dcterms:description>
  <finlex:registerNumber>1845/3/14</finlex:registerNumber>
  <dcterms:issued>2017-03-01</dcterms:issued>
  <finlex:fileCopyNumber>863</finlex:fileCopyNumber>
  <dcterms:abstract>
    <p>Oulainens stad hade till år 2000 respektive år 2001 varit huvudman för yrkesläroanstalter, som genom avtalsarrangemang från ingången av år 2012 hade övergått till en samkommun för utbildning (Jokilaaksojen koulutuskuntayhtymä). Oulainens stad hade till pensionsanstalten Keva betalat pensionsutgiftsbaserade avgifter, som Keva fakturerat och som grundat sig på pensioner som de pensionstagare som nu lyfte pension hade intjänat genom tjänstgöring i nämnda läroanstalter under den tid som Oulainens stad hade varit huvudman för läroanstalterna. Från början av 2005 kunde man visa upp kalkyler från Keva av vilka det i detalj framgick på basis av vilka anställningsförhållanden de pensionsutgiftsbaserade avgifterna hade tagits ut.</p>
    <p>Oulainens stad yrkade år 2012 att ovan nämnda samkommun för utbildning skulle åläggas att ersätta staden för de kostnader som staden från 2005 framåt hade förorsakats genom betalningen av ovan nämnda pensionsutgiftsbaserade avgifter. Förvaltningsdomstolen hade prövat yrkandet som en ansökan i förvaltningstvistemål och avslagit yrkandet.</p>
    <p>Högsta förvaltningsdomstolen ansåg med stöd av utredningen i ärendet att samkommunen för utbildning hade fått kalkylbaserad lagstadgad finansiering även för de pensionsutgiftsbaserade avgifter som Oulainens stad hade betalat i egenskap av tidigare huvudman för läroanstalterna och att samkommunen således hade fått obehörig vinst på Oulainens stads bekostnad.</p>
    <p>Högsta förvaltningsdomstolen ansåg att man i ärendet, som gällde korrekt fördelning av offentlig finansiering mellan offentliga samfund, kunde utgå från att den som fått obehörig vinst var skyldig att återbära den. Dock ansåg högsta förvaltningsdomstolen att Oulainens stads yrkande om återbäring av obehörig vinst enligt lagen om preskription av skulder var preskriberat till den del som staden hade framställt sitt yrkande till samkommunen Jokilaaksojen koulutuskuntayhtymä senare än tre år efter dagen för betalningen till Keva. Högsta förvaltningsdomstolen förpliktade samkommunen Jokilaaksojen koulutuskuntayhtymä att ersätta Oulainens stad för de pensionsutgiftsbaserade avgifter som staden efter nämnda tidpunkt hade betalat till Keva.</p>
    <p>Omröstning 4 - 1.</p>
    <p>Lagen om kommunala pensioner 131 § 1 mom.</p>
    <p>Lagen om preskription av skulder 4 § och 7 § 1 mom. 4 punkten</p>
  </dcterms:abstract>
</finlex:document>
