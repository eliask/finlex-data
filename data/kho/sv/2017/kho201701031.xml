<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201701031</dcterms:identifier>
  <finlex:ecliIdentifier>ECLI:FI:KHO:2017:T1031</finlex:ecliIdentifier>
  <dcterms:title>9.3.2017/1031 HFD:2017:39</dcterms:title>
  <dcterms:description>
    <p>
      <span>Överlåtelseskatt</span>
      <span>Anställningsoption</span>
      <span>Upplåtande av optionsrätt</span>
      <span>Utnyttjande av optionsrätt</span>
      <span>Nya aktier</span>
      <span>Aktier i bolagets besittning</span>
      <span>Vederlagsfri emission till bolaget</span>
      <span>Vederlag</span>
      <span>Arbetsinsats</span>
    </p>
  </dcterms:description>
  <finlex:registerNumber>3456/2/15</finlex:registerNumber>
  <dcterms:issued>2017-03-09</dcterms:issued>
  <finlex:fileCopyNumber>1031</finlex:fileCopyNumber>
  <dcterms:abstract>
    <p>A Abp hade begärt ett förhandsavgörande om huruvida bolaget skulle ta ut överlåtelseskatt när en av koncernens anställda, som var begränsat skattskyldig i Finland, utnyttjade de optioner som den anställda med stöd av ett i ansökan nämnt optionsprogram fått genom att teckna nya aktier i A Abp eller alternativt teckna gamla aktier som bolaget hade i sin besittning. De anställda hade inte betalat något vederlag i pengar för sina optioner.</p>
    <p>Enligt Skatteförvaltningens förhandsavgörande skedde den överlåtelse som medförde överlåtelsebeskattning redan när teckningsrätten gavs till den anställda. Bolaget skulle ta ut överlåtelseskatt för de överlåtna optionsrätterna. Enligt förhandsavgörandet saknade betydelse huruvida om de aktier som de anställda fick som belöning var gamla eller nya.</p>
    <p>Högsta förvaltningsdomstolen ansåg på de grunder som framgick av dess beslut att när optionsrätterna gavs var det inte var fråga om överlåtelse av äganderätt till värdepapper, för vilken skulle betalas överlåtelseskatt. Överlåtelseskatt skulle inte heller tas ut när den anställda med sina anställningsoptioner tecknade nya aktier i A Abp eller sådana andra aktier i A Abp, som kommit i bolagets besittning genom aktieemission till bolaget.</p>
    <p>Däremot skulle bolaget betala överlåtelseskatt om det till en skattskyldig anställd överlät andra aktier i A Abp som bolaget hade i sin besittning. Trots att aktierna i A Abp hade tagits till föremål för handel i regelbunden, för allmänheten öppen handel, ansågs en sådan överlåtelse inte vara skattefri, eftersom det ansågs att vederlaget delvis bestod av en arbetsinsats.</p>
    <p>Lagen om överlåtelseskatt 15 § 1 mom., 15 a § 1 och 4 mom. samt 20 § 1 mom.</p>
    <p>Aktiebolagslagen 9 kap. 1 § och 20 § 1 mom. samt 10 kap. 1 § 1 mom.</p>
    <p>Rådets direktiv om indirekta skatter för kapitalanskaffning, stycke a i artikel 5.2 och stycke a i artikel 6.1</p>
    <p>Unionens domstols dom i målet C-415/02, kommissionen mot Belgien</p>
  </dcterms:abstract>
</finlex:document>
