<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201700077</dcterms:identifier>
  <finlex:ecliIdentifier>ECLI:FI:KHO:2017:T77</finlex:ecliIdentifier>
  <dcterms:title>13.1.2017/77 HFD:2017:5</dcterms:title>
  <dcterms:description>
    <p>
      <span>Beskattning av inkomst av näringsverksamhet</span>
      <span>Avdragsgilla räntor</span>
      <span>Dividendutdelning</span>
      <span>Gäldsförhållande som härrör från utdelning av medel</span>
      <span>Kringgående av skatt</span>
    </p>
  </dcterms:description>
  <finlex:registerNumber>2988/2/15</finlex:registerNumber>
  <dcterms:issued>2017-01-13</dcterms:issued>
  <finlex:fileCopyNumber>77</finlex:fileCopyNumber>
  <dcterms:abstract>
    <p>Samkommun Y ägde samtliga aktier i det elproducerande aktiebolaget X Ab. X Ab hade verkat enligt den så kallade Mankala-principen, vilket innebär att bolaget till sina delägare till självkostnadspris hade sålt den el som bolaget hade producerat. Sedan 2 a § i kommunallagen ändrats genom en lag som hade trätt i kraft 1.1.2015 hade X Ab:s bolagsordning ändrats till att motsvara kraven i kommunallagen. Från 1.1.2015 hade bolaget självt börjat sälja den el som det producerat till köpare på marknaden. I samband med att X Ab ändrade sitt verksamhetssätt hade det även för avsikt att ändra sin kapitalstruktur så att det med undantag för sitt bundna aktiekapital till sin delägare samkommunen Y skulle dela ut sina utdelningsbara vinstmedel och utdelningsbara tillgångar, dock så att de utdelade medlen skulle kvarstå som skuld, för vilken X Ab skulle betala en ränta som skulle anses motsvara marknadsräntan.</p>
    <p>Skatteförvaltningen hade i sitt förhandsavgörande till X Ab ansett att de ränteutgifter som uppstod för X Ab inte var avdragsgilla vid beskattningen, enligt 18 § i lagen om beskattning av näringsverksamhet och 28 § i lagen om beskattningsförfarande. Förvaltningsdomstolen hade avslagit X Ab:s besvär över förhandsavgörandet.</p>
    <p>Det som kännetecknar ett aktiebolag är att vinstmedel från rörelsen delas ut till delägarna som dividend eller annan utdelning av tillgångar. Bolagsstämman i ett aktiebolag kan välja om bolaget delar ut medel eller inte. Eftersom X Ab:s ovan nämnda ränteutgifter således skulle betraktas som räntor på gäld som härrör av näringsverksamhet, upphävde högsta förvaltningsdomstolen beslutet och Skatteförvaltningens förhandsavgörande samt yttrade som ett nytt förhandsavgörande att enligt 18 § 1 mom. 2 punkten i lagen om beskattning av inkomst av näringsverksamhet och med de begränsningar om vilka föreskrivs i 18 a § i samma lag är de ränteutgifter som uppstår för X Ab enligt en räntesats som motsvarar marknadsräntan avdragsgilla vid beskattningen av bolaget. Förhandsavgörande för skatteåren 2014 och 2015.</p>
    <p>Lagen om beskattning av inkomst av näringsverksamhet 18 § 1 mom. 2 punkten, 18 a § (983/2012) 1 mom. och 2 mom.</p>
    <p>Lagen om beskattningsförfarande 28 §</p>
  </dcterms:abstract>
</finlex:document>
