<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201704124</dcterms:identifier>
  <finlex:ecliIdentifier>ECLI:FI:KHO:2017:T4124</finlex:ecliIdentifier>
  <dcterms:title>30.8.2017/4124 HFD:2017:138</dcterms:title>
  <dcterms:description>
    <p>
      <span>Utlänningsärende</span>
      <span>Asylförfarande</span>
      <span>Asylintervjuns protokoll</span>
      <span>Hörande av part</span>
      <span>Rätt att ta del av icke-offentlig handling</span>
    </p>
  </dcterms:description>
  <finlex:registerNumber>3910/4/16</finlex:registerNumber>
  <dcterms:issued>2017-08-30</dcterms:issued>
  <finlex:fileCopyNumber>4124</finlex:fileCopyNumber>
  <dcterms:abstract>
    <p>Migrationsverket hade avslagit A:s ansökan om asyl och uppehållstillstånd. Migrationsverket hade motiverat sitt beslut med motstridigheter i A:s och hans fars berättelser i asylintervjuerna gällande bland annat på vilka ställen familjen bott i sitt hemland. Motstridigheterna ansågs minska berättelsernas trovärdighet. A hade inte getts tillfälle att bekanta sig med protokollet från faderns asylintervju innan ärendet avgjordes och han hade inte beretts tillfälle att motivera berättelserna och skiljaktigheterna i dem. Det hade inte funnits något hinder att ge uppgifter ur protokollet eftersom fadern hade gett sin tillåtelse till att de användes i samband med att hans familjemedlemmars asylansökningar avgjordes.</p>
    <p>Förvaltningsdomstolen ansåg i sitt beslut gällande A:s besvär att det inte fanns skäl att upphäva Migrationsverkets beslut på grund av ett eventuellt fel i hörandet med beaktande av hänvisningarna till A:s fars berättelse i motiveringarna till Migrationsverkets beslut gällande A:s ansökan samt att A haft möjlighet att uttala sig om dessa i sina besvär till förvaltningsdomstolen. Enligt de uppgifter som framgick ur handlingarna hade A inte till någon del fått del av protokollet från faderns asylintervju ens efter asylförfarandet eller då ärendet behandlades i förvaltningsdomstolen. Förvaltningsdomstolen hade i sin bedömning av ärendet hänvisat till faderns berättelse och ansett att A:s hemort i enlighet med faderns berättelse var Najafia och inte Bagdad.</p>
    <p>Högsta förvaltningsdomstolen ansåg på ovan nämnda grunder att A inte hade hörts om sin fars asylintervjuprotokoll trots att uppgifter som erhållits ur nämnda handling hade haft betydelse för utgången av hans asylansökan. Eftersom uppgifterna om A:s hemort kan ha väsentlig betydelse vid bedömningen av hans behov av internationellt skydd var felet i A:s hörande till sin natur inte sådant att förvaltningsdomstolen hade kunnat avgöra ärendet utan att återvisa det till Migrationsverket för ny behandling.</p>
    <p>Förvaltningsdomstolens och Migrationsverkets beslut upphävdes och återvisades till Migrationsverket för ny behandling.</p>
    <p>Finlands grundlag 21 § 2 mom.</p>
    <p>Utlänningslagen 4 § 1 mom.</p>
    <p>Förvaltningsprocesslagen 34 § 1 mom.</p>
    <p>Lagen om offentlighet i myndigheternas verksamhet 11 §</p>
  </dcterms:abstract>
</finlex:document>
