<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201704380</dcterms:identifier>
  <finlex:ecliIdentifier>ECLI:FI:KHO:2017:T4380</finlex:ecliIdentifier>
  <dcterms:title>13.9.2017/4380 HFD:2017:145</dcterms:title>
  <dcterms:description>
    <p>
      <span>Beskattning av inkomst av näringsverksamhet</span>
      <span>Skatteplikt för inkomst</span>
      <span>Internprissättning</span>
      <span>Koncern</span>
      <span>Koncernbolag som tillhandahåller tjänster</span>
      <span>Verksamhetsstyrningssystem</span>
      <span>Serviceavgift</span>
      <span>Modell för kostnadsfördelning</span>
      <span>Enterprise Resource Planning</span>
    </p>
  </dcterms:description>
  <finlex:registerNumber>242/2/16</finlex:registerNumber>
  <dcterms:issued>2017-09-13</dcterms:issued>
  <finlex:fileCopyNumber>4380</finlex:fileCopyNumber>
  <dcterms:abstract>
    <p>Inom koncernen A hade man år 2004 inlett ett projekt som kallades Enterprise Resource Planning (ERP). I detta syfte hade man inom koncernen grundat ett nytt bolag, B Ab, som av en utomstående leverantör hade skaffat en programvarulicens och anpassat programvarans funktioner till koncernens behov. Enligt ett tjänsteavtal med andra koncernbolag utvecklade B Ab ERP-systemet, skaffade behövliga licenser på programvara, hårdvara, kontors- och konsulttjänster samt tillhandahöll skräddarsydda tjänster för koncernbolagen. Under åren 2005 - 2009 hade B Ab haft kostnader för anskaffning av material och tjänster, personalomkostnader, ränteutgifter och andra kostnader. Från och med år 2006 hade B Ab genom serviceavgifter fakturerat de övriga bolagen i koncernen på projektkostnaderna jämte vinstpåslag allteftersom dessa bolag hade tagit i bruk ERP-systemet.</p>
    <p>Vid efterbeskattning och rättelse av beskattningen till den skattskyldiges nackdel, vilka verkställts för skatteåren 2005 - 2009, hade det ansetts att B Ab borde ha fakturerat de övriga bolagen i koncernen på de kostnader som hänförde sig till verksamhetsstyrningssystemet allteftersom dessa kostnader uppstått. B Ab:s skattepliktiga inkomster hade härvid ökats med de belopp som ansågs ha blivit ofakturerade för nämnda skatteår.</p>
    <p>Högsta förvaltningsdomstolen ansåg att man i koncernen A hade valt en sådan modell för genomförandet av ERP-projektet att ett koncernbolag har tillhandahållit de övriga bolagen i koncernen sådana utvecklingstjänster och andra tjänster som hört till ERP-systemet och att de övriga bolagen i koncernen har betalat serviceavgifter som motprestation för de tjänster som de fått. B Ab och de övriga bolagen i koncernen skulle härvid inte anses ha kommit överens om sådana villkor för genomförandet av ERP-projektet som skulle ha avvikit från vad som skulle ha avtalats mellan av varandra oberoende parter. Eftersom de övriga bolagen i A-koncernen hade tagit i bruk ERP-systemet stegvis från och med skatteåret 2006, upphävde högsta förvaltningsdomstolen förvaltningsdomstolens och skatterättelsenämndens beslut för skatteåret 2005 samt B Ab:s efterbeskattning. För skatteåren 2006 - 2009 återvisades ärendet till Skatteförvaltningen för utredning av om de serviceavgifter som B Ab fakturerat av de koncernbolag som tagit i bruk ERP-systemet hade varit marknadsmässiga. Skatteåren 2005 - 2010.</p>
    <p>Lagen om beskattningsförfarande 31 § (1558/1995) och 31 § 1 mom. (1041/2006)</p>
  </dcterms:abstract>
</finlex:document>
