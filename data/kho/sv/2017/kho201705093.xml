<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201705093</dcterms:identifier>
  <finlex:ecliIdentifier>ECLI:FI:KHO:2017:T5093</finlex:ecliIdentifier>
  <dcterms:title>16.10.2017/5093 HFD:2017:160</dcterms:title>
  <dcterms:description>
    <p>
      <span>Offentlig upphandling</span>
      <span>Avbrytande av upphandlingsförfarandet</span>
      <span>Undanröjande av upphandlingsbeslut</span>
      <span>Behov av rättsskydd med anledning av upphandlingsbeslut</span>
      <span>Avgörande i vilket inte meddelas beslut i sak</span>
    </p>
  </dcterms:description>
  <finlex:registerNumber>791/3/16</finlex:registerNumber>
  <dcterms:issued>2017-10-16</dcterms:issued>
  <finlex:fileCopyNumber>5093</finlex:fileCopyNumber>
  <dcterms:abstract>
    <p>En upphandlande enhet hade 18.10.2016 beslutat avbryta ett upphandlingsförfarande. Med detta beslut hade den upphandlande enheten de facto undanröjt sitt upphandlingsbeslut från 7.8.2015 och avbrutit upphandlingsförfarandet medan besvär över marknadsdomstolens beslut var anhängiga i högsta förvaltningsdomstolen. Den omständigheten att upphandlingsbeslutet från 7.8.2015 undanröjdes och upphandlingsförfarandet avbröts innebar att upphandlingen inte längre skulle komma att genomföras med stöd av detta upphandlingsbeslut och att upphandlingsbeslutet hade mist sin juridiska betydelse för det bolag som anfört besvären. Sedan bolaget hade fått del av den upphandlande enhetens beslut att avbryta upphandlingsförfarandet hade bolaget i högsta förvaltningsdomstolen yrkat ändring i marknadsdomstolens beslut endast till den del som beslutet gällde bolagets rättegångskostnader i marknadsdomstolen samt därutöver yrkat ersättning för sina rättegångskostnader i högsta förvaltningsdomstolen. I högsta förvaltningsdomstolen var det inte längre fråga om att med anledning av ändringssökandens besvär ta ställning till lagligheten av den upphandlande enhetens beslut att avbryta upphandlingen. Följaktligen avskrevs målet till den del som det gällde huvudsaken. Högsta förvaltningsdomstolen ansåg att eftersom det i högsta förvaltningsdomstolen inte längre med anledning av bolagets besvär var frågan om upphandlingsbeslutets laglighet, vilket hade utgjort grunden för marknadsdomstolens slutsats, var det inte oskäligt att bolaget hade fått stå för sina egna kostnader i marknadsdomstolen och enligt marknadsdomstolens beslut skulle ersätta den upphandlande enhetens rättegångskostnader.</p>
    <p>Eftersom den upphandlande enheten hade avbrutit upphandlingsförfarandet först efter att bolaget hade anfört besvär hos högsta förvaltningsdomstolen, hade det trots utgången i huvudsaken varit oskäligt om bolagets skulle ha blivit tvunget att helt och hållet stå för sina rättegångskostnader i högsta förvaltningsdomstolen. Den upphandlande enheten skulle ersätta bolagets rättegångskostnader i högsta förvaltningsdomstolen.</p>
    <p>Lagen om offentlig upphandling (348/2007) 89 §</p>
  </dcterms:abstract>
</finlex:document>
