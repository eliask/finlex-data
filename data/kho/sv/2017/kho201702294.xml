<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201702294</dcterms:identifier>
  <finlex:ecliIdentifier>ECLI:FI:KHO:2017:T2294</finlex:ecliIdentifier>
  <dcterms:title>12.5.2017/2294 HFD:2017:80</dcterms:title>
  <dcterms:description>
    <p>
      <span>Beskattning av personlig inkomst</span>
      <span>Överlåtelsevinst av egen bostad</span>
      <span>Ägartid</span>
      <span>Avvittring</span>
      <span>Arvskifte</span>
    </p>
  </dcterms:description>
  <finlex:registerNumber>373/2/16</finlex:registerNumber>
  <dcterms:issued>2017-05-12</dcterms:issued>
  <finlex:fileCopyNumber>2294</finlex:fileCopyNumber>
  <dcterms:abstract>
    <p>A:s dödsbo och A:s änka B ägde vardera hälften av de aktier som berättigade till besittning av en lägenhet. Vid avvittringen och arvsskiftet fick A:s bröstarvinge C aktierna så att C fick 74,44 procent av den som sin nettoandel av A:s dödsbo och 25,56 procent genom att C betalade vederlag av medel som inte ingick i boet. Frågan i målet gällde hur C:s ägartid skulle räknas för de nyss nämnda 74,44 procenten vid tillämpningen av bestämmelsen om skattefri överlåtelsevinst av egen bostad i 48 § 1 mom. 1 punkten i inkomstskattelagen.</p>
    <p>C kunde inte anses ha fått ovan nämnda andel av aktierna enbart med stöd av arvskifte, utan av aktierna hade hälften först vid avvittringen övergått till A:s arvingar och först därefter till C, vid det arvskifte som förrättades mellan arvingarna. När man dock tog hänsyn till den princip som framgår av 46 § 2 mom. i inkomstskattelagen och enligt vilken förrättandet av avvittring inte påverkar beräkningen av ägartiden, samt den i rättspraxis etablerade principen att ägartiden för egendom som någon fått genom arv räknas från arvlåtarens dödsdag, skulle C:s ägartid för hela den andel om 74,44 procent som det var frågan om räknas från A:s dödsdag. Förhandsavgörande för åren 2015 och 2016.</p>
    <p>Inkomstskattelagen 48 § 1 mom. 1 punkten</p>
    <p>Inkomstskattelagen 46 § 2 mom. (1502/1993)</p>
  </dcterms:abstract>
</finlex:document>
