<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201701328</dcterms:identifier>
  <finlex:ecliIdentifier>ECLI:FI:KHO:2017:T1328</finlex:ecliIdentifier>
  <dcterms:title>22.3.2017/1328 HFD:2017:44</dcterms:title>
  <dcterms:description>
    <p>
      <span>Beskattning av näringsverksamhet</span>
      <span>Skatteplikt på inkomst</span>
      <span>Anläggningstillgångar</span>
      <span>Ak-tie som är anläggningstillgång</span>
      <span>Omsättningstillgång</span>
      <span>Funktionellt samband</span>
      <span>Inledning och vidareutveckling av vindkraftsprojekt</span>
    </p>
  </dcterms:description>
  <finlex:registerNumber>889/2/16</finlex:registerNumber>
  <dcterms:issued>2017-03-22</dcterms:issued>
  <finlex:fileCopyNumber>1328</finlex:fileCopyNumber>
  <dcterms:abstract>
    <p>A Ab hade inlett och vidareutvecklat flera vindkraftsprojekt. A Ab hade emellertid inte det kapital som behövdes för att vindkraftverken skulle kunna byggas och projekten genomföras, utan avsikten var att bolaget för varje projekt i något skede skulle få med en utomstående partner, som skulle bidra med sin sakkunskap och finansiering, så att projektet skulle kunna föras vidare till bygg- och produktionsskedet. A Ab hade åren 2012 - 2014 för vidareutveckling av projekten bildat bolagen X Ab, Y Ab och sex andra bolag. A Ab hade hösten 2014 sålt aktiestocken i X Ab och Y Ab. Utvecklingsprojekten i dessa två bolag hade tills vidare stannat upp. Dessutom hade ett av de projektuvecklingsbolag som A Ab bildat överlåtit sin näringsverksamhet genom en försäljning i december 2014.</p>
    <p>A Ab ansågs ha bildat bolagen X Ab och Y Ab för att kunna sälja sådana i aktiebolagsform bedrivna projekt som använde sig av förnybara energikällor. X Ab och Y Ab hade således varit omsättningstillgångar för A Ab. Vid beskattningen av Ab skulle aktierna betraktas som detta slag av egendom. Denna slutsats ändrades inte av att verkställande direktören i A Ab och andra personer i bolagets ledning skötte uppgifter i förvaltningen av projektutvecklingsbolagen. Den inkomst som A Ab fick vid överlåtelsen av aktierna var skattepliktig inkomst för A Ab. Förhandsavgörande för skatteåren 2014 och 2015.</p>
    <p>Lagen om beskattning av inkomst av näringsverksamhet 5 § (1077/2008) 1 punkten, 6 § (717/2004) 1 mom. 1 punkten, 10 § och 12 §</p>
  </dcterms:abstract>
</finlex:document>
