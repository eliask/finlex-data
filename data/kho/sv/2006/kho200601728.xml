<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200601728</dcterms:identifier>
  <finlex:ecliIdentifier>ECLI:FI:KHO:2006:T1728</finlex:ecliIdentifier>
  <dcterms:title>7.7.2006/1728 HFD:2006:44</dcterms:title>
  <dcterms:description>
    <p>
      <span>Miljötillstånd</span>
      <span>Vattenhushållningsärende</span>
      <span>Förutsättningar för att bevilja tillstånd</span>
      <span>Tillståndsprövning</span>
      <span>Torvtäkt</span>
      <span>Bästa tillgängliga teknik</span>
      <span>Tillståndsvillkor</span>
      <span>Reningseffekt</span>
      <span>Belastningsgränser</span>
      <span>Målvärden</span>
      <span>Justering av tillståndsvillkor</span>
    </p>
  </dcterms:description>
  <finlex:registerNumber>3618/1/05</finlex:registerNumber>
  <dcterms:issued>2006-07-07</dcterms:issued>
  <finlex:fileCopyNumber>1728</finlex:fileCopyNumber>
  <dcterms:abstract>
    <p>Enligt miljötillståndsverkets och förvaltningsdomstolens beslut skulle vid kemisk behandling av vatten som från ett torvtäktsområde leddes ut i vattendrag iakttas årliga gränsvärden för kemisk syreförbrukning, fosfor och kväve samt årliga, av medelavrinningen avhängiga maximala värden för suspenderad substans, fosfor och kväve samt kemisk syreförbrukning i utsläppen. Förvaltningsdomstolen hade ansett att det under sedvanliga förhållanden var möjligt att uppfylla de krav som ställts i fråga om reningseffekt och maximala utsläpp. Under exceptionella förhållanden blev det tillsynsmyndighetens sak att pröva vilka åtgärder som eventuellt skulle vidtas om villkoren i fråga om reningseffekt och maximala utsläpp inte uppfylldes.</p>
    <p>Högsta förvaltningsdomstolen ansåg att tillståndsvillkoret om ordnandet av vattenskyddet samt utsläppen i vattendrag skulle ändras så, att de absoluta belastningsgränserna ersattes av gränser som angav målvärden. Absoluta belastningsgränser kunde inte bestämmas utan tillräcklig information om storleken av den belastning som torvtäktsområdet medförde, hur denna belastning fördelade sig över året samt den kemikaliska behandlingens årliga reningseffekt och årstidernas och väderleksförhållandenas inverkan. En sådan tillräcklig information fanns inte att tillgå i detta skede. Torvtagningens karaktär av verksamhet som belastar vattendrag krävde dock av tillsynsskäl att utsläppen i vattendrag reglerades av så tydligt avgränsade tillståndsvillkor som möjligt, vilka även skulle beakta utsläpp som kunde förekomma vid störningar i verksamheten. I syfte att kontrollera och minska belastningen av vattendragen var det följaktligen behövligt att utöver en allmän förpliktelse att försöka minska nettobelastningen även bestämma målvärden som gränser för den årliga belastningen. Dessa målvärden skulle genom användning och utveckling av bästa tillgängliga teknik eftersträvas i verksamheten. Vid en justering av tillståndsvillkoren skulle sökanden med tanke på fastställandet av eventuella nya villkor för reningseffekt och belastningsgränser lämna på långvarigare observation baserad utredning om belastningen samt om verkan av vattenskyddsåtgärder.</p>
  </dcterms:abstract>
</finlex:document>
