<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200602532</dcterms:identifier>
  <finlex:ecliIdentifier>ECLI:FI:KHO:2006:T2532</finlex:ecliIdentifier>
  <dcterms:title>3.10.2006/2532 HFD:2006:70</dcterms:title>
  <dcterms:description>
    <p>
      <span>Mervärdesskatt</span>
      <span>Skattepliktig försäljning</span>
      <span>Eget bruk av vara</span>
      <span>Sedvanlig reklamgåva</span>
      <span>Gåva av ringa värde</span>
      <span>Ett direktivs tolkningsverkan</span>
      <span>Representationsgåva</span>
    </p>
  </dcterms:description>
  <finlex:registerNumber>1159/2/05</finlex:registerNumber>
  <dcterms:issued>2006-10-03</dcterms:issued>
  <finlex:fileCopyNumber>2532</finlex:fileCopyNumber>
  <dcterms:abstract>
    <p>En internationell koncerns dotterbolag A Ab hade åren 2000 och 2001 som reklamgåvor överlåtit bland annat olika slags pennor, T-skjortor, slipsar och scarfar, pälsmössor, klockor, plånböcker, golfparaplyer och fleecetröjor. Anskaffningspriserna för de gåvor som frågan gällde i högsta förvaltningsdomstolen varierade mellan 164 och 288 mark. Gåvorna var försedda med bolagets logotyp och hade delats ut till bolagets kunder, varuleverantörer, semestervikarier och andra intressenter</p>
    <p>Koncernskattecentralen hade verkställt efterbeskattningar och då inte godkänt några som helst gåvor som sedvanliga reklamgåvor, eftersom centralen hade ansett att anskaffningarna hade skett för representationsändamål. Förvaltningsdomstolen hade med förkastande i övrigt av A Ab:s besvär upphävt efterbeskattningarna till den del som de hade gällt gåvor till ett värde av högst 25 euro. I sina besvär yrkade bolaget att högsta förvaltningsdomstolen skulle upphäva förvaltningsdomstolens och Koncernskattecentralens beslut till den del som dessa beslut gällde de anskaffningar som hade blivit betraktade som anskaffningar för representationsändamål.</p>
    <p>I motsats till förvaltningsdomstolen och Koncernskattecentralen ansåg högsta förvaltningsdomstolen att det inte varit fråga om varor som hade anskaffats och använts för representationsändamål och som avses i 114 § 1 mom. 3 punkten i mervärdesskattelagen. Med hänsyn till gåvornas art och anskaffningspris samt värde för sina mottagare, ansåg högsta förvaltningsdomstolen dock att gåvorna inte var av ringa värde i den mening som avses i artikel 5.6 i Europeiska gemenskapernas råds sjätte mervärdesskattedirektiv, varför de inte heller var sådana sedvanliga reklamgåvor som avses i 25 § i mervärdesskattelagen. För överlåtelserna av dessa gåvor till sina intressenter skulle A Ab därför betala mervärdesskatt enligt bestämmelserna om eget bruk av vara. Bolagets besvär förkastades. Efterbeskattning för räkenskapsperioderna 1.1. - 31.12.2000 och 1.1. - 31.12.2001.</p>
  </dcterms:abstract>
</finlex:document>
