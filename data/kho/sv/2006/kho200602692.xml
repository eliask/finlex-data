<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200602692</dcterms:identifier>
  <finlex:ecliIdentifier>ECLI:FI:KHO:2006:T2692</finlex:ecliIdentifier>
  <dcterms:title>13.10.2006/2692 HFD:2006:76</dcterms:title>
  <dcterms:description>
    <p>
      <span>Begäran om förhandsavgörande av Europeiska gemenskapernas domstol</span>
      <span>Tillämpningsområde i tid och sak för Rådets förordning (EG) nr 2201/2003 (Bryssel II a-förordningen)</span>
      <span>Offentligrättsligt barnskydd</span>
      <span>Verkställighet av beslut att omhänderta barn</span>
      <span>Behörig myndighet</span>
    </p>
  </dcterms:description>
  <finlex:registerNumber>2330/3/05</finlex:registerNumber>
  <dcterms:issued>2006-10-13</dcterms:issued>
  <finlex:fileCopyNumber>2692</finlex:fileCopyNumber>
  <dcterms:abstract>
    <p>I ett ärende som var anhängigt i högsta förvaltningsdomstolen gällde det att avgöra om barnen A och B, om vilkas omhändertagande och placering i vård utom hemmet fattats beslut i Sverige, i egenskap av finska medborgare i enlighet med ett beslut av en polisinrättning hade kunnat utlämnas från Finland till Sverige. Av barnen var A även svensk medborgare.</p>
    <p>Högsta förvaltningsdomstolen beslöt begära förhandsavgörande av Europeiska gemenskapernas domstol beträffande tre frågor.</p>
    <p>Den första frågan gäller huruvida förordningen om domstols behörighet och om erkännande och verkställighet av domar i äktenskapsmål och mål om föräldraansvar (EG) nr 2201/2003 (Bryssel II a-förordningen) tillämpas på verkställigheten av ett avgörande inom det offentligrättsliga barnskyddet om att omedelbart omhänderta och placera att barn i vård utom hemmet.</p>
    <p>Den andra frågan gäller huruvida den eventuella tillämpligheten av Bryssel II a-förordningen hindrar tillämpning av den mellan de nordiska länderna harmoniserade lagstiftningen om omhändertagande av barn, vilken utgår från att förvaltningsmyndigheterna omedelbart erkänner och verkställer varandras förvaltningsbeslut.</p>
    <p>Den tredje frågan gällde Bryssel II a-förordningens tillämplighet i tid, då den svenska förvaltningsmyndighetens beslut att omedelbart omhänderta barnen och placera dem i familjevård hade tagits 23.2.2005, beslutet hade underställts länsrätten för fastställelse 25.2.2005 och länsrätten hade fastställt beslutet 3.3.2005. Bryssel II a-förordningen hade trätt i kraft 1.3.2005.</p>
  </dcterms:abstract>
</finlex:document>
