<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200602097</dcterms:identifier>
  <finlex:ecliIdentifier>ECLI:FI:KHO:2006:T2097</finlex:ecliIdentifier>
  <dcterms:title>25.8.2006/2097 HFD:2006:58</dcterms:title>
  <dcterms:description>
    <p>
      <span>Miljöskyddslagen</span>
      <span>Kommunala miljöskyddsföreskrifter</span>
      <span>Kommunens kompetens</span>
      <span>Kommunens behörighet att utfärda föreskrifter</span>
      <span>Förhållande till grundlagen, lag, förordning och EU-direktiv</span>
      <span>Produktionsdjur</span>
      <span>Upplagring och spridning av gödsel</span>
      <span>Regional miljöcentral</span>
      <span>Besvärsrätt</span>
    </p>
  </dcterms:description>
  <finlex:registerNumber>2454/1/05</finlex:registerNumber>
  <dcterms:issued>2006-08-25</dcterms:issued>
  <finlex:fileCopyNumber>2097</finlex:fileCopyNumber>
  <dcterms:abstract>
    <p>Det var i sig möjligt att i kommunala miljöskyddsföreskrifter ta in föreskrifter som var strängare än bestämmelserna i statsrådets förordning om begränsning av utsläpp i vatten av nitrater från jordbruket (931/2000). Följaktligen var det inte heller i sig förbjudet att utfärda kommunala miljöskyddsföreskrifter som gjorde de riktgivande kraven i en förordning eller ett direktiv till bindande förpliktelser. Att en med kommunala miljöskyddsföreskrifter genomförd ändring av riktgivande krav till bindande föreskrifter eventuellt påverkade t.ex. stöden till gårdsbruksföretaget hade ingen omedelbar betydelse i sammanhanget.</p>
    <p>I miljöskyddslagen hade förutsatts att allmänna rättsregler för hela landet skulle utfärdas genom förordningar, som skulle kompletterade lagen. Å andra sidan kan enligt 19 § 1 mom. i miljöskyddslagen föreskrifter även utfärdas att gälla hela kommunens område. Föreskrifternas innehåll skulle bedömas med hänsyn till kravet att föreskriften skall vara behövlig för verkställigheten av miljöskyddslagen. Bestämmelserna i 15 och 18 § i grundlagen om egendomsskydd och näringsfrihet förutsatte att föreskrifterna inte oskäligt och oproportionerligt skulle försvåra nyttjande av egendom och näringsverksamhet, utan behovet av föreskrifter i syfte att hindra förorening av miljön skulle vägas mot det ansvar för miljön om vilket bestäms i 20 § i grundlagen. För att en enskild föreskrift skulle anses laglig förutsattes att de behövdes i de lokala förhållandena.</p>
    <p>Ärendet gällde även den regionala miljöcentralens besvärsrätt.</p>
  </dcterms:abstract>
</finlex:document>
