<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200601422</dcterms:identifier>
  <finlex:ecliIdentifier>ECLI:FI:KHO:2006:T1422</finlex:ecliIdentifier>
  <dcterms:title>31.5.2006/1422 HFD:2006:33</dcterms:title>
  <dcterms:description>
    <p>
      <span>Offentlig upphandling</span>
      <span>Anvisning om ansökan</span>
      <span>Delgivning per brev</span>
      <span>Påvisande av dagen när ett brev hade avsänts</span>
    </p>
  </dcterms:description>
  <finlex:registerNumber>799/2/05</finlex:registerNumber>
  <dcterms:issued>2006-05-31</dcterms:issued>
  <finlex:fileCopyNumber>1422</finlex:fileCopyNumber>
  <dcterms:abstract>
    <p>Ett brev som innehöll ett protokollutdrag över avgörandet i en anbudstävlan jämte motiveringarna samt en medföljande anvisning om hur ansökan kunde göras till marknadsdomstolen hade 13.12.2004 sänts till ett bolag. Avsändningsdagen framgick av ett utdrag ur kommunens diarium. Bolaget ansågs därför, om inte annat visades, ha fått del av uppgifterna sju dagar efter att brevet hade avsänts, eller 20.12.2004. I enlighet med denna presumtion hade den 14 dagar långa frist inom vilken ansökan kunde göras till marknadsdomstolen gått ut 3.1.2005. Bolagets ansökan kom till marknadsdomstolen 4.1.2005. Bolaget hade inte visat att det faktiskt hade fått del av uppgifterna senare än 20.12.2005. Marknadsdomstolen ansåg att ansökan hade gjorts för sent och avvisade den utan prövning. Högsta förvaltningsdomstolen förkastade bolagets yrkande om att marknadsdomstolens beslut skulle upphävas. Bedömningen påverkades inte av att avsändningsdagen enligt vad som utretts inte framgick av den delgivning som bolaget hade fått eller av bolagets påstående att en företrädare för upphandlingsenheten 21.12.2004 muntligen hade uppgivit att uppgifterna hade avsänts 14.12.2004.</p>
  </dcterms:abstract>
</finlex:document>
