<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml" eurooppa="y">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>200602958</dcterms:identifier>
  <finlex:ecliIdentifier>ECLI:FI:KHO:2006:T2958</finlex:ecliIdentifier>
  <dcterms:title>9.11.2006/2958 HFD:2006:82</dcterms:title>
  <dcterms:description>
    <p>
      <span>Utlänningsärende</span>
      <span>Utvisning</span>
      <span>Inreseförbud</span>
      <span>Unionsmedborgare</span>
      <span>Brott</span>
      <span>Fängelsestraff</span>
      <span>Band till Finland</span>
      <span>Direktivenlig tolkning</span>
    </p>
  </dcterms:description>
  <finlex:registerNumber>3475/2/05</finlex:registerNumber>
  <dcterms:issued>2006-11-09</dcterms:issued>
  <finlex:fileCopyNumber>2958</finlex:fileCopyNumber>
  <dcterms:abstract>
    <p>Enligt rådets direktiv 2004/38/EG om unionsmedborgares och deras familjemedlemmars rätt att fritt röra sig och uppehålla sig inom medlemsstaternas territorier får en unionsmedborgare som har ett permanent uppehållstillstånd utvisas endast om det föreligger ett allvarligt hot mot allmän ordning och säkerhet och en unionsmedborgare som under de tio föregående åren har uppehållit sig i medlemsstaten får utvisas endast av tvingande hänsyn till allmän säkerhet.</p>
    <p>Unionsmedborgaren A hade uppehållit sig i Finland i tio års tid. A hade för grovt dödsvållande och grov misshandel dömts till ett gemensamt fängelsestraff på tre år och tio månader samt dessutom för en som särskild gärning begången misshandel dömts till bötesstraff. Sina familjeband hade A i Finland och A:s barn, som var födda i Finland, hade aldrig bott i A:s hemland. A bedrev tillsammans med barnens mor företagsverksamhet i Finland. Efter brotten hade A:s förhållanden förändrats. A ansågs inte till följd av sitt uppförande utgöra ett kontinuerligt hot mot andra människors säkerhet. Högsta förvaltningsdomstolen upphävde förvaltningsdomstolens och utlänningsverkets beslut om utvisning av A och inreseförbud för honom.</p>
    <p>Omröstning 4-1.</p>
  </dcterms:abstract>
</finlex:document>
