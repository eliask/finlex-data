<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201801062</dcterms:identifier>
  <finlex:ecliIdentifier>ECLI:FI:KHO:2018:35</finlex:ecliIdentifier>
  <dcterms:title>9.3.2018/1062 HFD:2018:35</dcterms:title>
  <dcterms:description>
    <p>
      <span>Förskottsuppbörd</span>
      <span>Arbetsgivares socialskyddsavgift</span>
      <span>Lön</span>
      <span>Grupplivförsäkring</span>
      <span>Kollektivt tilläggspensionsskydd</span>
      <span>Delägare i aktiebolag</span>
      <span>Storleken av försäkringspremie</span>
    </p>
  </dcterms:description>
  <finlex:registerNumber>1779/2/16</finlex:registerNumber>
  <dcterms:issued>2018-03-09</dcterms:issued>
  <finlex:fileCopyNumber>1062</finlex:fileCopyNumber>
  <ecli>ECLI:FI:KHO:2018:35</ecli>
  <dcterms:abstract>
    <p>A och B ägde samtliga aktier i X Ab, som I sin tur ägde samtliga aktier I Y Ab. Y Ab hade i december år 2010 tecknat en gruppensionsförsäkring. Försäkrade enligt denna försäkring var först endast A och B, men från juni 2011 även B:s make C. Y Ab hade under åren 2010 - 2011 i försäkringspremier för A betalat sammanlagt 337 623 euro och under åren 2010 - 2012 i försäkringspremier för B sammanlagt 333 508 euro. Y Ab hade inte betalat någon penninglön till A eller B.</p>
    <p>Vid en skattegranskning i Y Ab hade de försäkringspremier som bolaget hade betalat för A och B betraktats som löneinkomst för dessa försäkrade personer. Bolaget hade debiterats på arbetsgivarens obetalda socialskyddsavgifter för dessa löner, jämte skatteförhöjningar.</p>
    <p>Högsta förvaltningsdomstolen ansåg att Y Ab i och för sig hade kunnat ordna ett kollektivt tilläggspensionsskydd för den grupp som bolagets anställda utgjorde, så att till denna grupp kunde hänföras även A och B, som kunde jämställas med arbetande delägare i aktiebolag. Med hänsyn till det höga belopp som aktiebolaget hade betalat i försäkringspremier för A och B, ansågs bolaget för deras del ha ersatt penninglönen med betalning av pensionsförsäkringsavgifter, varför det för deras del inte var frågan om ett kollektivt tilläggspensionsskydd. Alla de försäkringspremier som Y Ab hade betalat för A:s och B:s räkning hade för de försäkrade varit sådan lön som avses i 13 § i lagen om förskottsuppbörd och för vilken bolaget borde ha betalat arbetsgivares socialskyddsavgifter. Åren 2010 - 2012.</p>
    <p>Lagen om förskottsuppbörd 13 § 1 och 3 mom.</p>
    <p>Lagen om arbetsgivares socialskyddsavgift 4 § (1114/2005) 1 och 2 mom.</p>
    <p>Inkomstskattelagen 68 § (772/2004) 1 mom. och 96 a § 2 mom. (772/2004)</p>
    <p>Ärendet har avgjorts av justitieråden Irma Telivuo, Leena Äärilä, Mikko Pikkujämsä, Vesa-Pekka Nuotio och Leena Romppainen. Föredragande Liisa Tähtinen.</p>
  </dcterms:abstract>
</finlex:document>
