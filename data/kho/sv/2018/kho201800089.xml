<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201800089</dcterms:identifier>
  <finlex:ecliIdentifier>ECLI:FI:KHO:2018:7</finlex:ecliIdentifier>
  <dcterms:title>15.1.2018/89 HFD:2018:7</dcterms:title>
  <dcterms:description>
    <p>
      <span>Utkomststöd</span>
      <span>Återkrav av utkomststöd</span>
      <span>Grunderna för återkrav</span>
      <span>Villkor för återkrav</span>
      <span>Återkrav från andel i dödsbo</span>
      <span>Inbördes testamente</span>
      <span>Nyttjande- och besittningsrätt till egendom</span>
    </p>
  </dcterms:description>
  <finlex:registerNumber>4615/3/16</finlex:registerNumber>
  <dcterms:issued>2018-01-15</dcterms:issued>
  <finlex:fileCopyNumber>89</finlex:fileCopyNumber>
  <ecli>ECLI:FI:KHO:2018:7</ecli>
  <dcterms:abstract>
    <p>A:s morföräldrar B och C hade i ett år 2008 undertecknat inbördes testamente som sin yttersta vilja och testamente förordnat att då den ena maken avlidit får den efterlevande maken full nyttjande- och besittningsrätt till all egendom som ingår i dödsboet. Enligt testamentet skulle egendomen efter båda makars död delas jämt mellan deras dotter D och dennas dotter A, så att D har livslång besittningsrätt till all egendom.</p>
    <p>Tjänsteinnehavaren i staden E hade i samband med beviljande av utkomststöd beslutat att utkomststödet återkrävs från A:s andel i den år 2013 avlidne C:s dödsbo. På ansökan av E:s nämnd hade förvaltningsdomstolen med sitt beslut år 2016 förpliktat A att betala tillbaka utkomststöd som hon hade fått under tiden 2015 - 2016.</p>
    <p>A:s rätt till den egendom som hon enligt testamente fått efter C begränsas av änkans nyttjande- och besittningsrätt till all egendom i dödsboet. A får tillgång till en del av dödsboets tillgångar först efter att den efterlevande maken avlidit och även då belastas andelen av D:s livslånga besittningsrätt. Högsta förvaltningsdomstolen ansåg att A vid tidpunkten för beviljandet av utkomststöd inte under dessa omständigheter hade sådan rätt till tillgångarna att utkomststöden hade kunnat återkrävas.</p>
    <p>Förvaltningsdomstolens beslut upphävdes och ansökan av nämnden i E gällande återkrav av utkomststöd avslogs.</p>
    <p>Lagen om utkomststöd 19 §, 20 § 1 mom. 1 punkten, 21 § 1 mom. och 22 § 1 och 2 mom.</p>
    <p>Ärendet har avgjorts av justitieråden Niilo Jääskinen, Eija Siitari, Outi Suviranta, Antti Pekkala och Maarit Lindroos. Föredragande Marja-Liisa Judström.</p>
  </dcterms:abstract>
</finlex:document>
