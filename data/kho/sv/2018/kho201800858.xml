<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201800858</dcterms:identifier>
  <finlex:ecliIdentifier>ECLI:FI:KHO:2018:32</finlex:ecliIdentifier>
  <dcterms:title>27.2.2018/858 HFD:2018:32</dcterms:title>
  <dcterms:description>
    <p>
      <span>Samförvaltning</span>
      <span>Hus med bostadsrätter</span>
      <span>Boendedemokrati</span>
      <span>Boendekommitté</span>
      <span>Boendes rätt att delta</span>
      <span>Konkurrensutsättning av tjänster för fastighetsunderhåll</span>
    </p>
  </dcterms:description>
  <finlex:registerNumber>2707/2/16</finlex:registerNumber>
  <dcterms:issued>2018-02-27</dcterms:issued>
  <finlex:fileCopyNumber>858</finlex:fileCopyNumber>
  <ecli>ECLI:FI:KHO:2018:32</ecli>
  <dcterms:abstract>
    <p>Högsta förvaltningsdomstolen hade att avgöra om A Ab som ägare till huset med bostadsrätter hade fullgjort sina skyldigheter enligt lagen om bostadsrättsbostäder och lagen om samförvaltning i hyreshus gällande de boendes rätt att delta i konkurrensutsättningen av tjänsterna för husbolagets fastighetsunderhåll.</p>
    <p>A Ab hade informerat om konkurrensutsättningen av underhållsavtalet, dess tidtabell och grunderna för konkurrensutsättningen i mars 2014 på de webbsidor som de boende hade till sitt förfogande. Disponenten hade dessutom på boendemötet i april 2014 meddelat att det nya underhållsavtalet träder i kraft i månadsskiftet juli-augusti och att några ändringar i underhållsuppgifterna inte är på kommande. Efter att bostadskommitténs ordförande hade frågat om deltagarna i konkurrensutsättningen hade disponenten i början av juli 2014 per epost meddelat att valet kommer att göras mellan två aktörer och att valet grundar sig på tjänstens nivå, tjänsteleverantörens resurser samt priset.</p>
    <p>Regionförvaltningsverket hade ålagt A Ab att inom den tidsfrist som angetts i beslutet bereda boendekommittén eller samarbetsorganet en möjlighet att delta i konkurrensutsättningen av underhållsavtalet genom att göra framställningar, förhandla och ge utlåtanden om underhållsavtalets innehåll och anordnandet av underhållsuppgifterna.</p>
    <p>Högsta förvaltningsdomstolen ändrade inte förvaltningsdomstolens beslut med vilket A Ab:s besvär hade avslagits. A Ab konstaterades ha förfarit i strid med lagen om samförvaltning i hyreshus gällande de boendes rätt att delta i samband med det nya underhållsavtalet. Försummelsen hade inte avhjälpts genom att de boende senare hade godkänt underhållsavtalet.</p>
    <p>Lagen om bostadsrättsbostäder 9 a § 1 mom, 16 c § (1256/2010) 1 och 2 mom.</p>
    <p>Lagen om samförvaltning i hyreshus 10 § 1 mom. 5 punkten</p>
    <p>Ärendet har avgjorts av justitieråden Leena Äärilä, Mikko Pikkujämsä, Vesa-Pekka Nuotio, Antti Pekkala och Leena Romppainen. Föredragande Stina-Maria Lund.</p>
  </dcterms:abstract>
</finlex:document>
