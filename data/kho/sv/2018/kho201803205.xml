<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201803205</dcterms:identifier>
  <finlex:ecliIdentifier>ECLI:FI:KHO:2018:94</finlex:ecliIdentifier>
  <dcterms:title>28.6.2018/3205 HFD:2018:94</dcterms:title>
  <dcterms:description>
    <p>
      <span>Utlänningsärende</span>
      <span>Internationellt skydd</span>
      <span>Asyl</span>
      <span>Internt flyktalternativ</span>
      <span>Rimligt internt flyktalternativ</span>
      <span>Afghanistan</span>
      <span>Kabul</span>
    </p>
  </dcterms:description>
  <finlex:registerNumber>4397/4/17</finlex:registerNumber>
  <dcterms:issued>2018-06-28</dcterms:issued>
  <finlex:fileCopyNumber>3205</finlex:fileCopyNumber>
  <ecli>ECLI:FI:KHO:2018:94</ecli>
  <dcterms:abstract>
    <p>Migrationsverket hade ansett att afghanistanska medborgaren A, som var av hazara-ursprung, kände välgrundad fruktan för förföljelse i sin hemregion i provinsen Wardak på det sätt som avses i 87 § 1 mom. i utlänningslagen. Ärendet gällde huruvida han skulle anses ha en i 88 e § i utlänningslagen avsedd möjlighet till intern flykt till Kabul.</p>
    <p>Migrationsverket hade bedömt utgående ifrån landinformation som gällde Afghanistan och Kabul att det var möjligt för A att säkert och lagligt förflytta sig till Kabul för att bo där och att han inte i Kabul riskerade att bli utsatt för förföljelse eller allvarlig skada på grund av sina individuella egenskaper. Förvaltningsdomstolen hade avslagit besvären över Migrationsverkets beslut och ansett att A rimligen kunde förutsättas ty sig till det interna flyktalternativet till Kabul.</p>
    <p>Högsta förvaltningsdomstolen ansåg i likhet med Migrationsverket och förvaltningsdomstolen att det i sig var möjligt för A att resa till och nå Kabul på ett säkert och lagligt sätt. I ärendet skulle ännu bedömas om A rimligen kunde förutsättas uppehålla sig i Kabul. Därmed skulle det bedömas om A i Kabul skulle kunna leva ett relativt normalt liv som inte på ett betydande sätt skulle avvika från den genomsnittliga situation som rådde för personer inom samma befolkningsgrupp.</p>
    <p>Högsta förvaltningsdomstolen bedömde att i princip kan en frisk, ogift och arbetsför man förutsättas uppehålla sig i Kabul även om han inte har släktingar eller övrigt nätverk i staden. Vid bedömningen av interflyktalternativet skulle uppmärksamhet emellertid fästas vid personens omständigheter i sin helhet. Säkerhetssituationen i destinationen för intern flykt var även av betydelse, eftersom förutsättningarna för ett relativt normalt liv försvåras när säkerhetssituationen försämras.</p>
    <p>A var 19 år gammal och på grund av sin unga ålder hade han inget yrke eller betydande arbetserfarenhet. A hade inte längre familjemedlemmar eller övrigt nätverk i Kabul. A led av allvarliga psykiska problem vilka enligt högsta förvaltningsdomstolens bedömning påverkade hans handlingsförmåga och därmed på ett betydande sätt försvagade hans förutsättningar att i Kabul försörja sig och trygga sina övriga för ett människovärdigt liv grundläggande behov.</p>
    <p>Högsta förvaltningsdomstolen fäste även uppmärksamhet vid den för Kabuls shia-hazarabefolkning rådande försämrade säkerhetssituationen och ansåg att A inte rimligen kunde förutsättas uppehålla sig i Kabul. Därmed hade han inte en i 88 e § i utlänningslagen avsedd möjlighet till intern flykt till Kabul och därför skulle han beviljas asyl.</p>
    <p>Utlänningslagen 87 § 1 mom., 88 d § och 88 e §</p>
    <p>Ärendet har avgjorts av justitieråden Anne E. Niemi, Janne Aer, Petri Helander, Taina Pyysaari och Anne Nenonen. Föredragande Jenny Rebold.</p>
  </dcterms:abstract>
</finlex:document>
