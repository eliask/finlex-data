<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201803225</dcterms:identifier>
  <finlex:ecliIdentifier>ECLI:FI:KHO:2018:95</finlex:ecliIdentifier>
  <dcterms:title>29.6.2018/3225 HFD:2018:95</dcterms:title>
  <dcterms:description>
    <p>
      <span>Rättshjälp</span>
      <span>Internationellt skydd</span>
      <span>Uppenbart ogrundad ansökan</span>
      <span>Muntlig förhandling i förvaltningsdomstolen</span>
      <span>Arvode enligt ärende</span>
      <span>Fast arvode</span>
      <span>Skäligt arvode</span>
      <span>Förordning i strid med lagen</span>
    </p>
  </dcterms:description>
  <finlex:registerNumber>965/4/18 och 966/4/18</finlex:registerNumber>
  <dcterms:issued>2018-06-29</dcterms:issued>
  <finlex:fileCopyNumber>3225</finlex:fileCopyNumber>
  <ecli>ECLI:FI:KHO:2018:95</ecli>
  <dcterms:abstract>
    <p>Migrationsverket hade avslagit ändringssökandens asylansökan som uppenbart ogrundad i enlighet med 101 § i utlänningslagen. Förvaltningsdomstolen avslog besvären och ansåg ansökan vara uppenbart ogrundad. Enligt 7 a § 2 mom. i statsrådets förordning om grunderna för arvoden vid allmän rättshjälp (arvodesförordningen) är arvodet 400 euro i ett ärende som behandlas i förvaltningsdomstolen då ansökan är uppenbart ogrundad.</p>
    <p>Biträdet hade i förvaltningsdomstolen begärt 1300 euro i arvode på grund av att ärendet till sin natur och omfattning var särskilt krävande eftersom förvaltningsdomstolen hållit muntlig förhandling i ärendet. Därför skulle 7a § 1 mom. i arvodesförordningen tillämpas på ärendet. Förvaltningsdomstolen ansåg att det enligt arvodesförordningens ordalydelse inte var möjligt att utbetala mer än 400 euro i arvode.</p>
    <p>Högsta förvaltningsdomstolen konstaterade att ett skäligt arvode enligt ärende fastställs till biträdet enligt 17 a § i rättshjälpslagen. Å andra sidan medger 7 a § 2 mom. i arvodesförordningen inte att ett högre arvode än 400 euro fastställs i föreliggande ärende. Med beaktande av den arbetsinsats ärendets natur och omfattning krävt skulle en tillämpning av 7a § 2 mom. i arvodesförordningen leda till att ett oskäligt lågt arvode fastställs till biträdet. Förordningen var således i strid med 17 a § i rättshjälpslagen på ett sådant sätt som inte gick att lösa genom en tolkning av arvodesförordningen.</p>
    <p>Högsta förvaltningsdomstolen lät med hänvisning till 107 § i grundlagen bli att i detta enskilda fall tillämpa 7 a § 2 mom. i arvodesförordningen. Ärendet skulle på grund av den arbetsinsats ärendets natur och omfattning hade krävt jämföras med ett ärende som är särskilt krävande. Högsta förvaltningsdomstolen slog fast att biträdet enligt 17 a § i rättshjälpslagen skulle erhålla 1300 euro i arvode för skötseln av ärendet i förvaltningsdomstolen.</p>
    <p>Finlands grundlag 107 §</p>
    <p>Rättshjälpslagen 17 a §</p>
    <p>Statsrådets förordning om grunderna för arvoden vid allmän rättshjälp 7 a § 1 och 2 mom.</p>
    <p>Utlänningslagen 101 §</p>
    <p>Ärendet har avgjorts av justitieråden Anne E. Niemi, Janne Aer, Petri Helander, Tuomas Kuokkanen, Taina Pyysaari, Anne Nenonen och Kirsti Kurki-Suonio. Föredragande Elina Nyholm.</p>
  </dcterms:abstract>
</finlex:document>
