<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201801715</dcterms:identifier>
  <finlex:ecliIdentifier>ECLI:FI:KHO:2018:48</finlex:ecliIdentifier>
  <dcterms:title>11.4.2018/1715 HFD:2018:48</dcterms:title>
  <dcterms:description>
    <p>
      <span>Utlänningsärende</span>
      <span>Tredjelands medborgare</span>
      <span>Uppehållstillstånd på grund av familjeband</span>
      <span>Anknytningspersonens möjlighet att flytta tillbaka till sitt hemland</span>
      <span>Familjeåterföreningsdirektivet</span>
      <span>Direktivets tolkningsverkan</span>
    </p>
  </dcterms:description>
  <finlex:registerNumber>2062/4/17</finlex:registerNumber>
  <dcterms:issued>2018-04-11</dcterms:issued>
  <finlex:fileCopyNumber>1715</finlex:fileCopyNumber>
  <ecli>ECLI:FI:KHO:2018:48</ecli>
  <dcterms:abstract>
    <p>Den nigerianska medborgaren A hade ingått äktenskap med en finsk medborgare och på grund av detta familjeband erhållit uppehållstillstånd i Finland. Efter att detta familjeband hade brutits har A ingått äktenskap med nigerianska medborgaren B och de har ett gemensamt barn C. Anknytningspersonen A:s make B och barn C har ansökt om uppehållstillstånd på grund av familjeband.</p>
    <p>Migrationsverket beviljade inte uppehållstillstånd eftersom Migrationsverket ansåg att det fanns grundad anledning att misstänka att anknytningspersonen A hade fått sitt uppehållstillstånd på ett i 36 § 3 mom. i utlänningslagen avsett sätt och därmed kringgått bestämmelserna om inresa eller vistelse i landet. Därtill ansåg Migrationsverket att anknytningspersonen och sökandena om de så önskade kunde leva familjeliv i sitt gemensamma hemland och därför förelåg också en i 47 § 5 mom. i utlänningslagen avsedd grund att avslå ansökan. Den ifrågavarande bestämmelsens andra mening lyder: " Vid beslutsfattandet ska dock beaktas möjligheten för den person som redan lagligen är bosatt i Finland att flytta tillbaka till sitt hemland eller till något annat land för att leva i en familjegemenskap, om det kan anses att familjebanden som helhet koncentreras dit."</p>
    <p>Förvaltningsdomstolen ansåg att A:s tidigare äktenskap inte kunde anses ha ingåtts i syfte att kringgå bestämmelserna om inresa i landet. Enligt förvaltningsdomstolen hade ansökningarna ändå kunnat avslås med stöd av 47 § 5 mom. i utlänningslagen.</p>
    <p>Högsta förvaltningsdomstolen konstaterade att familjeåterföreningsdirektivet (2003/86/EG) skulle tillämpas på anknytningspersonen och sökandena. Den förteckning över tillåtna grunder att avslå en ansökan om familjeåterförening som finns i familjeåterföreningsdirektivet är, enligt sin ordalydelse och unionens domstols rättspraxis, uttömmande. I förteckningen ingår inte en i 47 § 5 mom. andra meningen i utlänningslagen avsedd grund att avslå ansökan. Eftersom utlänningslagens bestämmelser om familjeåterförening måste tolkas och tillämpas med beaktande av familjeåterföreningsdirektivets krav, kunde inte den rättsregel som framgår ur 47 § 5 mom. andra meningen i utlänningslagen tillämpas som enda och självständig grund för att avslå sökandenas ansökningar om uppehållstillstånd på grund av familjeband.</p>
    <p>Migrationsverkets och förvaltningsdomstolens beslut upphävdes och ärendet återförvisades till Migrationsverket för ny prövning.</p>
    <p>Utlänningslagen 36 § 3 mom., 37 § 1 mom. och 47 § 5 mom.</p>
    <p>Rådets direktiv 2003/86/EG om rätt till familjeåterförening</p>
    <p>Se även HFD 2009:85</p>
    <p>Jmfr. HFD 19.4.2016 liggare 1441 (kort referat)</p>
    <p>Ärendet har avgjorts av justitieråden Anne E. Niemi, Janne Aer, Petri Helander, Tuomas Kuokkanen och Kirsti Kurki-Suonio. Föredragande Hannu-Pekka Peura.</p>
  </dcterms:abstract>
</finlex:document>
