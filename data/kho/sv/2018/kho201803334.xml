<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201803334</dcterms:identifier>
  <finlex:ecliIdentifier>ECLI:FI:KHO:2018:97</finlex:ecliIdentifier>
  <dcterms:title>9.7.2018/3334 HFD:2018:97</dcterms:title>
  <dcterms:description>
    <p>
      <span>Mervärdesskatt</span>
      <span>Tillämpningsområdet för mervärdesskatt</span>
      <span>Skattepliktig rörelse</span>
      <span>Undantag från skatteplikt på försäljning</span>
      <span>Vederlag</span>
      <span>Statligt stöd</span>
      <span>Avdragsrätt</span>
      <span>Kostnader för utbildning av personal</span>
    </p>
  </dcterms:description>
  <finlex:registerNumber>3078/2/17</finlex:registerNumber>
  <dcterms:issued>2018-07-09</dcterms:issued>
  <finlex:fileCopyNumber>3334</finlex:fileCopyNumber>
  <ecli>ECLI:FI:KHO:2018:97</ecli>
  <dcterms:abstract>
    <p>A Ab, som bedrev sin huvudsakliga verksamhet i form av mervärdesskattepliktig rörelse, fungerade även som särskild yrkesläroanstalt underlydande Utbildningsstyrelsens tillsyn och hade för detta ändamål beviljats tillstånd för att ordna yrkesinriktad tilläggsutbildning av undervisnings- och kulturministeriet. Enligt tillståndet fick utbildningsanordnaren vid den särskilda yrkesläroanstalten ordna sådan i lagen om yrkesinriktad vuxenutbildning (631/1998) avsedd utbildning som förbereder för yrkesexamina och specialyrkesexamina samt annan yrkesinriktad tilläggsutbildning. A Ab erhöll statligt stöd för denna utbildningsverksamhet. Den särskilda yrkesläroanstalten verkade i en intern enhet av A Ab.</p>
    <p>Med stöd av tillståndet ordnade A Ab yrkesinriktad tilläggsutbildning för sina egna arbetstagare. Därtill ordnade A Ab grundkurser för personer som sannolikt senare skulle anställas i A Ab:s tjänst. Tilläggsutbildningen och grundkurserna var avgiftsfria för deltagarna. A Ab köpte utbildningstjänster av underleverantören B Ab, som fakturerade A Ab för sina tjänster. Frågan i ärendet var, huruvida A Ab hade rätt att avdra den mervärdesskatt som ingick i de av B Ab köpta utbildningstjänsterna.</p>
    <p>Högsta förvaltningsdomstolen ansåg att A Ab hade rätt att avdra den i B Ab:s debiteringar ingående mervärdesskatten till den del utbildningen utgjorde tilläggs- och vidareutbildning av A Ab:s personal. Den omständigheten att A Ab med stöd av lag erhöll statligt stöd för utbildningen saknade betydelse med tanke på avdragsrätten.</p>
    <p>Till den del utbildningen riktade sig till personer som under tidpunkten för utbildningen inte tjänstgjorde hos A Ab likställdes den av A Ab såsom särskild yrkesläroanstalt utövade verksamheten däremot med sådana lagstadgat utbildningsanordnande eller statligt stödda läroanstalter, som inte har rätt att avdra mervärdesskatt som ingår i köp. Med vidare hänsyn till principen om beskattningens neutralitet, hade A Ab inte rätt att avdra den i B Ab:s debiteringar ingående mervärdesskatten till denna del. Omröstning 4 - 1.</p>
    <p>Centralskattenämndens förhandsavgörande för tiden 21.4.2017 - 31.12.2018.</p>
    <p>Mervärdesskattelagen 1 § 1 mom. 1 punkten, 2 § 1 mom., 18 § 2 mom., 39 § 1 mom., 40 § samt 102 § 1 och 2 mom.</p>
    <p>Rådets direktiv om ett gemensamt system för mervärdesskatt 2006/112/EG artiklarna 2.1.c, 24.1, 132.1.i och 168.a</p>
    <p>Ärendet har avgjorts av president Pekka Vihervuori samt justitieråden Hannele Ranta-Lassila, Leena Äärilä, Mikko Pikkujämsä (skiljaktig) och Antti Pekkala. Föredragande Marita Eeva.</p>
  </dcterms:abstract>
</finlex:document>
