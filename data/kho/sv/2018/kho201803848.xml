<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201803848</dcterms:identifier>
  <finlex:ecliIdentifier>ECLI:FI:KHO:2018:118</finlex:ecliIdentifier>
  <dcterms:title>23.8.2018/3848 HFD:2018:118</dcterms:title>
  <dcterms:description>
    <p>
      <span>Utlänningsärende</span>
      <span>Asyl</span>
      <span>Internationellt skydd</span>
      <span>Sur place</span>
      <span>Omvändelse från islam</span>
      <span>Muntlig förhandling</span>
    </p>
  </dcterms:description>
  <finlex:registerNumber>950/4/18</finlex:registerNumber>
  <dcterms:issued>2018-08-23</dcterms:issued>
  <finlex:fileCopyNumber>3848</finlex:fileCopyNumber>
  <ecli>ECLI:FI:KHO:2018:118</ecli>
  <dcterms:abstract>
    <p>Migrationsverket hade hållit en ny asylintervju med A, som var asylsökande från Irak, efter att A i sina besvär till förvaltningsdomstolen hade berättat att han hade omvänt sig till kristendomen och därför riskerade förföljelse i hemlandet. Migrationsverket godkände inte som faktum att A hade omvänt sig till kristendomen och att han till sin religiösa övertygelse var kristen. Migrationsverket avslog A:s ansökan om asyl.</p>
    <p>Förvaltningsdomstolen avslog A:s begäran om muntlig förhandling i ärendet som uppenbart ogrundad. Förvaltningsdomstolen ansåg det inte trovärdigt att A hade omvänt sig till kristendomen och avslog besvären.</p>
    <p>Högsta förvaltningsdomstolen ansåg att det är väsentligt att utreda omvändelsens äkthet i de fall då omvändelse till kristendom i sig kan leda till risk för förföljelse i hemlandet. Enligt landinformationen kan före detta muslimer som omvänt sig till kristendomen riskera förföljelse i Irak.</p>
    <p>Högsta förvaltningsdomstolen konstaterade att ändringssökanden i Migrationsverket muntligt hade kunnat lämna utredning om sin omvändelse. Detta ersatte inte en muntlig förhandling i enlighet med förvaltningsprocesslagen då frågan gällde omvändelsens äkthet och Migrationsverket till denna del inte hade trott på ändringssökandens berättelse. En domstol är inte bunden av den utredning som erhållits i förvaltningsförfarande utan bedömer självständigt behovet av utredning samt utredningens betydelse. Med hänvisning till detta och med beaktande av ändringssökandens processuella rättigheter i sin strävan att visa att han var i behov av internationellt skydd på grund av sin personliga övertygelse och den därpå följande risken för förföljelse, hade en bedömning av den religiösa omvändelsens äkthet i detta fall förutsatt muntlig förhandling och personligt hörande av ändringssökanden i förvaltningsdomstolen i enlighet med ändringssökandens begäran. Ärendet återförvisades till förvaltningsdomstolen för muntlig behandling.</p>
    <p>Förvaltningsprocesslagen 33, 37 och 38 §</p>
    <p>Ärendet har avgjorts av justitieråden Anne E. Niemi, Janne Aer, Petri Helander, Taina Pyysaari och Anne Nenonen. Föredragande Juuso Peltonen.</p>
  </dcterms:abstract>
</finlex:document>
