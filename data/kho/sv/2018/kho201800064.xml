<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201800064</dcterms:identifier>
  <finlex:ecliIdentifier>ECLI:FI:KHO:2018:2</finlex:ecliIdentifier>
  <dcterms:title>10.1.2018/64 HFD:2018:2</dcterms:title>
  <dcterms:description>
    <p>
      <span>Beskattning av inkomst av näringsverksamhet</span>
      <span>Avdrag för ränteutgifter</span>
      <span>Tillämpning av begränsningar i rätten att dra av räntor</span>
      <span>Jämförelse av balansräkningar</span>
      <span>Balansräkningstest</span>
      <span>Koncernbokslut</span>
      <span>Subkoncern</span>
      <span>Kapitalfond</span>
      <span>Guernsey</span>
    </p>
  </dcterms:description>
  <finlex:registerNumber>2246/2/17</finlex:registerNumber>
  <dcterms:issued>2018-01-10</dcterms:issued>
  <finlex:fileCopyNumber>64</finlex:fileCopyNumber>
  <ecli>ECLI:FI:KHO:2018:2</ecli>
  <dcterms:abstract>
    <p>F-fonden var en av D-koncernen administrerad kapitalfond. Till sin juridiska form var F-fonden ett på ön Guernsey registrerat limited partnership, som till bolagsformen närmast motsvarar ett finskt kommanditbolag. F-fonden var inte någon separat juridisk person, varför dess företrädare i praktiken var den ansvariga bolagsmannen, det vill säga bolaget E GP, som var ett på Guernsey registrerat bolag i D-koncernen.</p>
    <p>F-fonden var år 2011 involverad i köpet av C-koncernen. F-fonden fick härvid cirka 60 procent av bolaget B Ab, som bildats för företagsköpet. B Ab ägde samtliga aktier i bolaget A Ab, som tidigare inte hade haft någon verksamhet och var ett så kallat lagerbolag. A Ab förvärvade i sin tur samtliga aktier i C-koncernens moderbolag C Ab.</p>
    <p>F-fonden och de övriga aktieägarna finansierade B Ab genom att sätta in kapital både som främmande och eget kapital. B Ab finansierade på motsvarande sätt A Ab. A Ab ansökte om förhandsavgörande för att få svar på frågan om bestämmelserna om så kallat balansräkningstest i 18 a § 3 mom. i lagen om beskattning av näringsverksamhet skulle komma att tillämpas vid beskattningen av bolaget, det vill säga av A Ab.</p>
    <p>Balansräkningstestet kunde inte göras genom att jämföra kapitalstrukturen i A Ab med balansräkningen för B Ab, som var moderbolag i subkoncernen. När det beaktades att F-fonden enligt lagstiftningen på ön Guernsey inte var bokföringsskyldig och att det mellan Finland och Guernsey inte fanns något sådant skatteavtal som avse i 18 a § 3 mom. i lagen om beskattning av inkomst av näringsverksamhet, hade A Ab inte lagt fram någon sådan balansräkning för hela koncernen med vilken A Ab:s kapitalstruktur kunde ha jämförts.</p>
    <p>Förhandsavgörande för skatteåret 2017. Omröstning 4 - 1.</p>
    <p>Lagen om beskattning av inkomst av näringsverksamhet 18 a § 3 mom.</p>
    <p>Ärendet har avgjorts av justitieråden Irma Telivuo, Mikko Pikkujämsä, Vesa-Pekka Nuotio, Antti Pekkala och Leena Romppainen (skiljaktig). Föredragande Liisa Tähtinen.</p>
  </dcterms:abstract>
</finlex:document>
