<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201802058</dcterms:identifier>
  <finlex:ecliIdentifier>ECLI:FI:KHO:2018:63</finlex:ecliIdentifier>
  <dcterms:title>30.4.2018/2058 HFD:2018:63</dcterms:title>
  <dcterms:description>
    <p>
      <span>Beställaransvarslagen</span>
      <span>Tillämpningsområde</span>
      <span>Specialbestämmelse som gäller byggbranschen</span>
      <span>Övervakning som hänför sig till byggande</span>
      <span>Beställarens försummelseavgift</span>
    </p>
  </dcterms:description>
  <finlex:registerNumber>2651/2/17</finlex:registerNumber>
  <dcterms:issued>2018-04-30</dcterms:issued>
  <finlex:fileCopyNumber>2058</finlex:fileCopyNumber>
  <ecli>ECLI:FI:KHO:2018:63</ecli>
  <dcterms:abstract>
    <p>Regionförvaltningsverket hade åt A Ab i egenskap av beställare påfört en försummelseavgift eftersom bolaget inte hade inhämtat sådana utredningar om sin avtalspartner firmanamnet B som förutsätts enligt beställaransvarslagen. Avtalsförhållandet mellan A ab och firmanamnet B hade omfattat verksamhet som hänförde sig till kvalitetskontroll. B hade som A Ab:s underleverantör genomfört kvalitetskontroll av svetsarbetet på två byggarbetsplatser.</p>
    <p>Högsta förvaltningsdomstolen hade att avgöra om beställaransvarslagen skulle tillämpas på underleverantörsförhållandet mellan A Ab och B. Ärendet skulle bedömas utgående ifrån specialbestämmelsen i 2 § 2 mom. i beställaransvarslagen som gäller byggverksamhet, eftersom B inte i underleverantörsförhållandet verkat i arbetsgivarställning.</p>
    <p>Högsta förvaltningsdomstolen konstaterade att enligt ordalydelsen i 2 § 2 mom. i beställaransvarslagen är övervakning av byggarbete inte sådan byggverksamhet som hör till lagens tillämpningsområde. I beställaransvarslagens lagberedningsmaterial konstateras det att definitionen av byggverksamhet motsvarar bland annat definitionen av byggbranschen enligt mervärdesskattelagens (1501/1993) bestämmelser om omvänd mervärdesskattskyldighet. Enligt 8 c § 1 mom. i mervärdesskattelagen är köparen skattskyldig för försäljningen av sådana byggtjänster som avses i 31 § 3 mom. 1 punkten samt för uthyrning av arbetskraft för dessa tjänster. Planering, övervakning och motsvarande tjänster i samband med byggtjänster som avses i 31 § 3 mom. 2 punkten i mervärdesskattelagen har därför på ovan nämnda sätt uttryckligen lämnats utanför tillämpningsområdet för den omvända mervärdesskattskyldigheten som gäller byggtjänster enligt mervärdesskattelagen.</p>
    <p>Kvalitetskontrollen av svetsskarvar som utförts av B var sådan övervakning i samband med byggtjänster som avses i 31 § 3 mom. 2 punkten i mervärdesskattelagen. Högsta förvaltningsdomstolen ansåg att specialbestämmelsen gällande byggverksamhet i tillämpningsbestämmelsen i 2 § 2 mom. i beställaransvarslagen inte tillämpas på övervakning som hänför sig till byggverksamhet. Eftersom A Ab inte hade en i beställaransvarslagen avsedd utredningsskyldighet gällande sin avtalspartner hade bolaget inte heller kunnat påföras en försummelseavgift. Högsta förvaltningsdomstolen upphävde förvaltningsdomstolens och regionförvaltningsverkets beslut och undanröjde försummelseavgiften som A Ab hade påförts.</p>
    <p>Lag om beställarens utredningsskyldighet och ansvar vid anlitande av utomstående arbetskraft 2 § 1 mom. och 2 mom. (469/2012)</p>
    <p>Arbetarskyddslagen 49 § och 52 a § 1 mom. ja 2 mom.</p>
    <p>Mervärdesskattelagen 8 c § (686/2010) 1 mom. ja 31 § 3 mom.</p>
    <p>Statsrådets förordning om säkerheten vid byggarbeten (205/2009) 1 §</p>
    <p>Regeringens proposition till Riksdagen med förslag till lagar om ändring av lagen om eställarens utredningsskyldighet och ansvar vid anlitande av utomstående arbetskraft samt av 49 § i lagen om offentlig upphandling (RP 18/2012 rd)</p>
    <p>Ärendet har avgjorts av justitieråden Irma Telivuo, Leena Äärilä, Mikko Pikkujämsä, Antti Pekkala och Leena Romppainen. Föredragande Stina-Maria Lund.</p>
  </dcterms:abstract>
</finlex:document>
