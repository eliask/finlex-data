<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201802583</dcterms:identifier>
  <finlex:ecliIdentifier>ECLI:FI:KHO:2018:82</finlex:ecliIdentifier>
  <dcterms:title>30.5.2018/2583 HFD:2018:82</dcterms:title>
  <dcterms:description>
    <p>
      <span>Markanvändning och byggande</span>
      <span>Bygglov</span>
      <span>Sökande av bygglov</span>
      <span>Innehav av byggplats</span>
      <span>Samägande</span>
      <span>Samtycke till ansökan om bygglov av delägare till tomten</span>
      <span>Avtal om delad besittning</span>
    </p>
  </dcterms:description>
  <finlex:registerNumber>3166/1/17 och 3250/1/17</finlex:registerNumber>
  <dcterms:issued>2018-05-30</dcterms:issued>
  <finlex:fileCopyNumber>2583</finlex:fileCopyNumber>
  <ecli>ECLI:FI:KHO:2018:82</ecli>
  <dcterms:abstract>
    <p>A, B och C ägde den aktuella tomten och den därpå belägna tvåbostadsbyggnaden tillsammans till kvotdelar så att A:s andel var ¼, B:s andel ¼ och C:s andel ½. A och B, som innehade bostad 2 i byggnaden på tomten, ansökte om bygglov för en åtgärd som utan tillstånd utförts inom byggnadens klimatskal, innefattande bland annat en förflyttning av väggen mellan bostäderna. I målet skulle avgöras huruvida beviljandet av bygglov till samtliga delar eller åtminstone delvis förutsatte ansökan eller samtycke av C. Ifall beviljande av bygglov som minimum ansågs förutsätta samtycke av C, skulle vidare bedömas under vilka förutsättningar ett dylikt samtycke kan anses ha givits.</p>
    <p>Tillståndssökandena A och B ägde en kvotdel av tomten och innehade således inte tillsammans hela byggplatsen. I en situation där en byggnadsplats är samägd förutsätter beviljande av bygglov i regel samtycke till byggprojektet av samtliga delägare.</p>
    <p>I det avtal om delad besittning som avsåg tomten och byggnaden samt i ändringar av detta avtal hade delägarna kommit överens bland annat om hur besittningen av byggnaden delas. Av den planritning som bifogats till en ändring i avtalet om delad besittning framgick att man i detta samband hade flyttat väggen mellan bostäderna 1 och 2 och samtidigt gränsen mellan de byggnadsdelar som delägarna tidigare innehaft. Avtalet om delad besittning och ändringen av detsamma hade inskrivits i lagfarts- och inteckningsregistret.</p>
    <p>D, som vid tidpunkten för ändring av avtalet hade ägt kvotdelen om ½ i tomten och byggnaden, ansågs vid sidan av A och B ha givit sitt samtycke till förflyttningen av väggen mellan bostäderna 1 och 2 genom godkännande av avtalet. C hade haft anledning att vara medveten om det i lagfarts- och inteckningsregistret inskrivna avtalet om delad besittning jämte ändringen därav vid köpet av andelen av tomten och byggnaden av D. Avtalet om delad besittning jämte ändring förpliktade således C som förvärvare av kvotdelen av tomten och byggnaden.</p>
    <p>Med beaktande av vad som ovan konstaterats om avtalet om delad besittning och ändringen av detsamma, hade samtliga delägare givit sitt samtycke till förflyttningen av väggen mellan bostäderna 1 och 2 och även C var som förvärvare av kvotdelen bunden vid detta samtycke. Med vidare beaktande av att de övriga, förhållandevis ringa ändringsåtgärder som godkänts genom bygglovet hade ägt rum inom byggnadens klimatskal och i utrymmen som A och B innehade med stöd av avtalet om delad besittning, hade ansökan om bygglov inte utöver sagda avtal förutsatt ett skilt samtycke av C.</p>
    <p>Markanvändnings- och bygglagen 131 § 1 mom.</p>
    <p>Jordabalken 14 kap. 3 §</p>
    <p>Se och jfr HFD 2013:43</p>
    <p>Ärendet har avgjorts av justitieråden Riitta Mutikainen, Hannu Ranta, Mika Seppälä, Kari Tornikoski och Jaakko Autio. Föredragande Joonas Ahtonen.</p>
  </dcterms:abstract>
</finlex:document>
