<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201800367</dcterms:identifier>
  <finlex:ecliIdentifier>ECLI:FI:KHO:2018:15</finlex:ecliIdentifier>
  <dcterms:title>30.1.2018/367 HFD:2018:15</dcterms:title>
  <dcterms:description>
    <p>
      <span>Uppsägning av tjänsteavtal</span>
      <span>Statens revisionsverk</span>
      <span>Rätt att anföra besvär över beslutet</span>
      <span>Hörande</span>
      <span>Grunderna för uppsägning av tjänsteavtal</span>
      <span>Behöriga grunder</span>
    </p>
  </dcterms:description>
  <finlex:registerNumber>1946/3/16</finlex:registerNumber>
  <dcterms:issued>2018-01-30</dcterms:issued>
  <finlex:fileCopyNumber>367</finlex:fileCopyNumber>
  <ecli>ECLI:FI:KHO:2018:15</ecli>
  <dcterms:abstract>
    <p>A hade år 2009 efter ett internt ansökningsförfarande blivit förordnad till uppgiften som effektivitetsrevisionschef på Statens revisionsverk och ett tjänsteavtal hade slutits med honom. Tjänsteavtalet hade förnyats år 2013. Avtalet var i kraft tills vidare, dock så att det var gällande bara så länge som A var förordnad att sköta uppgiften som effektivitetsrevisionschef. A:s uppgift var enligt avtalet att fungera som chef för revisionsgruppens personal samt att styra, handleda och övervaka granskningar som hörde till hans stryningsansvar. Vardera parten hade enligt avtalet rätt att säga upp avtalet.</p>
    <p>Ämbetsverket sade med sitt beslut i mars 2016 upp A:s tjänsteavtal och avslutade förordnandet gällande uppgiften som hade givits åt honom år 2013. A sökte ändring i beslutet genom besvär hos högsta förvaltningsdomstolen.</p>
    <p>Högsta förvaltningsdomstolen ansåg att då man beaktade verkningarna av avslutandet av förordnandet till uppgiften på A:s tjänstemannarättsliga ställning och intressen, var ämbetsverkets beslut att betrakta som ett i 5 § 1 mom. i förvaltningsprocesslagen avsett beslut över vilket besvär kan anföras. Besvärsförbuden enligt 63 a § 2 mom. i lagen om riksdagens tjänstemän hindrade inte att ärendet prövades.</p>
    <p>Högsta förvaltningsdomstolen ansåg i övrigt att det inte hade skett ett i 34 § i förvaltningslagen avsett fel i hörandet. Förutsättningarna för personerna som varit i chefsställning vid ämbetsverket att fortsätta i sina uppgifter hade diskuterats enskilt med envar. Diskussionerna hade förts av ämbetsverkets överdirektör. Det hade även varit fråga om övervägande gällande en eventuell förändring av organisationsstrukturen. A hade i samband med detta kunnat meddela sin ståndpunkt om ämbetsverkets ledningssystem och förändringsbehov samt föra fram synpunkter om sitt eget ledarskap, före beslutet som gällde honom fattades.</p>
    <p>Vid ämbetsverket hade i juni 2016 genomförts en organisationsförändring i samband med vilken en av övervakningssenheterna hade lagts ned och dess uppgifter flyttats till en annan enhet. Vid ämbetsverket hade man även övergått från fyra granskningsgrupper till tre granskningsgrupper. Det hade således vid ämbetsverket genomförts en sådan omorganisering av chefsuppgifterna och uppgifterna som hänförde sig till styrningen av granskningen som framgick av grunderna till beslutet gällande A. Det hade inte framkommit att beslutet som gällde A skulle ha grundat sig på otillbörliga skäl. Uppsägning av tjänsteavtalet förutsatte inte heller att uppsägningsgrunden motsvarade de skäl på vilka ett tjänsteförhållande kunde sägas upp. A:s besvär skulle därför avslås.</p>
    <p>Lagen om riksdagens tjänstemän 44 § 1 ja 2 mom., 49 §, 63 a § 1 och 2 mom.</p>
    <p>Lagen om statens revisionsverk 20 §</p>
    <p>Förvaltningsprocesslagen 5 § 1 mom.</p>
    <p>Förvaltningslagen 2 § 1 ja 2 mom., 6 § och 34 § 1 mom.</p>
    <p>Omröstning om beslutsskälen 4-1.</p>
    <p>Ärendet har avgjorts av justitieråde Niilo Jääskinen, Eija Siitari, Alice Guimaraes-Purokoski, Outi Suviranta och Taina Pyysaari. Föredragande Anneli Tulikallio.</p>
  </dcterms:abstract>
</finlex:document>
