<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201802372</dcterms:identifier>
  <finlex:ecliIdentifier>ECLI:FI:KHO:2018:78</finlex:ecliIdentifier>
  <dcterms:title>21.5.2018/2372 HFD:2018:78</dcterms:title>
  <dcterms:description>
    <p>
      <span>Extraordinärt ändringssökande</span>
      <span>Ansökan om återbrytande</span>
      <span>Uppenbart oriktig tillämpning av lag</span>
      <span>Konkurrensbegränsning</span>
      <span>Påföljdsavgift</span>
      <span>Riktande av påföljdsavgift</span>
      <span>Företags personliga ansvar</span>
      <span>Principen om ekonomisk kontinuitet</span>
    </p>
  </dcterms:description>
  <finlex:registerNumber>3116/3/14</finlex:registerNumber>
  <dcterms:issued>2018-05-21</dcterms:issued>
  <finlex:fileCopyNumber>2372</finlex:fileCopyNumber>
  <ecli>ECLI:FI:KHO:2018:78</ecli>
  <dcterms:abstract>
    <p>Med det beslut som var föremål för ansökan hade högsta förvaltningsdomstolen avslagit X Ab:s besvär över marknadsdomstolens beslut samt på besvär av Konkurrensverket höjt den påföljdsavgift som X Ab i marknadsdomstolen ålagts att betala till att motsvara verkets framställning till påföljdsavgift för konkurrensbegränsningar som förorsakats i Y Ab:s namn även under tiden innan Y Ab hade blivit del av X Ab.</p>
    <p>X Ab ansökte om återbrytande av högsta förvaltningsdomstolens beslut till den del X Ab hade ålagts att betala påföljdsavgift med anledning av Y Ab:s konkurrensbrott under tiden innan Y Ab hade blivit del av X Ab. X Ab framförde att påföljdsavgift enligt Europeiska unionens domstols rättspraxis kunde bestämmas för en efterföljare tidigast från tiden efter att det uppstått strukturella band, och att det i det aktuella ärendet inte kunnat finnas dylika strukturella band innan Y Ab blivit del av X Ab:s koncern. Enligt X Ab hade högsta förvaltningsdomstolen i sitt beslut tillämpat principen om ekonomisk kontinuitet på ett uppenbart oriktigt sätt och i strid med unionsrätten.</p>
    <p>Högsta förvaltningsdomstolen ansåg att X Ab genom det beslut som var föremål för ansökan i enlighet med de i unionsdomstolarnas rättspraxis gjorda tolkningarna hade kunnat hållas till svars för Y Ab:s konkurrensbrott även för tiden innan Y Ab hade blivit del av X Ab:s koncern det oaktat att Y Ab under tiden i fråga hade varit del av annan koncern. Den omständigheten att Y Ab:s tidigare moderbolag och X Ab:s koncern inte delade strukturella band var inte på det av ändringssökanden framförda sättet av betydelse i en situation där den juridiska personen Y Ab som medverkat i konkurrensbegränsningen hade upphört att lyda under den uteslutande bestämmanderätten av X Ab:s koncernbolag och sökanden av återbrytande hade fortsatt den av Y Ab tidigare utövade näringsverksamheten, till vilken brotten mot konkurrensreglerna hade hänfört sig till.</p>
    <p>Högsta förvaltningsdomstolen fann att X Ab inte till stöd för sin ansökan hade lagt fram sådana grunder vilka med iakttagande av 63 § 1 mom. i förvaltningsprocesslagen skulle ha inneburit att högsta förvaltningsdomstolen i det årsboksbeslut (HFD 2009:83) som var föremål för ansökan skulle ha tillämpat lagen i strid med det vid tidpunkten för givande av beslutet gällande rättsläget. Högsta förvaltningsdomstolen avslog ansökan om återbrytande.</p>
    <p>Förvaltningsprocesslagen 63 § 1 mom.</p>
    <p>Lagen om konkurrensbegränsningar (480/1992) 8 §</p>
    <p>Europeiska unionens domstols dom i ärende C-40/73, <em>Suiker Unie m.fl. mot kommissionen</em> (EU:C:1975:174), ärende C-49/92 P, <em>kommissionen mot Anic Partecipazioni</em> (EU:C:1999:356), ärende C - 279/98 P, <em>Cascades mot kommissionen</em> (EU:C:2000:626), ärende C - 286/98 P, <em>Stora Kopparbergs Bergslags mot kommissionen</em> (EU:C:2000:630), ärende C-204/00 P, <em>Aalborg Portland m.fl. mot kommissionen</em> (EU:C:2004:6), ärende C-280/06, <em>ETI m.fl.</em> (EU:C:2007:775), ärende C-434/13 P, <em>kommissionen mot Parker Hannifin Manufacturing och Parker-Hannifin</em> (EU:C:2014:2456), ärende C-263/16 P, <em>Schenker mot kommissionen</em> (EU:C:2018:58)</p>
    <p>Europeiska unionens tribunals dom i ärende T-134/94, <em>NMH Stahlwerke mot kommissionen</em> (EU:T:1999:44), ärende T-161/05, <em>Hoechst mot kommissionen</em> (EU:T:2009:366), ärende T-146/09, <em>Parker ITR och Parker-Hannifin mot kommissionen</em> (EU:T:2013:258), ärende T-146/09 <em>RENV - Parker Hannifin Manufacturing och Parker-Hannifin mot kommissionen</em> (EU:T:2016:411)<em>,</em> ärende T-265/12, <em>Schenker mot kommissionen</em> (EU:T:2016:111)</p>
    <p>Ärendet har avgjorts av justitieråden Eija Siitari, Alice Guimaraes-Purokoski, Tuomas Kuokkanen, Antti Pekkala och Kirsti Kurki-Suonio. Föredragande Riitta Hämäläinen.</p>
  </dcterms:abstract>
</finlex:document>
