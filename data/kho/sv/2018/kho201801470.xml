<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta förvaltningsdomstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>201801470</dcterms:identifier>
  <finlex:ecliIdentifier>ECLI:FI:KHO:2018:45</finlex:ecliIdentifier>
  <dcterms:title>29.3.2018/1470 HFD:2018:45</dcterms:title>
  <dcterms:description>
    <p>
      <span>Fastighetsbeskattning</span>
      <span>Värdering av fastighet</span>
      <span>Beskattningsvärdet för mark</span>
      <span>Bygg-nadsrätt</span>
      <span>Ändring av detaljplan</span>
      <span>Alternativa detaljplanbestämmelser</span>
      <span>Tillitsskydd</span>
    </p>
  </dcterms:description>
  <finlex:registerNumber>2887/2/16</finlex:registerNumber>
  <dcterms:issued>2018-03-29</dcterms:issued>
  <finlex:fileCopyNumber>1470</finlex:fileCopyNumber>
  <ecli>ECLI:FI:KHO:2018:45</ecli>
  <dcterms:abstract>
    <p>Bostads Ab A ägde tomten X i stad B. Bolaget hade på tomten uppfört en 1 940 kvadratmeter stor bostadsbyggnad i enlighet med byggnadsrätten i den detaljplan som ursprungligen varit gällande. Enligt den detaljplan som trätt i kraft efter att bostadsbyggnaden färdigställts var tomtens byggnadsrätt enbart 1 100 kvadratmeter. Ändringen av detaljplanen hade som syfte att skydda gammal byggnation mot rivning. I den nya detaljplanen hade intagits så kallade alternativa (dubbla) planbestämmelser, enligt vilka det var tillåtet att i byggnader som erhållit bygglov innan en viss tidpunkt utföra reparationer på ett sätt som motsvarar nybyggnad utan hinder av vad som i planen i övrigt bestämts om bland annat tomtens våningsyta.</p>
    <p>Vid förrättandet av fastighetsbeskattningen av den av Bostads Ab A ägda tomtens mark hade beskattningsvärdet fastställts på basis av byggnadsrätten om 1 100 kvadratmeter enligt den gällande detaljplanen och det för året i fråga fastställda kvadratmeterpriset. Förvaltningsdomstolen hade på besvär av Bevakningsenheten för skattetagarnas rätt funnit att beskattningsvärdet för marken skulle beräknas på grundval av tomtens ursprungliga byggnadsrätt om 1 940 kvadratmeter.</p>
    <p>Högsta förvaltningsdomstolen fann att man vid fastställande av beskattningsvärdet för marken skulle ta hänsyn till vilket ändamål fastighetsägaren utnyttjat marken. Bolaget hade utnyttjat sin fastighet som byggnadsplats för en 1 940 kvadratmeter stor bostadsbyggnad. Därför skulle beskattningsvärdet för den av bolaget ägda tomtens mark inte fastställas utgående från byggnadsrätten om 1 100 kvadratmeter enligt den under skatteåret gällande detaljplanen, utan den byggnadsrätt om 1 940 kvadratmeter som bolaget faktiskt utnyttjat med stöd av den ursprungliga detaljplanen.</p>
    <p>Beskattningsvärdet för den av bolaget ägda fastighetens mark hade det aktuella året och under flera tidigare år fastställts utgående från en byggnadsrätt om 1 100 kvadratmeter vid fastighetsbeskattningen, vilken förrättats med iakttagande av beräkningsgrunder som Skatteförvaltningen skilt antagit med stöd av bestämmelse i lag. Högsta förvaltningsdomstolen ansåg därför att det för bolaget hade uppstått en berättigad förväntning om att beskattningsvärdet för dess fastighets mark utgår från en byggnadsrätt om 1 100 kvadratmeter. Bolaget skulle således beviljas tillittsskydd, varför högsta förvaltningsdomstolen upphävde förvaltningsdomstolens beslut och satte i kraft den förrättade fastighetsbeskattningen. Skatteåret 2014.</p>
    <p>Omröstning 4-1 om beslutsskälen.</p>
    <p>Fastighetsskattelagen 15 § (811/2013)</p>
    <p>Lagen om värdering av tillgångar vid beskattningen 29 § 1 mom. och 4 mom. (505/2010)</p>
    <p>Skatteförvaltningens beslut om grunderna för beräkningen av beskattningsvärdet för byggnadsmark (1329/2013) 1 §</p>
    <p>Förvaltningslagen 6 §</p>
    <p>Ärendet har avgjorts av justitieråden Leena Äärilä, Mikko Pikkujämsä, Vesa-Pekka Nuotio, Antti Pekkala och Leena Romppainen. Föredragande Stina-Maria Lund.</p>
  </dcterms:abstract>
</finlex:document>
