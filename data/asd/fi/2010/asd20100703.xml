<?xml version="1.0" encoding="utf-8"?>
<vah:VahvistettavaLaki xmlns:vah="http://www.vn.fi/skeemat/vahvistettavalaki/2010/04/27" xmlns:sdk="http://www.finlex.fi/skeemat/edita/sdk/2010/04/27" xmlns:saa="http://www.vn.fi/skeemat/saadoskooste/2010/04/27" xmlns:saa1="http://www.vn.fi/skeemat/saadoselementit/2010/04/27" xmlns:met="http://www.vn.fi/skeemat/metatietokooste/2010/04/27" xmlns:met1="http://www.vn.fi/skeemat/metatietoelementit/2010/04/27" xmlns:asi="http://www.vn.fi/skeemat/asiakirjakooste/2010/04/27" xmlns:asi1="http://www.vn.fi/skeemat/asiakirjaelementit/2010/04/27" xmlns:org="http://www.vn.fi/skeemat/organisaatiokooste/2010/02/15" xmlns:org1="http://www.vn.fi/skeemat/organisaatioelementit/2010/02/15" xmlns:tau="http://www.vn.fi/skeemat/taulukkokooste/2010/04/27" xmlns:sis="http://www.vn.fi/skeemat/sisaltokooste/2010/04/27" xmlns:sis1="http://www.vn.fi/skeemat/sisaltoelementit/2010/04/27" met1:kieliKoodi="fi" met1:julkisuusKoodi="julkinen" met1:tilaKoodi="Valmis" met1:identifiointiTunnus="0000000000000000" met1:versioTeksti="1.0" met1:asiakirjatyyppiNimi="Vahvistettava laki" met1:laadintaPvm="2100-01-01" met1:rakennemaarittelyNimi="vahvistettavalaki.xsd">
  <asi:IdentifiointiOsa>
    <met1:AsiakirjatyyppiNimi>Vahvistettava laki</met1:AsiakirjatyyppiNimi>
    <asi:EduskuntaTunniste>
      <met1:AsiakirjatyyppiKoodi>SDK</met1:AsiakirjatyyppiKoodi>
      <asi1:AsiakirjaNroTeksti>703</asi1:AsiakirjaNroTeksti>
      <asi1:ValtiopaivavuosiTeksti>2010</asi1:ValtiopaivavuosiTeksti>
    </asi:EduskuntaTunniste>
    <met:Nimeke>
      <met1:NimekeTeksti>takuueläkkeestä</met1:NimekeTeksti>
    </met:Nimeke>
  </asi:IdentifiointiOsa>
  <saa:SaadosOsa>
    <saa:Saados met1:kieliKoodi="fi" saa1:saadostyyppiNimi="Laki">
      <saa:SaadosNimeke>
        <saa:SaadostyyppiKooste>Laki</saa:SaadostyyppiKooste>
        <saa:SaadosNimekeKooste>takuueläkkeestä</saa:SaadosNimekeKooste>
      </saa:SaadosNimeke>
      <saa:Johtolause>
        <saa:SaadosKappaleKooste>Eduskunnan päätöksen mukaisesti säädetään:</saa:SaadosKappaleKooste>
      </saa:Johtolause>
      <saa:Pykalisto>
        <saa:Luku saa1:identifiointiTunnus="1 luku">
          <saa:LukuTunnusKooste>1 luku</saa:LukuTunnusKooste>
          <saa:SaadosOtsikkoKooste>Yleiset säännökset</saa:SaadosOtsikkoKooste>
          <saa:Pykala saa1:pykalaLuokitusKoodi="Pykala" saa1:identifiointiTunnus="1 §">
            <saa:PykalaTunnusKooste>1 §</saa:PykalaTunnusKooste>
            <saa:SaadosOtsikkoKooste>Lain tarkoitus</saa:SaadosOtsikkoKooste>
            <saa:MomenttiKooste>Tämän lain tarkoituksena on turvata Suomessa asuvan eläkkeensaajan toimeentuloa maksamalla hänelle valtion varoista eläkettä, jos hänen eläkkeensä eivät muutoin riitä kohtuulliseen toimeentuloon (<saa:SaadosKursiiviKooste>takuueläke</saa:SaadosKursiiviKooste>).</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="2 §">
            <saa:PykalaTunnusKooste>2 §</saa:PykalaTunnusKooste>
            <saa:SaadosOtsikkoKooste>Suomessa asuminen</saa:SaadosOtsikkoKooste>
            <saa:MomenttiKooste>Eläkkeensaaja on Suomessa asuva, jos hän asumiseen perustuvan sosiaaliturvalainsäädännön soveltamisesta annetun lain (1573/1993) 3, 3 a ja 4 §:n mukaisesti asuu Suomessa.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="3 §">
            <saa:PykalaTunnusKooste>3 §</saa:PykalaTunnusKooste>
            <saa:SaadosOtsikkoKooste>Suhde Euroopan unionin lainsäädäntöön</saa:SaadosOtsikkoKooste>
            <saa:MomenttiKooste>Takuueläkettä myönnettäessä huomioon otettavista seikoista säädetään lisäksi sosiaaliturvajärjestelmien yhteensovittamisesta annetussa Euroopan parlamentin ja neuvoston asetuksessa (EY) N:o 883/2004 ja sosiaaliturvajärjestelmien soveltamisesta yhteisön alueella liikkuviin palkattuihin työntekijöihin, itsenäisiin ammatinharjoittajiin ja heidän perheenjäseniinsä annetussa neuvoston asetuksessa (ETY) N:o 1408/71.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="4 §">
            <saa:PykalaTunnusKooste>4 §</saa:PykalaTunnusKooste>
            <saa:SaadosOtsikkoKooste>Asumisaikavaatimus</saa:SaadosOtsikkoKooste>
            <saa:MomenttiKooste>Takuueläkkeen myöntämisen edellytyksenä on, että hakija on asunut Suomessa vähintään kolmen vuoden ajan 16 vuotta täytettyään.</saa:MomenttiKooste>
            <saa:MomenttiKooste>Kolmen vuoden asumista Suomessa ei kuitenkaan edellytetä henkilöltä, jonka työkyvyttömyys on alkanut hänen asuessaan Suomessa ja ennen kuin hän on täyttänyt 19 vuotta. Kolmen vuoden asumista Suomessa ei myöskään edellytetä työkyvyttömyyseläkkeen hakijalta, joka on saanut vammaisetuuksista annetussa laissa (570/2007) tarkoitettua alle 16-vuotiaan vammaistukea 16 vuotta täyttäessään.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="5 §">
            <saa:PykalaTunnusKooste>5 §</saa:PykalaTunnusKooste>
            <saa:SaadosOtsikkoKooste>Maahanmuuttaja</saa:SaadosOtsikkoKooste>
            <saa:MomenttiKooste>Tässä laissa <saa:SaadosKursiiviKooste>maahanmuuttajalla</saa:SaadosKursiiviKooste> tarkoitetaan 16 vuotta täyttänyttä Suomeen muuttanutta henkilöä, joka ei saa kansaneläkettä sen vuoksi, että hänellä ei ole kansaneläkkeeseen vaikuttavaa asumisaikaa.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="6 §">
            <saa:PykalaTunnusKooste>6 §</saa:PykalaTunnusKooste>
            <saa:SaadosOtsikkoKooste>Toimeenpano</saa:SaadosOtsikkoKooste>
            <saa:MomenttiKooste>Tämän lain mukaiset tehtävät hoitaa Kansaneläkelaitos, joka myös vahvistaa tarvittavat lomakkeet.</saa:MomenttiKooste>
          </saa:Pykala>
        </saa:Luku>
        <saa:Luku saa1:identifiointiTunnus="2 luku">
          <saa:LukuTunnusKooste>2 luku</saa:LukuTunnusKooste>
          <saa:SaadosOtsikkoKooste>Takuueläkkeen määräytymisperusteet</saa:SaadosOtsikkoKooste>
          <saa:Pykala saa1:pykalaLuokitusKoodi="Pykala" saa1:identifiointiTunnus="7 §">
            <saa:PykalaTunnusKooste>7 §</saa:PykalaTunnusKooste>
            <saa:SaadosOtsikkoKooste>Oikeus takuueläkkeeseen</saa:SaadosOtsikkoKooste>
            <saa:KohdatMomentti>
              <saa:MomenttiJohdantoKooste>Takuueläkkeeseen on oikeus henkilöllä, joka:</saa:MomenttiJohdantoKooste>
              <saa:MomenttiKohtaKooste>1) on täyttänyt 62 vuotta ja saa vanhuuseläkettä tai varhennettua vanhuuseläkettä;</saa:MomenttiKohtaKooste>
              <saa:MomenttiKohtaKooste>2) saa kansaneläkelain (568/2007) mukaista työkyvyttömyyseläkettä;</saa:MomenttiKohtaKooste>
              <saa:MomenttiKohtaKooste>3) saa työntekijän eläkelain (395/2006) 3 §:ssä mainittujen lakien mukaista tai muuta vastaavaa työ- tai virkasuhteeseen perustuvaa täyttä työkyvyttömyyseläkettä;</saa:MomenttiKohtaKooste>
              <saa:MomenttiKohtaKooste>4) saa täyden työkyvyttömyyden perusteella myönnettyä lakisääteisen tapaturmavakuutuksen, sotilastapaturmalain (1211/1990), liikennevakuutusta koskevan lainsäädännön tai sotilasvammalain (404/1948) mukaista jatkuvaa tapaturmaeläkettä, elinkorkoa tai työkyvyttömyyseläkettä tai sellaista ansionmenetyksen korvausta, jota maksetaan, kun liikennevahingon sattumisesta on kulunut vuosi;</saa:MomenttiKohtaKooste>
              <saa:MomenttiKohtaKooste>5) saa työttömyyseläkettä; tai</saa:MomenttiKohtaKooste>
              <saa:MomenttiKohtaKooste>6) saa maatalouden harjoittamisesta luopumisen tukemisesta annetun lain (612/2006) tai maatalousyrittäjien luopumistuesta annetun lain (1293/1994) mukaista luopumistukea (<saa:SaadosKursiiviKooste>luopumistuki</saa:SaadosKursiiviKooste>).</saa:MomenttiKohtaKooste>
            </saa:KohdatMomentti>
            <saa:KohdatMomentti>
              <saa:MomenttiJohdantoKooste>Takuueläkkeeseen on oikeus myös maahanmuuttajalla, joka on täyttänyt:</saa:MomenttiJohdantoKooste>
              <saa:MomenttiKohtaKooste>1) 65 vuotta; tai</saa:MomenttiKohtaKooste>
              <saa:MomenttiKohtaKooste>2) 16 vuotta ja on kansaneläkelain 12 §:n mukaan työkyvytön, mutta ei mainitun pykälän 4 momentissa tarkoitettu henkilö.</saa:MomenttiKohtaKooste>
            </saa:KohdatMomentti>
            <saa:MomenttiKooste>Maahanmuuttajalle työkyvyttömyyden perusteella myönnettävään takuueläkkeeseen sovelletaan, mitä kansaneläkelain 13―16 ja 18 §:ssä säädetään työkyvyttömyyseläkkeestä.</saa:MomenttiKooste>
            <saa:MomenttiKooste>Takuueläkkeen myöntämisen edellytyksenä on lisäksi, että hakija osoittaa hakeneensa Suomesta ja ulkomailta ne 9 §:ssä tarkoitetut eläkkeet ja korvaukset, joihin hänellä voi olla oikeus.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="8 §">
            <saa:PykalaTunnusKooste>8 §</saa:PykalaTunnusKooste>
            <saa:SaadosOtsikkoKooste>Takuueläkkeen määrä</saa:SaadosOtsikkoKooste>
            <saa:MomenttiKooste>Täysimääräinen takuueläke on 593,79 euroa kuukaudessa.</saa:MomenttiKooste>
            <saa:MomenttiKooste>Jos takuueläke myönnetään ennen kuin hakija täyttää 65 vuotta, täysimääräistä takuueläkettä vähennetään pysyvästi 0,4 prosenttia jokaiselta kuukaudelta, jolta takuueläke varhennetaan siitä, kun hakija täyttäisi 65 vuotta. Takuueläkettä ei kuitenkaan vähennetä, jos hakija saa 7 §:n 1 momentin 2―6 kohdan mukaista eläkettä tai korvausta taikka takuueläke myönnetään maahanmuuttajalle 7 §:n 2 momentin perusteella.</saa:MomenttiKooste>
            <saa:KohdatMomentti>
              <saa:MomenttiJohdantoKooste>Poiketen siitä, mitä 2 momentissa säädetään, täysimääräistä takuueläkettä vähennetään takuueläkkeen alkaessa maksussa olevan:</saa:MomenttiJohdantoKooste>
              <saa:MomenttiKohtaKooste>1) kansaneläkkeen varhennusvähennysprosentilla; tai</saa:MomenttiKohtaKooste>
              <saa:MomenttiKohtaKooste>2) työ- tai virkasuhteeseen taikka yrittäjätoimintaan perustuvan varhennetun vanhuuseläkkeen varhennusvähennysprosentilla, jos eläkkeenhakija ei saa kansaneläkettä varhennettuna vanhuuseläkkeenä.</saa:MomenttiKohtaKooste>
            </saa:KohdatMomentti>
            <saa:MomenttiKooste>Takuueläkettä ei makseta, jos sen määrä kuukaudessa on pienempi kuin 5,38 euroa.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="9 §">
            <saa:PykalaTunnusKooste>9 §</saa:PykalaTunnusKooste>
            <saa:SaadosOtsikkoKooste>Eläketulojen vaikutus takuueläkkeeseen</saa:SaadosOtsikkoKooste>
            <saa:KohdatMomentti>
              <saa:MomenttiJohdantoKooste>Täysimääräisestä tai 8 §:n 2 tai 3 momentin mukaan lasketusta takuueläkkeen määrästä vähennetään seuraavien hakijan jatkuvasti tai vuosittain toistuvasti saamien eläketulojen (<saa:SaadosKursiiviKooste>vuositulo</saa:SaadosKursiiviKooste>) määrä:</saa:MomenttiJohdantoKooste>
              <saa:MomenttiKohtaKooste>1) kansaneläke ja kansaneläkelain mukainen perhe-eläke;</saa:MomenttiKohtaKooste>
              <saa:MomenttiKohtaKooste>2) kansaneläkelain voimaanpanosta annetun lain (569/2007) 2 §:n mukainen työttömyyseläke sekä mainitun lain 4 ja 5 §:n mukainen leskeneläke;</saa:MomenttiKohtaKooste>
              <saa:MomenttiKohtaKooste>3) työ- tai virkasuhteeseen, yrittäjätoimintaan tai luottamustehtävään perustuva eläke ja perhe-eläke;</saa:MomenttiKohtaKooste>
              <saa:MomenttiKohtaKooste>4) kansanedustajain eläkelain (329/1967) ja kansanedustajain perhe-eläkelain (107/1990) mukainen eläke ja perhe-eläke;</saa:MomenttiKohtaKooste>
              <saa:MomenttiKohtaKooste>5) maatalouden harjoittamisesta luopumisen tukemisesta annetun lain ja maatalousyrittäjien luopumistuesta annetun lain mukainen luopumistuki;</saa:MomenttiKohtaKooste>
              <saa:MomenttiKohtaKooste>6) luopumiseläkelain (16/1974) mukainen luopumiseläke;</saa:MomenttiKohtaKooste>
              <saa:MomenttiKohtaKooste>7) tapaturmavakuutukseen tai sotilastapaturmaan perustuva tapaturmaeläke, perhe-eläke, elinkorko ja huoltoeläke;</saa:MomenttiKohtaKooste>
              <saa:MomenttiKohtaKooste>8) liikennevakuutusta koskevan lainsäädännön mukainen työkyvyttömyyseläke ja perhe-eläke sekä ansionmenetyksen korvaus, viimeksi mainittu kuitenkin vasta vuoden kuluttua vahingon sattumisesta;</saa:MomenttiKohtaKooste>
              <saa:MomenttiKohtaKooste>9) tapaturmavakuutuslain perusteella korvattavasta kuntoutuksesta annetun lain (625/1991) mukainen tapaturmaeläke ja elinkorko sekä liikennevakuutuslain perusteella korvattavasta kuntoutuksesta annetun lain (626/1991) mukainen työkyvyttömyyseläke ja ansionmenetyskorvaus, viimeksi mainittu kuitenkin vasta vuoden kuluttua vahingon sattumisesta;</saa:MomenttiKohtaKooste>
              <saa:MomenttiKohtaKooste>10) sotilasvammalain mukainen elinkorko ja huoltoeläke;</saa:MomenttiKohtaKooste>
              <saa:MomenttiKohtaKooste>11) potilasvahinkolain (585/1986) ja rikosvahinkolain (1204/2005) perusteella maksettava perhe-eläke;</saa:MomenttiKohtaKooste>
              <saa:MomenttiKohtaKooste>12) valtion ylimääräinen sanomalehtimies- ja taiteilijaeläke ja perhe-eläke;</saa:MomenttiKohtaKooste>
              <saa:MomenttiKohtaKooste>13) taiteilijaprofessorin viroista ja valtion taiteilija-apurahoista annetun lain (734/1969) mukainen eläke ja perhe-eläke; sekä</saa:MomenttiKohtaKooste>
              <saa:MomenttiKohtaKooste>14) ulkomaanedustuksen virkamiesten puolisoille maksettavasta erityiskorvauksesta annetun lain (657/1989) mukainen erityiskorvaus.</saa:MomenttiKohtaKooste>
            </saa:KohdatMomentti>
            <saa:MomenttiKooste>Takuueläkkeen määrää vähennetään myös 1 momentissa tarkoitettua eläkettä tai korvausta vastaavan taikka takuueläkettä vastaavan ulkomailta maksettavan jatkuvan eläkkeen ja korvauksen määrällä.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="10 §">
            <saa:PykalaTunnusKooste>10 §</saa:PykalaTunnusKooste>
            <saa:SaadosOtsikkoKooste>Takuueläkkeen tarkistaminen</saa:SaadosOtsikkoKooste>
            <saa:MomenttiKooste>Takuueläke tarkistetaan, jos takuueläkkeen saajalle myönnetään takuueläkkeeseen vaikuttava 9 §:n mukainen eläke tai korvaus taikka eläketulona huomioon otettavassa eläkkeessä tai korvauksessa tapahtuu muu kuin indeksisidonnaisuudesta johtuva muutos. Jos eläkkeen tai korvauksen määrä vaihtelee jatkuvasti, eläketulon määrän muuttuminen otetaan huomioon, kun takuueläkettä seuraavan kerran tarkistetaan muusta syystä.</saa:MomenttiKooste>
            <saa:MomenttiKooste>Takuueläke voidaan 1 momentissa tarkoitetuissa tapauksissa tarkistaa ilman hakemusta. Takuueläkkeen saajaa on kuultava.</saa:MomenttiKooste>
            <saa:MomenttiKooste>Jos muutos tapahtuu kalenterikuukauden ensimmäisenä päivänä, takuueläke tarkistetaan kyseisen kuukauden alusta. Muutoin takuueläke tarkistetaan muutosta seuraavan kuukauden alusta.</saa:MomenttiKooste>
            <saa:MomenttiKooste>Maahanmuuttajalle 7 §:n 2 momentin perusteella myönnetty takuueläke tarkistetaan myös, kun takuueläkkeen alkamisesta tai edellisestä tarkistamisesta on kulunut kaksi vuotta (<saa:SaadosKursiiviKooste>määräaikaistarkistus</saa:SaadosKursiiviKooste>). Määräaikaistarkistuksen toteuttamiseksi Kansaneläkelaitos lähettää maahanmuuttajalle tarkistushakemuksen, joka on palautettava määräajassa.</saa:MomenttiKooste>
          </saa:Pykala>
        </saa:Luku>
        <saa:Luku saa1:identifiointiTunnus="3 luku">
          <saa:LukuTunnusKooste>3 luku</saa:LukuTunnusKooste>
          <saa:SaadosOtsikkoKooste>Toimeenpano</saa:SaadosOtsikkoKooste>
          <saa:Pykala saa1:pykalaLuokitusKoodi="Pykala" saa1:identifiointiTunnus="11 §">
            <saa:PykalaTunnusKooste>11 §</saa:PykalaTunnusKooste>
            <saa:SaadosOtsikkoKooste>Takuueläkkeen hakeminen</saa:SaadosOtsikkoKooste>
            <saa:MomenttiKooste>Takuueläkettä haetaan Kansaneläkelaitokselta. Jos takuueläkkeen myöntämisen tai korottamisen edellytykset ovat Kansaneläkelaitoksen tiedossa, takuueläke tai sen korotus voidaan myöntää ilman hakemusta.</saa:MomenttiKooste>
            <saa:MomenttiKooste>Jos hakija sairauden, vanhuudenheikkouden tai muun sellaisen syyn takia ei pysty itse hakemaan eläkettä tai muutoin huolehtimaan eläkettä koskevista eduistaan ja oikeuksistaan eikä hänellä ole edunvalvojaa, voi Kansaneläkelaitoksen hyväksymä eläkkeen hakijan lähiomainen tai muukin henkilö, joka pääasiallisesti on huolehtinut hakijasta, käyttää puhevaltaa hakijan takuueläkettä koskevassa asiassa.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="12 §">
            <saa:PykalaTunnusKooste>12 §</saa:PykalaTunnusKooste>
            <saa:SaadosOtsikkoKooste>Takuueläkkeen alkaminen</saa:SaadosOtsikkoKooste>
            <saa:MomenttiKooste>Takuueläkettä maksetaan sen kuukauden alusta, jona oikeus takuueläkkeeseen on syntynyt. Maahanmuuttajalle takuueläkettä maksetaan 65 ikävuoden täyttämistä seuraavan kuukauden alusta.</saa:MomenttiKooste>
            <saa:MomenttiKooste>Takuueläkettä ei makseta ilman erityistä syytä pitemmältä kuin kuuden kalenterikuukauden ajalta ennen takuueläkkeen hakemista. Samoin menetellään takuueläkettä korotettaessa.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="13 §">
            <saa:PykalaTunnusKooste>13 §</saa:PykalaTunnusKooste>
            <saa:SaadosOtsikkoKooste>Ilmoitusvelvollisuus</saa:SaadosOtsikkoKooste>
            <saa:KohdatMomentti>
              <saa:MomenttiJohdantoKooste>Takuueläkehakemuksessa on ilmoitettava:</saa:MomenttiJohdantoKooste>
              <saa:MomenttiKohtaKooste>1) hakijan henkilöllisyystiedot;</saa:MomenttiKohtaKooste>
              <saa:MomenttiKohtaKooste>2) tiedot hakijan hakemista ja saamista muista eläkkeistä ja korvauksista.</saa:MomenttiKohtaKooste>
            </saa:KohdatMomentti>
            <saa:KohdatMomentti>
              <saa:MomenttiJohdantoKooste>Takuueläkkeen saajan on ilmoitettava Kansaneläkelaitokselle:</saa:MomenttiJohdantoKooste>
              <saa:MomenttiKohtaKooste>1) takuueläkkeeseen vaikuttavien eläkkeiden ja korvausten myöntämisestä ja lakkaamisesta sekä niiden määrien muuttumisesta;</saa:MomenttiKohtaKooste>
              <saa:MomenttiKohtaKooste>2) työkyvyttömyyseläkkeen lepäämään jättämisestä sekä luopumistuen maksamisen keskeyttämisestä;</saa:MomenttiKohtaKooste>
              <saa:MomenttiKohtaKooste>3) osoitteen muuttumisesta ja ulkomaille muutosta.</saa:MomenttiKohtaKooste>
            </saa:KohdatMomentti>
            <saa:MomenttiKooste>Takuueläkkeen hakijan ja saajan on annettava Kansaneläkelaitokselle myös muut hakemuksen ratkaisemiseksi ja eläkkeen maksamiseksi välttämättömät tiedot.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="14 §">
            <saa:PykalaTunnusKooste>14 §</saa:PykalaTunnusKooste>
            <saa:SaadosOtsikkoKooste>Työkyvyttömyyden selvittäminen ja ilmoitusvelvollisuus</saa:SaadosOtsikkoKooste>
            <saa:KohdatMomentti>
              <saa:MomenttiJohdantoKooste>Sen lisäksi, mitä 13 §:ssä säädetään, takuueläkettä työkyvyttömyyden perusteella hakevan maahanmuuttajan on annettava tiedot:</saa:MomenttiJohdantoKooste>
              <saa:MomenttiKohtaKooste>1) terveydentilastaan;</saa:MomenttiKohtaKooste>
              <saa:MomenttiKohtaKooste>2) häntä hoitaneista lääkäreistä sekä laitoksista;</saa:MomenttiKohtaKooste>
              <saa:MomenttiKohtaKooste>3) ammatistaan, työhistoriastaan, koulutuksestaan ja kuntoutuksestaan;</saa:MomenttiKohtaKooste>
              <saa:MomenttiKohtaKooste>4) siitä, onko hän hakenut kuntoutusrahaa, sairauspäivärahaa tai sairausajan palkkaa Suomesta tai ulkomailta.</saa:MomenttiKohtaKooste>
            </saa:KohdatMomentti>
            <saa:MomenttiKooste>Työkyvyttömyyden perusteella takuueläkettä hakevan maahanmuuttajan on liitettävä hakemukseensa lääkärinlausunto, joka sisältää hoito- tai kuntoutussuunnitelman. Kansaneläkelaitos voi hankkia lääkärinlausunnon kustannuksellaan, jos hakija on hoidettavana sairaalassa tai laitoksessa taikka jos siihen on muu erityinen syy.</saa:MomenttiKooste>
            <saa:MomenttiKooste>Kansaneläkelaitos voi määrätä työkyvyttömyyden perusteella takuueläkettä hakevan tai saavan maahanmuuttajan käymään työkyvyttömyyden selvittämistä tai uudelleen arvioimista varten tutkittavana Kansaneläkelaitoksen nimeämän lääkärin luona tai Kansaneläkelaitoksen nimeämässä terveydenhuollon toimintayksikössä taikka tutkimuslaitoksessa, jos siihen on perusteltu syy. Kansaneläkelaitos maksaa tutkimuksesta aiheutuvat kustannukset.</saa:MomenttiKooste>
            <saa:MomenttiKooste>Työkyvyttömyyden perusteella takuueläkettä saava maahanmuuttaja on velvollinen ilmoittamaan Kansaneläkelaitokselle terveydentilansa ja työkykynsä olennaisesta parantumisesta, ammattiopetuksen saamisesta sekä ryhtymisestään työhön tai kuntoutuksen keskeyttämisestään.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="15 §">
            <saa:PykalaTunnusKooste>15 §</saa:PykalaTunnusKooste>
            <saa:SaadosOtsikkoKooste>Hakemuksen ratkaiseminen käytettävissä olevien tietojen perusteella</saa:SaadosOtsikkoKooste>
            <saa:MomenttiKooste>Takuueläkettä koskeva hakemus voidaan ratkaista Kansaneläkelaitoksen käytettävissä olevien tietojen perusteella, jos hakija kieltäytyy antamasta hakemuksen ratkaisemiseksi tarvittavia tietoja tai esittämästä selvitystä, joka häneltä voidaan kohtuudella vaatia. Samoin menetellään, jos takuueläkkeen hakija tai saaja ei noudata 14 §:n 3 momentissa tarkoitettua lääkärintutkimuksessa, terveydenhuollon toimintayksikössä tai tutkimuslaitoksessa käyntiä koskevaa määräystä.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="16 §">
            <saa:PykalaTunnusKooste>16 §</saa:PykalaTunnusKooste>
            <saa:SaadosOtsikkoKooste>Maksaminen</saa:SaadosOtsikkoKooste>
            <saa:MomenttiKooste>Takuueläke maksetaan kuukausittain eläkkeensaajan ilmoittamalle tilille Suomessa toimivaan rahalaitokseen. Takuueläke voidaan maksaa muullakin tavalla, jollei tilille maksaminen ole mahdollista tai jos eläkkeen hakija tai saaja esittää muulle maksutavalle erityisen syyn.</saa:MomenttiKooste>
            <saa:MomenttiKooste>Jos takuueläkkeeseen oikeutettu kuolee, ennen kuin hakemus on ratkaistu, takuueläke maksetaan leskelle, pesänselvittäjälle tai kuolinpesän osakkaiden valtuutuksella muulle kuolinpesän edustajalle enintään sen kuukauden loppuun, jona hakija kuoli.</saa:MomenttiKooste>
            <saa:MomenttiKooste>Takuueläke maksetaan kunkin kuukauden 22 päivänä tai, jos se ei ole pankkipäivä, sitä edeltävänä pankkipäivänä. Takautuvalta ajalta maksettavat takuueläke-erät voidaan kuitenkin maksaa myös muuna pankkipäivänä.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="17 §">
            <saa:PykalaTunnusKooste>17 §</saa:PykalaTunnusKooste>
            <saa:SaadosOtsikkoKooste>Keskeyttäminen vankeusrangaistuksen vuoksi</saa:SaadosOtsikkoKooste>
            <saa:MomenttiKooste>Ehdotonta vankeusrangaistusta vankilassa suorittavan henkilön takuueläkkeen maksaminen keskeytetään, kun vankeusrangaistusta tai sen ohella suoritettavaa sakon muuntorangaistusta on suoritettu kolme kuukautta. Jos rangaistuksen täytäntöönpanoa välittömästi edeltänyt tutkintavankeusaika vähennetään rangaistuksesta, eläkkeen maksaminen keskeytetään vastaavasti, kun rangaistuksen täytäntöönpanon ja vähennyksen yhteenlaskettu aika on kestänyt kolme kuukautta, aikaisintaan kuitenkin rangaistuksen suorittamisen laskettua alkamisajankohtaa seuraavan kuukauden alusta.</saa:MomenttiKooste>
            <saa:MomenttiKooste>Keskeytettyä takuueläkettä aletaan maksaa vapautumista seuraavan kuukauden alusta. Jos henkilö vapautuu kuukauden ensimmäisenä päivänä, eläkettä maksetaan kuitenkin kyseisen kuukauden alusta.</saa:MomenttiKooste>
            <saa:MomenttiKooste>Keskeytetty takuueläke tai osa siitä voidaan maksaa toimeentulon turvaamiseksi eläkkeensaajan avio- tai avopuolisolle ja 16 vuotta nuoremmille lapsille.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="18 §">
            <saa:PykalaTunnusKooste>18 §</saa:PykalaTunnusKooste>
            <saa:SaadosOtsikkoKooste>Maksaminen kunnan toimielimelle</saa:SaadosOtsikkoKooste>
            <saa:MomenttiKooste>Kansaneläkelaitos voi päättää, että takuueläke maksetaan saajan asuinkunnan sosiaalihuoltolain (710/1982) 6 §:n 1 momentissa tarkoitetulle toimielimelle käytettäväksi eläkkeensaajan ja hänen 17 §:n 3 momentissa tarkoitettujen omaistensa elatukseen, jos eläkkeen maksaminen saajalle itselleen vaarantaa eläkkeensaajan tai hänen omaistensa toimeentulon. Näin maksettua eläkettä ei saa ilman eläkkeensaajan nimenomaista suostumusta käyttää muuhun kuin sen kuukauden aikana annettavaan elatukseen, jolta eläke on maksettu.</saa:MomenttiKooste>
            <saa:MomenttiKooste>Esityksen takuueläkkeen maksamisesta kunnan toimielimelle voi tehdä eläkkeensaaja, hänen avio- tai avopuolisonsa, muu omaisensa tai henkilö, joka hänestä pääasiallisesti huolehtii, taikka kunnan asianomainen toimielin.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="19 §">
            <saa:PykalaTunnusKooste>19 §</saa:PykalaTunnusKooste>
            <saa:SaadosOtsikkoKooste>Takautuvan takuueläkkeen maksaminen</saa:SaadosOtsikkoKooste>
            <saa:KohdatMomentti>
              <saa:MomenttiJohdantoKooste>Takautuvasti myönnetty takuueläke on pidätettävä Kansaneläkelaitokselle tai maksettava työttömyyskassalle näiden maksamaa etuutta vastaavilta osin, jos Kansaneläkelaitos myöntää takuueläkkeen takautuvasti ajalle, jona eläkkeensaaja on saanut:</saa:MomenttiJohdantoKooste>
              <saa:MomenttiKohtaKooste>1) työttömyysturvalain (1290/2002) mukaista työttömyysetuutta;</saa:MomenttiKohtaKooste>
              <saa:MomenttiKohtaKooste>2) kansaneläkettä tai kansaneläkelain mukaista perhe-eläkettä;</saa:MomenttiKohtaKooste>
              <saa:MomenttiKohtaKooste>3) sairausvakuutuslain (1224/2004) mukaista sairauspäivärahaa; tai</saa:MomenttiKohtaKooste>
              <saa:MomenttiKohtaKooste>4) Kansaneläkelaitoksen kuntoutusetuuksista ja kuntoutusrahaetuuksista annetun lain (566/2005) mukaista kuntoutusrahaa.</saa:MomenttiKohtaKooste>
            </saa:KohdatMomentti>
            <saa:MomenttiKooste>Takautuvasti maksettava takuueläkkeen korotus on pidätettävä Kansaneläkelaitokselle myös, kun Kansaneläkelaitos korottaa takuueläkettä ajalta, jolta eläkkeensaaja on saanut kansaneläkettä tai perhe-eläkettä.</saa:MomenttiKooste>
            <saa:MomenttiKooste>Takuueläke maksetaan työttömyyskassalle kuitenkin vain sillä edellytyksellä, että työttömyysturvalain 11 luvun 14 §:n 2 momentissa tarkoitettu ilmoitus on tehty vähintään kaksi viikkoa ennen takuueläkkeen maksupäivää.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="20 §">
            <saa:PykalaTunnusKooste>20 §</saa:PykalaTunnusKooste>
            <saa:SaadosOtsikkoKooste>Takuueläkkeen myöntäminen väliaikaisesti</saa:SaadosOtsikkoKooste>
            <saa:MomenttiKooste>Jos takuueläkkeen hakija on hakenut eläkettä tai korvausta myös muusta valtiosta, takuueläke voidaan myöntää väliaikaisesti asian käsittelyn ajaksi. Kun muusta valtiosta haetusta eläkkeestä tai korvauksesta on saatu tieto, Kansaneläkelaitos antaa lopullisen päätöksen takuueläkkeestä.</saa:MomenttiKooste>
            <saa:MomenttiKooste>Takuueläke voidaan myöntää väliaikaisena, jos takuueläkkeessä tulona huomioon otettavaa 9 §:n 1 momentin 3, 4, 7, 9 ja 10 kohdassa tarkoitettua muuta eläketuloa kuin perhe-eläkettä tai huoltoeläkettä koskeva muutoksenhaku on vireillä. Jos edellä tarkoitettua eläkettä tai korvausta myönnetään takautuvasti, Kansaneläkelaitos saa periä takaisin samalta ajalta liikaa maksetun takuueläkkeen tällaisesta eläkkeestä tai korvauksesta. Kansaneläkelaitos saa periä liikaa maksetun takuueläkkeen myös silloin, kun työeläkelaitos jatkaa muutoksenhaun perusteella myönnettyä kuntoutustukea.</saa:MomenttiKooste>
            <saa:MomenttiKooste>Kansaneläkelaitoksen on ilmoitettava 2 momentissa tarkoitetuissa tapauksissa eläkelaitokselle tai muulle korvauksen maksajalle vähintään kaksi viikkoa ennen eläkkeen tai korvauksen maksamista, että eläke tai korvaus tai osa siitä on maksettava Kansaneläkelaitokselle.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="21 §">
            <saa:PykalaTunnusKooste>21 §</saa:PykalaTunnusKooste>
            <saa:SaadosOtsikkoKooste>Takuueläkkeen periminen takautuvasti maksettavasta eläkkeestä tai korvauksesta</saa:SaadosOtsikkoKooste>
            <saa:KohdatMomentti>
              <saa:MomenttiJohdantoKooste>Kansaneläkelaitoksella on oikeus periä 9 §:n 1 momentin 3―10 kohdassa mainitun eläkkeen tai korvauksen maksajalta tämän takautuvasti suorittaman eläkkeen tai korvauksen siltä osin kuin se vastaa liikaa maksettua takuueläkettä, jos eläkkeen tai korvauksen maksaja:</saa:MomenttiJohdantoKooste>
              <saa:MomenttiKohtaKooste>1) oikaisee tai tarkistaa eläkkeen tai korvauksen määrän;</saa:MomenttiKohtaKooste>
              <saa:MomenttiKohtaKooste>2) myöntää oikaisupäätöksen jälkeen kuntoutustuelle jatkoa; tai</saa:MomenttiKohtaKooste>
              <saa:MomenttiKohtaKooste>3) myöntää perhe-eläkkeen tai huolto-eläkkeen.</saa:MomenttiKohtaKooste>
            </saa:KohdatMomentti>
            <saa:MomenttiKooste>Kansaneläkelaitos voi pidättää takautuvasti maksettavan kansaneläkkeen tai kansaneläkelain mukaisen perhe-eläkkeen taikka perhe-eläkkeen tai kansaneläkkeen korotuksen siltä osin kuin se vastaa liikaa maksettua takuueläkettä, jos Kansaneläkelaitos myöntää, oikaisee tai tarkistaa kansaneläkkeen tai perhe-eläkkeen taikka myöntää kuntoutustuelle jatkoa.</saa:MomenttiKooste>
            <saa:MomenttiKooste>Kansaneläkelaitoksen on ilmoitettava 1 momentin 3 kohdassa tarkoitetuissa tapauksissa eläkelaitokselle tai muulle korvauksen maksajalle vähintään kaksi viikkoa ennen eläkkeen tai korvauksen maksamista, että eläke tai korvaus tai osa siitä on maksettava Kansaneläkelaitokselle.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="22 §">
            <saa:PykalaTunnusKooste>22 §</saa:PykalaTunnusKooste>
            <saa:SaadosOtsikkoKooste>Maksamisen väliaikainen keskeyttäminen</saa:SaadosOtsikkoKooste>
            <saa:MomenttiKooste>Takuueläkkeen maksaminen voidaan väliaikaisesti keskeyttää osittain tai kokonaan, jos on ilmeistä, että eläkkeensaajalla ei olosuhteiden muuttumisen tai muun syyn perusteella ole oikeutta takuueläkkeeseen. Jos eläkkeensaaja ei toimita pyydettyä lisäselvitystä, asia ratkaistaan niiden selvitysten perusteella, jotka ovat Kansaneläkelaitoksen käytettävissä.</saa:MomenttiKooste>
            <saa:MomenttiKooste>Takuueläkkeen maksaminen voidaan keskeyttää väliaikaisesti, jos eläkkeensaaja ei pyynnöstä huolimatta toimita maksuosoitettaan.</saa:MomenttiKooste>
            <saa:MomenttiKooste>Jos keskeytettyä takuueläkettä aletaan maksaa uudelleen, sitä ei makseta ilman erityistä syytä pidemmältä kuin kuuden kuukauden ajalta takautuvasti.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="23 §">
            <saa:PykalaTunnusKooste>23 §</saa:PykalaTunnusKooste>
            <saa:SaadosOtsikkoKooste>Takuueläkkeen lakkaaminen</saa:SaadosOtsikkoKooste>
            <saa:KohdatMomentti>
              <saa:MomenttiJohdantoKooste>Takuueläke lakkautetaan muutosta seuraavan kuukauden alusta, jos:</saa:MomenttiJohdantoKooste>
              <saa:MomenttiKohtaKooste>1) eläkkeensaaja muuttaa pysyvästi tai yli vuoden ajaksi ulkomaille;</saa:MomenttiKohtaKooste>
              <saa:MomenttiKohtaKooste>2) takuueläkkeeseen oikeuttava 7 §:n mukainen eläke tai korvaus lakkaa;</saa:MomenttiKohtaKooste>
              <saa:MomenttiKohtaKooste>3) eläkkeensaajan luopumistuen maksaminen keskeytetään siitä syystä, että eläkkeensaajan ansiot ylittävät ansiotulorajan;</saa:MomenttiKohtaKooste>
              <saa:MomenttiKohtaKooste>4) eläkkeensaaja ei muutoin täytä takuueläkkeen myöntämisedellytyksiä; tai</saa:MomenttiKohtaKooste>
              <saa:MomenttiKohtaKooste>5) eläkkeensaaja kuolee.</saa:MomenttiKohtaKooste>
            </saa:KohdatMomentti>
            <saa:MomenttiKooste>Sen lisäksi, mitä 1 momentissa säädetään, maahanmuuttajalle 7 §:n 2 momentin perusteella myönnetty takuueläke lakkautetaan määräaikaistarkistuksen ajankohdasta, jos eläkkeensaaja ei ole palauttanut hänelle 10 §:n 4 momentin perusteella lähetettyä tarkistushakemusta määräajassa.</saa:MomenttiKooste>
          </saa:Pykala>
        </saa:Luku>
        <saa:Luku saa1:identifiointiTunnus="4 luku">
          <saa:LukuTunnusKooste>4 luku</saa:LukuTunnusKooste>
          <saa:SaadosOtsikkoKooste>Muutoksenhaku</saa:SaadosOtsikkoKooste>
          <saa:Pykala saa1:pykalaLuokitusKoodi="Pykala" saa1:identifiointiTunnus="24 §">
            <saa:PykalaTunnusKooste>24 §</saa:PykalaTunnusKooste>
            <saa:SaadosOtsikkoKooste>Muutoksenhakuoikeus</saa:SaadosOtsikkoKooste>
            <saa:MomenttiKooste>Kansaneläkelaitoksen tässä laissa säädettyä etuutta koskevaan päätökseen tyytymätön saa hakea siihen muutosta sosiaaliturvan muutoksenhakulautakunnalta kirjallisella valituksella. Sosiaaliturvan muutoksenhakulautakunnan päätökseen saa hakea muutosta valittamalla vakuutusoikeuteen siten kuin hallintolainkäyttölaissa (586/1996) säädetään. Vakuutusoikeuden päätökseen ei saa hakea muutosta valittamalla.</saa:MomenttiKooste>
            <saa:MomenttiKooste>Kansaneläkelaitoksen päätöstä on muutoksenhausta huolimatta noudatettava, kunnes asia on lainvoimaisella päätöksellä ratkaistu.</saa:MomenttiKooste>
            <saa:MomenttiKooste>Kansaneläkelaitoksen antamaan väliaikaiseen päätökseen ei saa hakea muutosta.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="25 §">
            <saa:PykalaTunnusKooste>25 §</saa:PykalaTunnusKooste>
            <saa:SaadosOtsikkoKooste>Muutoksenhakuaika</saa:SaadosOtsikkoKooste>
            <saa:MomenttiKooste>Valituskirjelmä on toimitettava Kansaneläkelaitokselle viimeistään 30:ntenä päivänä sen päivän jälkeen, jona asianosaisen katsotaan saaneen päätöksestä tiedon. Asianosaisen katsotaan saaneen päätöksestä tiedon seitsemäntenä päivänä sen päivän jälkeen, jona päätös on postitettu hänen ilmoittamaansa osoitteeseen, jos muutoksenhaun yhteydessä ei muuta näytetä.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="26 §">
            <saa:PykalaTunnusKooste>26 §</saa:PykalaTunnusKooste>
            <saa:SaadosOtsikkoKooste>Itseoikaisu</saa:SaadosOtsikkoKooste>
            <saa:MomenttiKooste>Jos Kansaneläkelaitos hyväksyy kaikilta osin sille toimitetussa valituksessa esitetyt vaatimukset, sen on annettava asiasta oikaisupäätös. Oikaisupäätökseen saa hakea muutosta siten kuin 24 ja 25 §:ssä säädetään.</saa:MomenttiKooste>
            <saa:MomenttiKooste>Jos Kansaneläkelaitos ei oikaise valituksen kohteena olevaa päätöstä 1 momentissa mainituin tavoin, sen on 30 päivän kuluessa valitusajan päättymisestä toimitettava valituskirjelmä ja lausuntonsa asianomaisen muutoksenhakuelimen käsiteltäväksi. Kansaneläkelaitos voi tällöin väliaikaisella päätöksellä oikaista aikaisemman päätöksensä siltä osin kuin se hyväksyy valituksessa esitetyn vaatimuksen. Jos valitus on jo toimitettu muutoksenhakuelimelle, väliaikaisesta päätöksestä on ilmoitettava sille viipymättä.</saa:MomenttiKooste>
            <saa:MomenttiKooste>Edellä 2 momentissa tarkoitetusta määräajasta voidaan poiketa, jos valituksen johdosta tarvittavan lisäselvityksen hankkiminen sitä edellyttää. Lisäselvityksen hankkimisesta on tällöin viipymättä ilmoitettava valittajalle. Valituskirjelmä ja lausunto on kuitenkin aina toimitettava asianomaiselle muutoksenhakuelimelle 60 päivän kuluessa valitusajan päättymisestä.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="27 §">
            <saa:PykalaTunnusKooste>27 §</saa:PykalaTunnusKooste>
            <saa:SaadosOtsikkoKooste>Muutoksenhakuajan jälkeen tullut valitus</saa:SaadosOtsikkoKooste>
            <saa:MomenttiKooste>Jos sosiaaliturvan muutoksenhakulautakunnalle tai vakuutusoikeudelle annettava valitus on saapunut 25 §:ssä säädetyn määräajan jälkeen, valitus voidaan ottaa tutkittavaksi, jos myöhästymiseen on ollut painava syy.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="28 §">
            <saa:PykalaTunnusKooste>28 §</saa:PykalaTunnusKooste>
            <saa:SaadosOtsikkoKooste>Asiavirheen korjaaminen</saa:SaadosOtsikkoKooste>
            <saa:MomenttiKooste>Jos Kansaneläkelaitoksen päätös perustuu selvästi virheelliseen tai puutteelliseen selvitykseen tai ilmeisen väärään lain soveltamiseen taikka päätöstä tehtäessä on tapahtunut menettelyvirhe, Kansaneläkelaitos voi poistaa virheellisen päätöksensä ja ratkaista asian uudelleen.</saa:MomenttiKooste>
            <saa:MomenttiKooste>Päätös voidaan korjata asianosaisen eduksi tai vahingoksi. Päätöksen korjaaminen asianosaisen vahingoksi edellyttää, että asianosainen suostuu päätöksen korjaamiseen.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="29 §">
            <saa:PykalaTunnusKooste>29 §</saa:PykalaTunnusKooste>
            <saa:SaadosOtsikkoKooste>Lainvoimaisen päätöksen oikaisu</saa:SaadosOtsikkoKooste>
            <saa:MomenttiKooste>Jos etuus on osittain tai kokonaan evätty ja asiassa ilmenee uutta selvitystä, Kansaneläkelaitoksen on tutkittava asia uudelleen. Kansaneläkelaitos voi aikaisemman lainvoimaisen päätöksen estämättä myöntää evätyn edun tai myöntää edun aikaisempaa suurempana. Myös sosiaaliturvan muutoksenhakulautakunta ja vakuutusoikeus voivat menetellä vastaavasti muutoksenhakuasiaa käsitellessään. Päätökseen saa hakea muutosta siten kuin 24 ja 25 §:ssä säädetään.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="30 §">
            <saa:PykalaTunnusKooste>30 §</saa:PykalaTunnusKooste>
            <saa:SaadosOtsikkoKooste>Asian uudelleen ratkaiseminen eläkkeen tai korvauksen myöntämisen johdosta</saa:SaadosOtsikkoKooste>
            <saa:MomenttiKooste>Jos takuueläkkeen saajalle on takautuvasti myönnetty 9 §:ssä tarkoitettu tulona huomioon otettava eläke tai korvaus tai tällaista etuutta on korotettu, Kansaneläkelaitos voi ilman 31 §:n mukaista päätöksen poistamista tai 28 §:n 2 momentin mukaista asianosaisen suostumusta asianosaista kuultuaan ratkaista asian uudelleen.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="31 §">
            <saa:PykalaTunnusKooste>31 §</saa:PykalaTunnusKooste>
            <saa:SaadosOtsikkoKooste>Lainvoimaisen päätöksen poistaminen</saa:SaadosOtsikkoKooste>
            <saa:MomenttiKooste>Jos tässä laissa tarkoitettua etuutta koskeva lainvoimainen päätös perustuu virheelliseen tai puutteelliseen selvitykseen taikka on ilmeisesti lainvastainen, sosiaaliturvan muutoksenhakulautakunta voi asianosaisen tai Kansaneläkelaitoksen vaatimuksesta poistaa päätöksen ja määrätä asian uudelleen käsiteltäväksi. Sosiaaliturvan muutoksenhakulautakunnan on varattava asianosaisille tilaisuus tulla kuulluiksi ennen asian ratkaisemista. Tällaiseen päätökseen saa hakea muutosta siten kuin 24 ja 25 §:ssä säädetään.</saa:MomenttiKooste>
            <saa:MomenttiKooste>Jos Kansaneläkelaitos tekee päätöksen poistamista koskevan vaatimuksen, se voi keskeyttää etuuden maksamisen tai maksaa sen vaatimuksensa mukaisesti siihen asti, kunnes asia on uudelleen ratkaistu.</saa:MomenttiKooste>
            <saa:MomenttiKooste>Jos sosiaaliturvan muutoksenhakulautakunnan tai vakuutusoikeuden tämän lain perusteella antama lainvoimainen päätös perustuu virheelliseen tai puutteelliseen selvitykseen tai se on ilmeisesti lainvastainen, vakuutusoikeus voi asianosaisen tai Kansaneläkelaitoksen vaatimuksesta poistaa päätöksen ja määrätä asian uudelleen käsiteltäväksi. Vakuutusoikeuden on varattava asianosaisille tilaisuus tulla kuulluiksi ennen asian ratkaisemista.</saa:MomenttiKooste>
            <saa:MomenttiKooste>Päätöksen poistamista on haettava viiden vuoden kuluessa siitä, kun päätös sai lainvoiman. Erityisen painavista syistä päätös voidaan poistaa määräajan jälkeenkin tehdystä hakemuksesta.</saa:MomenttiKooste>
          </saa:Pykala>
        </saa:Luku>
        <saa:Luku saa1:identifiointiTunnus="5 luku">
          <saa:LukuTunnusKooste>5 luku</saa:LukuTunnusKooste>
          <saa:SaadosOtsikkoKooste>Erinäiset säännökset</saa:SaadosOtsikkoKooste>
          <saa:Pykala saa1:pykalaLuokitusKoodi="Pykala" saa1:identifiointiTunnus="32 §">
            <saa:PykalaTunnusKooste>32 §</saa:PykalaTunnusKooste>
            <saa:SaadosOtsikkoKooste>Takuueläkettä koskevat menettelysäännökset</saa:SaadosOtsikkoKooste>
            <saa:MomenttiKooste>Kansaneläkelaitoksella on oikeus sen lisäksi, mitä viranomaisten toiminnan julkisuudesta annetussa laissa (621/1999) säädetään, salassapitosäännösten ja muiden tiedon saantia koskevien rajoitusten estämättä antaa 14 §:n 3 momentissa tarkoitetulle lääkärille, terveydenhuollon toimintayksikölle ja tutkimuslaitokselle tutkimuksiin lähetettävän terveydentilaa, sairautta, hoitotoimenpiteitä, ammattia, työolosuhteita ja työn laatua koskevia tietoja.</saa:MomenttiKooste>
            <saa:MomenttiKooste>Takuueläkkeeseen sovelletaan soveltuvin osin kansaneläkelain 63 §:ää päätöksen antamisesta, 75 ja 76 §:ää takaisinperinnästä ja takaisinperittävän saatavan vanhentumisesta, 13 luvun säännöksiä tietojen saamisesta, luovuttamisesta ja salassapidosta sekä 106 ja 107 §:ää viivästyskorotuksesta ja viivästysajasta, kuitenkin siten, että viivästysajan katsotaan alkavan vasta, kun yksi kalenterikuukausi on kulunut sen kuukauden päättymisestä, jona ilmoitus 9 §:ssä mainitusta eläkkeestä tai korvauksesta on tullut Kansaneläkelaitokselle.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="33 §">
            <saa:PykalaTunnusKooste>33 §</saa:PykalaTunnusKooste>
            <saa:SaadosOtsikkoKooste>Indeksisidonnaisuus</saa:SaadosOtsikkoKooste>
            <saa:MomenttiKooste>Takuueläkkeen 8 §:n mukaiset määrät sidotaan hintatason muutoksiin siten kuin kansaneläkeindeksistä annetussa laissa (456/2001) säädetään.</saa:MomenttiKooste>
            <saa:MomenttiKooste>Tämän lain 8 §:ssä säädetyt rahamäärät vastaavat kansaneläkeindeksin sitä pistelukua, jonka mukaan vuoden 2001 tammikuussa maksettavina olevien kansaneläkkeiden suuruus on laskettu.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="34 §">
            <saa:PykalaTunnusKooste>34 §</saa:PykalaTunnusKooste>
            <saa:SaadosOtsikkoKooste>Rahamäärien pyöristäminen</saa:SaadosOtsikkoKooste>
            <saa:MomenttiKooste>Takuueläkkeen määräytymiseen vaikuttavat vuotuiset tuloerät pyöristetään lähimpään euroon.</saa:MomenttiKooste>
            <saa:MomenttiKooste>Maksettava takuueläke pyöristetään lähimpään senttiin.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="35 §">
            <saa:PykalaTunnusKooste>35 §</saa:PykalaTunnusKooste>
            <saa:SaadosOtsikkoKooste>Ulosmittaus- ja siirtokielto</saa:SaadosOtsikkoKooste>
            <saa:MomenttiKooste>Takuueläkettä ei saa ulosmitata.</saa:MomenttiKooste>
            <saa:MomenttiKooste>Sopimus, joka tarkoittaa takuueläkkeen siirtämistä toiselle, on mitätön.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="36 §">
            <saa:PykalaTunnusKooste>36 §</saa:PykalaTunnusKooste>
            <saa:SaadosOtsikkoKooste>Rahoitus</saa:SaadosOtsikkoKooste>
            <saa:MomenttiKooste>Takuueläkkeestä Kansaneläkelaitokselle aiheutuvat kulut korvataan valtion varoista.</saa:MomenttiKooste>
            <saa:MomenttiKooste>Valtion on suoritettava kuukausittain valtion osuuden ennakkoa Kansaneläkelaitokselle siten kuin valtioneuvoston asetuksella tarkemmin säädetään.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="37 §">
            <saa:PykalaTunnusKooste>37 §</saa:PykalaTunnusKooste>
            <saa:SaadosOtsikkoKooste>Toimintakulut</saa:SaadosOtsikkoKooste>
            <saa:MomenttiKooste>Tämän lain toimeenpanosta aiheutuvat toimintakulut luetaan kansaneläkerahastosta maksettaviksi Kansaneläkelaitoksen toimintakuluiksi.</saa:MomenttiKooste>
          </saa:Pykala>
        </saa:Luku>
        <saa:Luku saa1:identifiointiTunnus="6 luku">
          <saa:LukuTunnusKooste>6 luku</saa:LukuTunnusKooste>
          <saa:SaadosOtsikkoKooste>Voimaantulo</saa:SaadosOtsikkoKooste>
          <saa:Pykala saa1:pykalaLuokitusKoodi="Pykala" saa1:identifiointiTunnus="38 §">
            <saa:PykalaTunnusKooste>38 §</saa:PykalaTunnusKooste>
            <saa:SaadosOtsikkoKooste>Soveltamissäännös</saa:SaadosOtsikkoKooste>
            <saa:MomenttiKooste>Jos muussa laissa tai sen nojalla annetussa säännöksessä viitataan maahanmuuttajan erityistuesta annettuun lakiin (1192/2002) tai sen nojalla myönnettyyn tai maksettavaan etuuteen, viittauksen on katsottava tarkoittavan tämän lain mukaisia vastaavia säännöksiä ja tämän lain mukaista etuutta, jollei tästä laista muuta johdu.</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="39 §">
            <saa:PykalaTunnusKooste>39 §</saa:PykalaTunnusKooste>
            <saa:SaadosOtsikkoKooste>Voimaantulo</saa:SaadosOtsikkoKooste>
            <saa:MomenttiKooste>Tämä laki tulee voimaan 1 päivänä maaliskuuta 2011.</saa:MomenttiKooste>
            <saa:MomenttiKooste>Tällä lailla kumotaan laki maahanmuuttajan erityistuesta (1192/2002).</saa:MomenttiKooste>
          </saa:Pykala>
          <saa:Pykala saa1:pykalaLuokitusKoodi="Pykala" saa1:identifiointiTunnus="40 §">
            <saa:PykalaTunnusKooste>40 §</saa:PykalaTunnusKooste>
            <saa:SaadosOtsikkoKooste>Siirtymäsäännökset</saa:SaadosOtsikkoKooste>
            <saa:MomenttiKooste>Tämän lain voimaan tullessa maksussa oleva maahanmuuttajan erityistuesta annetun lain mukainen maahanmuuttajan erityistuki lakkautetaan 1 päivästä maaliskuuta 2011. Maahanmuuttajan erityistukea saaneelle myönnetään takuueläke ilman hakemusta 1 päivästä maaliskuuta 2011. Tällöin ulkomailta maksettavat eläkkeet otetaan tulona huomioon sellaisina kuin ne on otettu huomioon viimeisimmässä maahanmuuttajan erityistuen tarkistuksessa.</saa:MomenttiKooste>
            <saa:MomenttiKooste>Kun lain voimaan tullessa maahanmuuttajan erityistukea työkyvyttömyyden perusteella saaneelle henkilölle myönnetään takuueläke työkyvyttömyyden perusteella, työkyvyttömyyttä ei arvioida uudelleen.</saa:MomenttiKooste>
            <saa:MomenttiKooste>Liikaa maksettu maahanmuuttajan erityistuki voidaan kuitata Kansaneläkelaitoksen myöhemmin maksamasta takuueläkkeestä.</saa:MomenttiKooste>
            <saa:MomenttiKooste>Jos maahanmuuttajan erityistuesta annetun lain mukainen etuus myönnetään tai tarkistetaan ajalta ennen 1 päivää maaliskuuta 2011, sovelletaan maahanmuuttajan erityistuesta annettua lakia.</saa:MomenttiKooste>
            <saa:MomenttiKooste>Ennen tämän lain voimaantuloa voidaan ryhtyä lain täytäntöönpanon edellyttämiin toimenpiteisiin.</saa:MomenttiKooste>
          </saa:Pykala>
        </saa:Luku>
      </saa:Pykalisto>
    </saa:Saados>
  </saa:SaadosOsa>
  <sdk:EsityoOsa>
    <sdk:EsityoViite>
      <sis:YleinenViite sis1:viiteURL="20100050.he">
        <sis1:ViiteTeksti>HE 50/2010</sis1:ViiteTeksti>
      </sis:YleinenViite>
    </sdk:EsityoViite>
    <sdk:EsityoViite>
      <sis:YleinenViite sis1:viiteURL="20100010.stvm">
        <sis1:ViiteTeksti>StVM 10/2010</sis1:ViiteTeksti>
      </sis:YleinenViite>
    </sdk:EsityoViite>
    <sdk:EsityoViite>EV 86/2010</sdk:EsityoViite>
  </sdk:EsityoOsa>
  <asi:AllekirjoitusOsa>
    <asi:PaivaysKooste>Helsingissä 20 päivänä elokuuta 2010</asi:PaivaysKooste>
    <asi:Allekirjoittaja>
      <org:Henkilo>
        <org1:AsemaTeksti>Tasavallan Presidentti</org1:AsemaTeksti>
        <org1:SukuNimi>TARJA HALONEN</org1:SukuNimi>
      </org:Henkilo>
    </asi:Allekirjoittaja>
    <asi:Allekirjoittaja>
      <org:Henkilo>
        <org1:AsemaTeksti>Sosiaali- ja terveysministeri</org1:AsemaTeksti>
        <org1:SukuNimi>Juha Rehula</org1:SukuNimi>
      </org:Henkilo>
    </asi:Allekirjoittaja>
  </asi:AllekirjoitusOsa>
</vah:VahvistettavaLaki>
