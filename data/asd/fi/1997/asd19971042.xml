<?xml version="1.0" encoding="utf-8"?>
<vah:VahvistettavaLaki xmlns:vah="http://www.vn.fi/skeemat/vahvistettavalaki/2010/04/27" xmlns:sdk="http://www.finlex.fi/skeemat/edita/sdk/2010/04/27" xmlns:saa="http://www.vn.fi/skeemat/saadoskooste/2010/04/27" xmlns:saa1="http://www.vn.fi/skeemat/saadoselementit/2010/04/27" xmlns:met="http://www.vn.fi/skeemat/metatietokooste/2010/04/27" xmlns:met1="http://www.vn.fi/skeemat/metatietoelementit/2010/04/27" xmlns:asi="http://www.vn.fi/skeemat/asiakirjakooste/2010/04/27" xmlns:asi1="http://www.vn.fi/skeemat/asiakirjaelementit/2010/04/27" xmlns:org="http://www.vn.fi/skeemat/organisaatiokooste/2010/02/15" xmlns:org1="http://www.vn.fi/skeemat/organisaatioelementit/2010/02/15" xmlns:tau="http://www.vn.fi/skeemat/taulukkokooste/2010/04/27" xmlns:sis="http://www.vn.fi/skeemat/sisaltokooste/2010/04/27" xmlns:sis1="http://www.vn.fi/skeemat/sisaltoelementit/2010/04/27" met1:kieliKoodi="fi" met1:julkisuusKoodi="julkinen" met1:tilaKoodi="Valmis" met1:identifiointiTunnus="0000000000000000" met1:versioTeksti="1.0" met1:asiakirjatyyppiNimi="Vahvistettava laki" met1:laadintaPvm="1997-12-01" met1:rakennemaarittelyNimi="vahvistettavalaki.xsd">
  <asi:IdentifiointiOsa>
    <met1:AsiakirjatyyppiNimi>Vahvistettava laki</met1:AsiakirjatyyppiNimi>
    <asi:EduskuntaTunniste>
      <met1:AsiakirjatyyppiKoodi>SDK</met1:AsiakirjatyyppiKoodi>
      <asi1:AsiakirjaNroTeksti>1042</asi1:AsiakirjaNroTeksti>
      <asi1:ValtiopaivavuosiTeksti>1997</asi1:ValtiopaivavuosiTeksti>
    </asi:EduskuntaTunniste>
    <met:Nimeke>
      <met1:NimekeTeksti>neljästä kiitos-, katumus- ja rukouspäivästä, jotka on koko maassa juhlallisesti vietettävä vuonna 1998</met1:NimekeTeksti>
    </met:Nimeke>
  </asi:IdentifiointiOsa>
  <saa:SaadosOsa>
    <saa:Saados met1:kieliKoodi="fi" saa1:saadostyyppiNimi="">
      <saa:SaadosNimeke>
        <saa:SaadostyyppiKooste>Julistus</saa:SaadostyyppiKooste>
        <saa:SaadosNimekeKooste>neljästä kiitos-, katumus- ja rukouspäivästä, jotka on koko maassa juhlallisesti vietettävä vuonna 1998</saa:SaadosNimekeKooste>
      </saa:SaadosNimeke>
      <saa:Johtolause>
        <sis:Tyhja/>
      </saa:Johtolause>
      <saa:Pykalisto>
        <te>Historiansa aikana kansamme on oppinut vaikeuksiensa keskellä turvautumaan Jumalaan. Toivottomaltakin tuntuvassa tilanteessa on saatu kokea toivoa, josta on avautunut ilo ja kiitollisuus. Kansamme elämänkokemuksiin liittyvät kiinteästi sanat "Turvatkaa Jumalaan ― iloitkaa toivossa", jotka tällä kertaa ovat rukouspäivien yleisaiheena. Eri vaiheissaan Suomen kansa on pannut luottamuksensa Jumalaan ja kestävien arvojen varaan.</te>
        <te>Omana aikanamme on kuitenkin yhä useampi ihminen menettänyt elämän kestävän pohjan ja pyrkinyt rakentamaan turvallisuutensa aineellisen hyvinvoinnin varaan. Sen pettäessä on jouduttu kokemaan suurta turvattomuutta. Sitä ovat usein pahentaneet ristiriidat perhe- ja ihmissuhteissa sekä nopea arvomaailman muutos, jossa tuttu ja turvallinen saa väistyä uuden ja tuntemattoman tieltä. Etenkin nuorisolle turvallinen elinympäristö ja luotettavat ihmissuhteet ovat hyvä kasvupohja vastuulliseen aikuisuuteen, tulevaisuuden rakentamiseen ja pysyvien arvojen kunnioittamiseen. Tehtävämme on ponnistella entistä turvallisemman yhteiskunnan puo lesta, jossa ilo ja toivo sävyttävät yhteiselämäämme.</te>
        <te>Monista julkisen vallan ja kansalaistoiminnan turvaverkostoista huolimatta maassamme on paljon henkistä hätää ja turvattomuutta. Sen lievittämiseksi pelkkä taloudellinen ja inhimillinen apu eivät riitä. Rukouspäivien sanoma muistuttaa kaikkea aineellista kestävämmän perustan tarpeellisuudesta ja sen etsimisen välttämättömyydestä. Meitä kutsutaan turvautumaan Jumalaan. Luottamus häneen antaa uutta toivoa ja iloa.</te>
        <te>Hallitus on päättänyt vanhaa kristillistä tapaa noudattaen, että vuonna 1998 on vietettävä neljänä sunnuntaina yleistä kiitos-, katumus- ja rukouspäivää, nimittäin tammikuun 25 päivänä, toukokuun 10 päivänä, syyskuun 27 päivänä ja lokakuun 25 päivänä, sekä määrännyt rukouspäivien saarnojen aiheiksi oheiset tekstit. Tasavallan kansalaisia kehotetaan ottamaan osaa näihin yhteisiin jumalanpalveluksiin sekä syventymään myös kodeissa kristinuskon iankaikkisiin totuuksiin. Kaikkien asianomaisten velvollisuus on tiedottaa tästä päätöksestä ja valvoa sen noudattamista.</te>
      </saa:Pykalisto>
    </saa:Saados>
  </saa:SaadosOsa>
  <asi:AllekirjoitusOsa>
    <asi:PaivaysKooste>Helsingissä 28 päivänä marraskuuta 1997</asi:PaivaysKooste>
    <asi:Allekirjoittaja>
      <org:Henkilo>
        <org1:AsemaTeksti>Tasavallan Presidentti </org1:AsemaTeksti>
        <org1:SukuNimi>MARTTI AHTISAARI</org1:SukuNimi>
      </org:Henkilo>
    </asi:Allekirjoittaja>
    <asi:Allekirjoittaja>
      <org:Henkilo>
        <org1:AsemaTeksti>Opetusministeri </org1:AsemaTeksti>
        <org1:SukuNimi>Olli-Pekka Heinonen</org1:SukuNimi>
      </org:Henkilo>
    </asi:Allekirjoittaja>
  </asi:AllekirjoitusOsa>
  <asi:LiiteOsa>
    <asi:SisaltoLiite>
      <sis1:ValiotsikkoTeksti>Rukouspäivien ajankohdat ja tekstit vuonna 1998</sis1:ValiotsikkoTeksti>
      <sis1:ValiotsikkoTeksti>1. rukouspäivä tammikuun 25 päivänä</sis1:ValiotsikkoTeksti>
      <sis:KappaleKooste>Silloin ruubenilaiset, gadilaiset ja manasselaiset vastasivat Israelin joukkojen päämiehille: "Meidän on rakennettava alttari, mutta ei polttouhria eikä teurasuhria varten. Sen on oltava todisteena teille ja meille sekä myös jälkipolvillemme siitä, että mekin saamme palvella Herraa hänen pyhäkössään polttouhreillamme, teurasuhreillamme ja yhteysuhreillamme. Silloin teidän jälkeläisenne eivät voi tulevaisuudessa sanoa meidän jälkeläisillemme, ettei näillä ole osuutta Herraan." Mutta jos he joskus niin sanovat meille tai meidän jälkeläisillemme, me vastaamme heille: "Katsokaa tätä alttaria, jonka meidän isämme rakensivat Herran alttarin kaltaiseksi, ei polttouhreja eikä teurasuhreja varten, vaan todisteeksi teille ja meille. Mekö nousisimme kapinaan Herraa vastaan ja luopuisimme hänestä rakentamalla polttouhria, ruokauhria ja teurasuhria varten toisen alttarin sen alttarin lisäksi, joka on Herran, meidän Jumalamme, telttamajan edessä!"(Joosua 22: 21, 26―29)</sis:KappaleKooste>
      <sis:KappaleKooste>Myös Henki auttaa meitä, jotka olemme heikkoja. Emmehän tiedä, miten meidän tulisi rukoilla, että rukoilisimme oikein. Henki itse kuitenkin puhuu meidän puolestamme sanattomin huokauksin. Ja hän, joka tutkii sydämet, tietää mitä Henki tarkoittaa, sillä Henki puhuu Jumalan tahdon mukaisesti pyhien puolesta. (Room. 8: 26―27)</sis:KappaleKooste>
      <sis:KappaleKooste>Täynnä Hengen voimaa Jeesus palasi Galileaan, ja hänestä puhuttiin kohta kaikkialla. Hän opetti synagogissa, ja kaikki ylistivät häntä. (Luuk. 4: 14―15)</sis:KappaleKooste>
      <sis1:ValiotsikkoTeksti>2. rukouspäivä toukokuun 10 päivänä</sis1:ValiotsikkoTeksti>
      <sis:KappaleKooste>Joosua sanoi kansalle:</sis:KappaleKooste>
      <sis:KappaleKooste>"Pelätkää siis Herraa ja palvelkaa häntä nuhteettomasti ja uskollisesti. Hylätkää ja hävittäkää ne jumalat, joita esi-isänne palvelivat Eufratin toisella puolen ja Egyptissä, ja palvelkaa Herraa. Mutta jos te ette tahdo palvella Herraa, niin valitkaa tänä päivänä, ketä palvelette: haluatteko palvella niitä jumalia, joita esi-isänne palvelivat Eufratin toisella puolen, vai amorilaisten jumalia, näiden amorilaisten, joiden maassa te nyt asutte. Minä ja minun perheeni palvelemme Herraa."</sis:KappaleKooste>
      <sis:KappaleKooste>Silloin kansa vastasi: "Mekö hylkäisimme Herran ja ryhtyisimme palvelemaan muita jumalia!" (Joosua 24: 14―16)</sis:KappaleKooste>
      <sis:KappaleKooste>Kiitän Jumalaa, kun muistan sen vilpittömän uskon, joka sinulla on ja joka oli jo isoäidilläsi Looiksella ja äidilläsi Eunikella; myös sinulla se on, siitä olen varma.</sis:KappaleKooste>
      <sis:KappaleKooste>Siksi muistutan sinua, että puhaltaisit täyteen liekkiin Jumalan armolahjan, jonka sait silloin kun minä panin käteni sinun päällesi. Eihän Jumala ole antanut meille pelkuruuden henkeä, vaan voiman, rakkauden ja terveen harkinnan hengen. Älä siis häpeä todistaa Herrastamme äläkä häpeä minua, joka olen hänen takiaan vangittuna, vaan kärsi sinäkin vaivaa evankeliumin vuoksi. Siihen saat voimaa Jumalalta. (2 Tim. 1: 5―8)</sis:KappaleKooste>
      <sis:KappaleKooste>Jeesus sanoi: "Jos noudatatte käskyjäni, te pysytte minun rakkaudessani, niin kuin minä olen noudattanut Isäni käskyjä ja pysyn hänen rakkaudessaan. Olen puhunut teille tämän, jotta teillä olisi minun iloni sydämessänne ja teidän ilonne tulisi täydelliseksi. Minun käskyni on tämä: rakastakaa toisianne, niin kuin minä olen rakastanut teitä. Suurempaa rakkautta ei kukaan voi osoittaa, kuin että antaa henkensä ystäviensä puolesta. Te olette ystäviäni, kun teette sen minkä käsken teidän tehdä. En sano teitä enää palvelijoiksi, sillä palvelija ei tunne isäntänsä aikeita. Minä sanon teitä ystävikseni, olenhan saattanut teidän tietoonne kaiken, minkä olen Isältäni kuullut. Ette te valinneet minua, vaan minä valitsin teidät, ja minun tahtoni on, että te lähdette liikkeelle ja tuotatte hedelmää, sitä hedelmää joka pysyy. Kun niin teette, Isä antaa teille kaiken, mitä minun nimessäni häneltä pyydätte. Tämän käskyn minä teille annan: rakastakaa toisianne." (Joh. 15: 10―17)</sis:KappaleKooste>
      <sis1:ValiotsikkoTeksti>3. rukouspäivä syyskuun 27 päivänä</sis1:ValiotsikkoTeksti>
      <sis:KappaleKooste>Herra ilmestyi Abrahamille Mamren tammistossa. Abraham istui telttansa ovella päivän ollessa kuumimmillaan, ja kun hän kohotti katseensa, hän näki kolmen miehen lähestyvän. Heti heidät nähtyään hän juoksi teltan ovelta heitä vastaan ja tervehti heitä kumartaen maahan asti. Hän sanoi: "Herrani, suothan minulle sen kunnian, ettet kulje palvelijasi ohi. Saanko tuoda teille vähän vettä, jotta voitte pestä jalkanne ja levähtää puun varjossa? Minä haen hiukan syötävää, niin että voitte virkistäytyä ennen kuin jatkatte matkaanne. Levähtääksenne te varmaan poikkesitte minun, palvelijanne luo." He sanoivat: "Hyvä on, tee niin."</sis:KappaleKooste>
      <sis:KappaleKooste>Abraham riensi telttaan Saaran luo ja sanoi: "Hae joutuin kolme vakallista parhaita vehnäjauhoja, tee taikina ja leivo leipiä!" Sitten hän kiiruhti karjansa luo, otti nuoren ja kauniin vasikan ja antoi sen palvelijalle, joka heti ryhtyi valmistamaan ateriaa. Hän toi tuoretta voita, maitoa ja palvelijan valmistaman vasikan, asetti ruoan vieraittensa eteen ja jäi puun alle seisomaan ja palvelemaan heitä heidän syödessään. (1 Moos. 18: 1―8)</sis:KappaleKooste>
      <sis:KappaleKooste>Pysyköön veljesrakkautenne elävänä. Älkää unohtako osoittaa vieraanvaraisuutta, sillä jotkut ovat yösijan antaessaan tulleet majoittaneeksi enkeleitä. Muistakaa vankeja, niin kuin olisitte itse kahleissa heidän kanssaan, muistakaa kidutettuja, tunteehan teidänkin ruumiinne kivun.</sis:KappaleKooste>
      <sis:KappaleKooste>Pitäkää avioliitto kaikin tavoin kunniassa älkääkä häpäiskö aviovuodettanne, sillä Jumala tuomitsee siveettömät ja avionrikkojat.</sis:KappaleKooste>
      <sis:KappaleKooste>Älkää juosko rahan perässä, vaan tyytykää siihen, mitä teillä on. Jumala on itse sanonut:</sis:KappaleKooste>
      <sis:KappaleKooste>― Minä en sinua jätä,</sis:KappaleKooste>
      <sis:KappaleKooste>en koskaan sinua hylkää.</sis:KappaleKooste>
      <sis:KappaleKooste>Sen tähden me voimme turvallisin mielin sanoa:</sis:KappaleKooste>
      <sis:KappaleKooste>― Herra on minun auttajani,</sis:KappaleKooste>
      <sis:KappaleKooste>siksi en pelkää.</sis:KappaleKooste>
      <sis:KappaleKooste>Mitä voisi ihminen minulle tehdä? (Hepr. 13: 1―6)</sis:KappaleKooste>
      <sis:KappaleKooste>Sitten Jeesus sanoi talon isännälle: "Kun järjestät päivälliset tai illalliset, älä kutsu ystäviäsi, älä veljiäsi, sukulaisiasi äläkä rikkaita naapureita. Hehän saattavat vuorostaan kutsua sinut, ja näin sinä saat kaikesta palkan. Ei ― kun sinä järjestät pidot, kutsu köyhiä ja raajarikkoja, rampoja ja sokeita. Autuas olet, kun aika tulee, sillä he eivät pysty palkitsemaan sinua. Sinä saat palkkasi silloin, kun vanhurskaat herätetään kuolleista." Tämän kuullessaan sanoi eräs pöytävieraista Jeesukselle: "Autuas se, joka saa olla aterialla Jumalan valtakunnassa." (Luuk. 14: 12―15)</sis:KappaleKooste>
      <sis1:ValiotsikkoTeksti>4. rukouspäivä lokakuun 25 päivänä</sis1:ValiotsikkoTeksti>
      <sis:KappaleKooste>Vaikka te levitätte kätenne rukoukseen, minä peitän silmäni, en tahdo teitä nähdä. Vaikka te rukoilemistanne rukoilisitte, minä en teitä kuuntele, koska kätenne ovat veren tahrimat.</sis:KappaleKooste>
      <sis:KappaleKooste>Peseytykää, puhdistautukaa, tehkää loppu pahoista töistänne, ne ovat aina silmissäni. Lakatkaa tekemästä pahaa. Opetelkaa tekemään hyvää, tavoitelkaa oikeudenmukaisuutta, puolustakaa sorrettua, hankkikaa orvolle oikeus, ajakaa lesken asiaa. (Jes. 1: 15―17)</sis:KappaleKooste>
      <sis:KappaleKooste>Joka kylvää siemenen itsekkyyden peltoon, korjaa siitä satona tuhon, mutta se, joka kylvää Hengen peltoon, korjaa siitä satona ikuisen elämän. Meidän ei pidä väsyä tekemään hyvää, sillä jos emme hellitä, saamme aikanaan korjata sadon. (Gal. 6: 8―9)</sis:KappaleKooste>
      <sis:KappaleKooste>Pitäkää vaatteenne vyötettyinä ja lamppunne palamassa. Olkaa niin kuin palvelijat, jotka odottavat isäntäänsä häistä valmiina heti avaamaan oven, kun hän tulee ja kolkuttaa. Autuaita ne palvelijat, jotka heidän herransa palatessaan tapaa valvomasta! Totisesti: hän vyöttäytyy, kutsuu heidät pöytään ja jää itse palvelemaan heitä. Autuaita nuo palvelijat, jos hän tapaa heidät näin valvomasta, tulipa hän ennen sydänyötä tai sen jälkeen! (Luuk. 12: 35―38)</sis:KappaleKooste>
    </asi:SisaltoLiite>
  </asi:LiiteOsa>
</vah:VahvistettavaLaki>
