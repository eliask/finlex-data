{
  "@id": "sfecli:kko/1984/II52",
  "languageVersion": [
    {
      "@id": "sfecli:kko/1984/II52/fin",
      "title_fi": [
        "KKO:1984-II-52"
      ],
      "abstract_fi": [
        "\n    Syytetty oli eri henkilöille luovuttanut maksuvälineenä katteettomia shekkejä, jotka pankki rahalaitosten neuvottelukunnan päättämin ehdoin niin sanotun shekkitakuun perusteella oli lunastanut niiden vastaanottajilta. Syytetty tuomittiin rangaistukseen jatketusta petoksesta.\n    Ään.\n  "
      ],
      "hasFormat": {
        "@id": "sfecli:kko/1984/II52/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Sodankylän KO:n päätös 8.7.1981\n        Virallisen syyttäjän ajamasta syytteestä, johon Postipankki oli asianomistajana yhtynyt, KO oli, kuultuaan A:ta syytteestä, päätöksessään katsonut selvitetyksi, että A oli 17. -26.6.1978 hankkiakseen itselleen tahallaan aiheetonta laitonta aineellista etua Sodankylässä, Viitasaarella, Oulussa, Rovaniemellä, Jyväskylässä ja Saarijärvellä käyttänyt maksuvälineenä Postipankin käyttöshekkejä avaamaltaan käyttötililtä numero RO 5406 94-2 kirjoittamalla yhteensä 18 shekkiä tietoisena siitä, ettei tilillä ollut shekkien lunastamiseen tarvittavaa katetta. Tällä menettelyllä A oli aiheuttanut Postipankille kaikkiaan 863 markan 40 pennin suuruisen rahan tappion. Tämän vuoksi ja ottaen huomioon, että teot olivat saman rikoksen jatkamista, KO oli rikoslain 36 luvun 1 §:n 1 momentin ja 7 luvun 2 §:n nojalla tuominnut A:n jatketusta petoksesta 30:een 36 markan määräiseen päiväsakkoon eli maksamaan sakkoa 1.080 markkaa.\n      \n      \n        Rovaniemen HO:n päätös 11.5.1982\n        HO, jonka tutkittavaksi A oli saattanut jutun, oli päätöksessään katsonut selvitetyksi, että A oli 17. - 26.6.1978 Sodankylässä, Viitasaarella, Oulussa, Rovaniemellä, Jyväskylässä ja Saarijärvellä hankkiakseen itselleen laitonta aineellista etua salaamalla sen, ettei hänen maksuksi luovuttamillaan käyttöshekeillä ollut katetta, erehdyttänyt vastaanottajat noita shekkejä vastaan luovuttamaan taloudellisia etuja aiheuttaen siten pankille, joka oli suorittanut shekkien määrän etuuksien luovuttajille, 863 markan 40 pennin rahan tappion. Näillä perusteilla HO oli katsonut, ettei ollut syytä muuttaa KO:n päätöksen lopputulosta.\n      \n    \n    \n      KORKEIN OIKEUS\n      Pyytäen valituslupaa A haki muutosta HO:n päätökseen katsoen syyllistyneensä teoillaan ainoastaan rikoslain 38 luvun 7 §:n 2 momentissa tarkoitettuun jatkettuun katteettomien shekkien asettamiseen ja vaatien tämän vuoksi, että syyte vanhentuneena hylättäisiin. Vaihtoehtoisesti A pyysi, että hänelle tuomittua rangaistusta joka tapauksessa alennettaisiin. Valituslupa myönnettiin. Virallinen syyttäjä ja Postipankki antoivat muutoksenhakemuksen johdosta pyydetyt vastaukset.\n      KKO p. tutki jutun ja lausui perusteluinaan:\n      A on menetellyt alempien oikeuksien toteamalla tavalla.\n      Luovuttaessaan kysymyksessä olevat käyttöshekit niiden vastaanottajille A on tiennyt, että kukin rahalaitos, myös Postipankki, lunasti sen maksettavaksi asetetut shekit enintään 100 markasta shekkiä kohden silloinkin, kun tilillä, jolta shekki oli asetettu maksettavaksi, ei ollut katetta. Lunastamisen edellytyksenä oli, että shekki oli luovutettu toiselle rahalaitokselle tai muulle vastaanottajalle ja että shekin vastaanottaja shekin saadessaan oli toiminut vilpittömässä mielessä. Käytännössä pankit ovat lunastaneet niille toisilta rahalaitoksilta tai muilta shekin vastaanottajilta saapuneet katteettomat shekit hankkimatta selvitystä siitä, missä olosuhteissa shekki oli luovutettu sen vastaanottajalle. Tilinhaltijalta itseltään pankit eivät ole lunastaneet katteettomiksi tietämiään shekkejä.\n      Erehdyttämällä asettamiensa shekkien vastaanottajat ottamaan vastaan kysymyksessä olevat shekit, joita Postipankki katteen puuttumisen vuoksi ei olisi lunastanut A:lta itseltään, mutta jotka pankki A:n luovutettua shekit toisille rahalaitosten kesken tehdyn ns. shekkitakuusopimuksen ja noudattamansa käytännön mukaan on katsonut olleensa velvollinen lunastamaan, A on aiheuttanut Postipankille alempien oikeuksien toteaman 863 markan 40 pennin suuruisen vahingon.\n      Mainituilla perusteilla KKO jätti HO:n päätöksen lopputuloksen pysyväksi. A velvoitettiin suorittamaan Postipankille korvaukseksi sillä vastauksen antamisesta KKO:ssa olleista kuluista 650 markkaa.\n      \n        Eri mieltä olevan jäsenen lausunto\n        Oikeusneuvos Lindholm: Menetellessään alempien oikeuksien toteamalla tavalla A on erehdyttänyt shekkien vastaanottajat luovuttamaan hänelle taloudellisia etuja aiheuttaen heille tappiota, jonka Postipankki ns. shekkitakuusopimuksen perusteella sittemmin on heille korvannut. Kun Postipankin vaade ei ole syntynyt välittömästi A:n rikoksen kautta, vaan edellä mainitun sopimuksen sekä pankin ja A:n välisen sopimuksen perusteella, pankki ei ole jutussa asianomistaja eikä alempien oikeuksen olisi pitänyt tutkia pankin esittämää rangaistusvaatimusta. Kantani perusteluksi esitän vielä seuraavaa: Jos A olisi shekkien vastaanottajille ilmoittanut luovuttamiensa shekkien katteettomuudesta, he eivät olisi ottaneet shekkejä vastaan, koska shekkitakuun edellytyksenä on, että shekin vastaanottaja on sen vastaanottaessaan toiminut vilpittömässä mielessä. Salaamalla shekkien katteettomuuden A on näin ollen erehdyttänyt vastaanottajat. Jutussa on myös tuotu esille, etteivät shekkien vastaanottajat ole shekkitakuusopimuksen vuoksi kärsineet tappiota, ja että se tappio, jonka Postipankki täyttäessään shekkitakuusopimuksen mukaiset velvoitteensa viime kädessä on kärsinyt, ei ole syntynyt välittömästi shekkien vastaanottajien suhtautumisesta, minkä vuoksi petosrikoksen tunnusmerkistö ei täyttyisi. Rikosoikeudelliselta kannalta on vailla merkitystä, että välittömän tappion kärsineellä on oikeus saada muualta korvausta esimerkiksi vakuutuksen perusteella. Shekkien vastaanottajat ovat tämän vuoksi kärsineet tappiota, vaikka heidän vahinkonsa sittemmin shekkitakuusopimuksen nojalla on tullut korvatuksi.\n        Edellä mainituilla perusteilla olen KKO:n päätöslauselmasta ilmenevällä kannalla, mutta poistan alempien oikeuksien lausunnot Postipankin rangaistusvaatimuksen nojalla annettuina.\n        \n          Ratkaisuun osallistuneet: oikeusneuvokset Leivonen ja Nikkarinen sekä ylimääräiset oikeusneuvokset Surakka ja Hagman\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-03-23"
  ],
  "judgmentNumber": [
    "II52"
  ],
  "date": [
    "1983-05-25"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II52"
  ],
  "year": [
    "1984"
  ],
  "description": [
    "http://data.finlex.fi/voc/kko/swe/a2057063",
    "http://data.finlex.fi/voc/kko/fin/d344ca1a",
    "http://data.finlex.fi/voc/kko/fin/c29708ea"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}