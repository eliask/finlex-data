{
  "@id": "sfecli:kko/1986/II7",
  "languageVersion": [
    {
      "@id": "sfecli:kko/1986/II7/fin",
      "title_fi": [
        "KKO:1986-II-7"
      ],
      "abstract_fi": [
        "\n    Kysymys siitä, oliko isojaon jälkeen syntynyt vesijättö jaettu isojaon täydentämistoimituksessa.\n  "
      ],
      "hasFormat": {
        "@id": "sfecli:kko/1986/II7/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Lohkomistoimitus\n        Maanviljelijä X:n ja hänen vaimonsa Y:n myytyä 28.9.1977, 1.2.1975 ja 4.11.1982 vahvistetuilla kauppakirjoilla niistä lähemmin ilmenevät määräalata Pölläniemen tilasta RN:o 10:23 Pattijoen kunnan Olkijoen kylässä, ensiksi mainitulla kauppakirjalla A:lle ja B:lle sekä kahdella viimeksi mainitulla kauppakirjalla C:lle ja D:lle, määräalojen lohkomista oli käsitelty lohkomistoimituksessa n:o 105290, joka oli koskenut myös eräiden muiden määräalojen lohkomista. Toimitusinsinööri oli 9.11.1982 pidetyssä toimituskokouksessa todennut A:n ja B:n sekä C:n ja D:n määräaloista, että ne sijaitsivat isojaon jälkeen syntyneillä vesijättöalueilla, että nuo vesijättöalueet oli Olkijoen kylän isojaon täydentämistoimituksen n:o 1482 yhteydessä kartoitettu sekä että viimeksi mainitun toimituksen asiakirjoissa olevissa talojen tilukset oli selitetty isojakojen vastaavien asiakirjojen mukaisesti ja ettei isojaon jälkeen muodostuneesta vesijätöstä ollut isojaon täydentämistoimituksen asiakirjoissa jakokirjaa tai sitä vastaavaa asiakirjaa. Niin ikään toimitusinsinööri oli todennut, että maanmittaushallituksen 7.11.1980 antaman määräyksen perusteella oli annettu määräys selvittelytoimituksen n:o 108829 suorittamiseen, jossa oli tarkoitus selvittää vesijättöjen omistusta. Toimitusinsinööri oli päättänyt, ettei A:n ja B:n sekä C:n ja D:n määräalojen lohkomista käsitellä toimituksessa n:o 105290, ja siirtänyt niiden käsittelemisen nyt kysymyksessä olevaan toimitukseen n:o 111062, johon Oulun maanmittauspiirin maanmittaustoimisto oli 14.1.1983 antanut määräyksen. Jatkettaessa A:n ja B:n sekä C:n ja D:n määräalojen lohkomista toimitusinsinööri on 21.1.1983 pidetystä kokouksessa päättänyt jättää noiden määräalojen lohkomisen sikseen, koska ne sijaitsivat Pölläniemen tilan RN:o 10:23 sellaisella alueella, jonka tiluksia ei ollut laillisesti määrätty.\n        A ja B sekä C ja D ovat hakeneet muutosta toimitusinsinöörin päätökseen maaoikeudessa ja siellä esittäneet muun muassa, että vuonna 1874 vahvistetun Olkijoen kylän isojaon täydentämistoimituksen n:o 1482 toimituskartan mukaan heidän ostamiinsa määräaloihin kuuluvat tilukset oli silloin merkitty Pölläniemen talolle n:o 10 kuuluviksi ja että sanotun talon 28.9.1917 maarekisteriin merkityssä halkomistoimituksessa n:o 3443 nuo tilukset oli jaettu Pölläniemen tilalle RN:o 10:1, nykyään 10:23. He ovat pyytäneet toimitusinsinöörin päätöksen kumoamista ja lohkomisen suorittamista.\n      \n      \n        Pohjois-Suomen maaoikeuden päätös 11.1.1984\n        Maaoikeus on saamiensa selvitysten perusteella katsonut lohottaviksi pyydetyistä alueista ilmenneen, että alueet olivat isojaon aikana olleet vesialuetta, jota ei ollut isojaossa jaettu, ja että isojaon jälkeen alueet olivat muodostuneet vesijätöksi. Isojaon täydentämisen yhteydessä oli selvitetty, ettei kruunulla ollut vaatimuksia alueisiin, mutta muutoin tuon toimituksen asiakirjoissa toimitusmiesten kannanotoiksi katsottavat merkinnät alueista ilmeisesti tarkoittivat alueiden nautinnan toteamista sekä nautintarajojen pyykitystä ja alueiden merkitsemistä toimituskartalle nautintarajojen mukaisesti, jolloin alueet oli rajattu Pöllöniemen talolle n:o 10. Nuo toimenpiteet eivät kuitenkaan ole tarkoittaneet alueiden omistuksesta määräämistä kiinteistöjen kesken, koskei niitä ollut silloin merkitty Pölläniemen talon tiluksista laadittuun luetteloon, vaan luettelo oli ilmeisesti tarkoituksella laadittu isojaon vastaavan luettelon mukaan. Isojaon jälkeen suoritetussa halkomistoimituksessa n:o 3443 Pölläniemen talon piirirajoja ei ollut käyty tavalla, jonka perusteella alueet voitaisiin selittää sanotun talon alueiksi, eikä ollut näytetty, että isojaon täydentämisen jälkeen olisi muutoinkaan lainvoimaisesti päätetty alueiden omistuksen kuulumisesta Pölläniemen tilan omistajille.\n        Edellä selostetuista syistä, ja koskeivät kysymyksessä olevat alueet siis kuuluneet Pölläniemen tilalle, maaoikeus on katsonut, etteivät A ja B sekä C ja D olleet esittäneet syytä toimitusinsinöörin päätöksen lopputuloksen muuttamiseen.\n        A ja B sekä C ja D ovat hakeneet muutosta maaoikeuden päätökseen ja vaatineet, että lohkominen määrättäisiin suoritettavaksi. Valituksen johdosta Oulun maanmittauspiirin maanmittaustoimiston asianomainen apulaispiiri-insinööri on antanut toimitusinsinööriltä pyydetyn lausunnon, minkä lisäksi maanmittaushallitus on antanut asiasta lausuntonsa.\n      \n    \n    \n      KORKEIMMAN OIKEUDEN RATKAISU\n      Isojaon täydentämistoimituksen n:o 1482 pöytäkirjan mukaan toimitusinsinööri oli todennut, että Olkijoen jakokunnan tilukset oli isojaossa osittain jaettu niiden käyttämisen kannalta sopimattomasti ja että osa maista oli tuolloin jäänyt jakamatta. Tästä syystä toimitusinsinööri oli silloin voimassa olleen 15.5.1848 annetun maanmittausohjesäännön 116 §:n 2 momentin nojalla keskeyttänyt toimituksen. Koska jako-osakkeet eivät olleet suostuneet tilusten järjestelyyn, asia oli sanotun ohjesäännön 109 §:n mukaisesti alistettu senaatin ratkaistavaksi. Senaatti on 27.6.1862 antamassaan päätöksessä todennut muun muassa, että Olkijoen jakokunnan isojaon järjestely piti saada aikaan ja että samassa yhteydessä piti suorittaa monenlaisten vielä jakamattomien maiden jako maanmittausohjesäännön 5 luvun säännösten mukaan. Toimituskokouksessa 15.6.1863 asianosaiset olivat myöntäneet, että jakokunnan kaikki tilukset oli mitattava uudelleen. Tämän jälkeen asianomainen maanmittaustarkastaja on vanhempia jakotoimituksia tarkastaessaan todennut, että muun muassa nyt kysymyksessä olevalle alueelle oli isojaon lopettamisen jälkeen syntynyt tilojen nauttimia vesijättöjä, ja kysynyt kuvernööriltä ohjetta siihen, miten näiden vesijättöjen suhteen tuli menetellä. Kuvernööri oli alistanut asian senaatin ratkaistavaksi. Senaatti on 22.10.1864 antamassaan päätöksessä maakaaren 12 luvun 4 §:ään soveltaen katsonut, \"ettei kruunulla ole vaatimuksia niihin meren vesijättöihin, jotka muun muassa nyt kysymyksessä olevalla alueella ovat voineet syntyä jonkun kyläkunnan kalavesien sisälle, vaan niiden pitää ilman veronkorotusta asianomaisille tulla omaksi.\" Päätöstään senaatti on perustellut sillä, että isojaon jälkeen suomen merenrannikolle kyliin syntyneiden vesijättöjen oli kaikkialla maassa katsottu kuuluvan rannan ja kalaveden omistajille ja nämä olivat niitä saaneet häiritsemättä nauttia ja käyttää ja että vesijättöjä oli erityisellä vesijättöjen isojaolla myös asianosaisten kesken jaettu ilman että olisi noussut kysymystä kruunun oikeudesta itse maahan tai sen erityiseen verottamiseen.\n      Jatkettaessa isojaon täydentämistoimitusta n:o 1482 on 23.5.1867 pidetyssä kokouksessa käsitelty kysymystä, \"pitäisikö merenvesijätöt erottaa uusille kartoille pantujen rantojen mukaan, vai saisiko rajat jatketuilla suorilla linjoilla yli vesijättöjen merenrannan päätepisteissä pyykeillä merkitä.\" Maanomistajat ovat tähän kysymykseen vastanneet, että \"koska melkein kaikki talot jo nauttivat osuuksia suunnilleen rantajakonsa mukaan, niin pitäisi pyykit asettaa näille vesijätöille, jossa pyykkien katsottiin kestävän ilman vaaraa jäistä.\" Toimituskartan mukaan talojen rajat ovat jatkettu suorina rantaan asti. Kokouksessa 18.5.1872 on todettu, että kaikki tilukset, lukuun ottamatta Siikajoella olevia ulkopalstoja, olivat tulleet asianmukaisesti rajoitetuiksi.\n      Korkein oikeus katsoo, että 24.11.1874 vahvistettu isojaon täydennystoimitus on, kun otetaan huomioon 15.5.1848 annetun maanmittausohjesäännön 5 luvun säännökset, silloin voimassa olleen lainsäädännön mukaisesti ulotettu koskemaan isojaon jälkeen ennen isojaon täydennystä Olkijoen kylän edustalle syntynyttä vesijättöä sekä että sanotussa toimituksessa on laillisesti käyty talojen väliset rajat myös tuolla vesijätöllä, vaikka vesijättötiluksia ei olekaan jakokirjassa lueteltu, ja että A:n ja B:n sekä C:n ja D:n määräaloihin nyt sisältyvät tilukset on tuossa toimituksessa jaettu Pölläniemen talolle n:o 10. Koska valituksenalaista lohkomistoimitusta näin ollen ei olisi maaoikeuden päätöksessä mainitulla perusteella tullut jättää sikseen, Korkein oikeus kumoten maaoikeuden ja toimitusinsinöörin päätökset nyt kysymyksessä olevalta toimituksen sikseen jättämistä koskevalta osalta harkitsee oikeaksi palauttaa toimituksen toimitusinsinöörille, jonka tulee ottaa se lain mukaan uudelleen käsiteltäväksi.\n      \n        Ratkaisuun osallistuneet: oikeusneuvokset Miettinen, Riihelä, af Hällström, Lindholm ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II7"
  ],
  "description": [
    "http://data.finlex.fi/voc/kko/swe/3b2f66b7",
    "http://data.finlex.fi/voc/kko/fin/c11784ad"
  ],
  "judgmentNumber": [
    "II7"
  ],
  "date": [
    "1985-04-15"
  ],
  "issued": [
    "1986-01-20"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}