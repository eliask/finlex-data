{
  "@id": "sfecli:kko/1987/105",
  "languageVersion": [
    {
      "@id": "sfecli:kko/1987/105/fin",
      "title_fi": [
        "KKO:1987:105"
      ],
      "abstract_fi": [
        "\n    Velallisen jätettyä laskun maksamatta velkoja oli siirtänyt saatavan perimistoimiston perittäväksi. Sen jälkeen velallinen oli maksanut saatavan viivästyskorkoineen, mutta oli jättänyt maksamatta toimiston vaatiman korvauksen perimiskuluista. Velallinen velvoitettiin korvaamaan myös perimiskulut.\n  "
      ],
      "hasFormat": {
        "@id": "sfecli:kko/1987/105/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Muonion kihlakunnanoikeudessa\n        Kokemäen Tilitoimisto Oy on A, kommandiittiyhtiölle 30.10.1985 tiedoksi toimituttamansa haasteen nojalla lausunut, että liikkeenharjoittaja B Ompelimo B nimisen toiminimen haltijana oli siirtänyt osakeyhtiölle kommandiittiyhtiöltä perittäväksi 24.12.1984 päivätyn laskun määrän 6.598 markkaa ja 1.6.1985 päivätyn laskun määrän 2.987 markkaa. Trattaperinnän jälkeen kommandiittiyhtiö oli ennen haasteen tiedoksiantoa maksanut laskujen mukaiset saatavat ja viivästyskorot, mutta oli jättänyt suorittamatta vaaditun korvauksen perimiskuluista yhteensä 800 markkaa. Tämän vuoksi osakeyhtiö on vaatinut, että kommandiittiyhtiö velvoitetaan suorittamaan korvauksena velan perimiskuluista 800 markkaa 16 prosentin korkoineen haasteen tiedoksiannosta lukien sekä korvaamaan oikeudenkäyntikulut 16 prosentin korkoineen päätöksen antamisesta lukien.\n      \n      \n        Kihlakunnanoikeuden päätös 14.11.1985\n        Kihlakunnanoikeus on päätöksessään todennut, ettei ollut väitettykään kysymyksessä olevan maksamismääräysmenettelystä tai oikeudenkäynnistä aiheutuneet kustannukset. Tämän vuoksi ja kun ei ollut näytetty, että B:n tai osakeyhtiön toisaalta ja kommandiittiyhtiön toisaalta kesken olisi sovittu posti-, puhelin- ja pankkikulujen korvaamisesta tai että vakiintunut liiketapa sitä edellyttäisi, kihlakunnanoikeus on hylännyt kanteen.\n      \n      \n        Rovaniemen hovioikeuden tuomio 22.10.1986\n        Hovioikeus, jonka tutkittavaksi muun muassa osakeyhtiö oli saattanut jutun, on jättänyt kihlakunnanoikeuden päätöksen pysyväksi. Osakeyhtiö on velvoitettu suorittamaan kommandiittiyhtiölle korvaukseksi vastinekuluista 400 markkaa 16 prosentin korkoineen hovioikeuden tuomion antopäivästä.\n      \n    \n    \n      MUUTOKSENHAKU KORKEIMMASSA OIKEUDESSA\n      Osakeyhtiölle on myönnetty valituslupa 16.2.1987. Kommandiittiyhtiö on antanut siltä pyydetyn vastauksen.\n      Osakeyhtiö on toistanut vaatimuksensa.\n    \n    \n      KORKEIMMAN OIKEUDEN RATKAISU\n      \n        Perustelut\n        Kommandiittiyhtiö on jättämällä maksamatta osakeyhtiön selvät ja riidattomat saatavat niiden eräpäivinä rikkonut kommandiittiyhtiölle sopimuksen mukaan kuuluvan velvoitteen. Kommandiittiyhtiöllä on tämän johdosta velvollisuus suorittaa osakeyhtiölle, paitsi viivästyskorkoa saatavien pääomille, myös korvaus niistä kuluista, jotka osakeyhtiölle on aiheutunut saatavan perintätoimista.\n        Oikeudenkäymiskaaren 21 luvun 4 §:n 1 momentin ensimmäisestä virkkeestä ilmenevän periaatteen mukaan osakeyhtiö ei saa korvausta oikeudenkäyntikuluistaan alemmissa oikeuksissa. Koska kommandiittiyhtiö on hävinnyt juttunsa Korkeimmassa oikeudessa, sen tulee korvata osakeyhtiön kulut täällä.\n      \n      \n        Tuomiolauselma\n        Kihlakunnanoikeuden päätös ja hovioikeuden tuomio kumotaan ja kanne hyväksytään.\n        Kommandiittiyhtiö velvoitetaan suorittamaan osakeyhtiölle vaaditut 800 markkaa, josta saadaan vähentää kommandiittiyhtiön vapaaehtoisesti ja ennen haasteen tiedoksiantoa maksamat 50 markkaa. Kommandiittiyhtiön suoritettavaksi siis jää 750 markkaa 16 prosentin korkoineen 30.10.1985 lukien. Kommandiittiyhtiö velvoitetaan suorittamaan osakeyhtiölle korvaukseksi oikeudenkäyntikuluista Korkeimmassa oikeudessa 800 markkaa 16 prosentin korkoineen Korkeimman oikeuden tuomion antopäivästä lukien.\n        \n          Ratkaisuun osallistuneet: oikeusneuvokset Salervo, Ådahl, Mörä, Hiltunen ja Tulenheimo-Takki\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1987-11-11"
  ],
  "judgmentNumber": [
    "105"
  ],
  "date": [
    "1987-05-29"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1987:105"
  ],
  "year": [
    "1987"
  ],
  "description": [
    "http://data.finlex.fi/voc/kko/swe/f7cc9c06"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}