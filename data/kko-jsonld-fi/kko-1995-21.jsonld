{
  "@id": "sfecli:kko/1995/21",
  "languageVersion": [
    {
      "@id": "sfecli:kko/1995/21/fin",
      "title_fi": [
        "KKO:1995:21"
      ],
      "abstract_fi": [
        "\n    Syytetty oli tuomittu yhteiseen 85 päivän ehdottomaan vankeusrangaistukseen.\n    Asiassa ei ilmennyt, miksi edellytyksiä syytetyn määräämiseksi yhdyskuntapalveluun ei ollut selvitetty. Asia palautettiin alioikeuteen rangaistusseuraamuksen uudelleen harkitsemiseksi.\n  "
      ],
      "hasFormat": {
        "@id": "sfecli:kko/1995/21/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kokkolan raastuvanoikeuden päätös 10.11.1993\n        Raastuvanoikeus lausui virallisen syyttäjän syytteestä selvitetyksi, että A oli 21.6.1993 Kokkolassa kuljettanut henkilöautoa Hakalahdenkadulla sijaitsevan Siwamyymälän luota Jyväskyläntietä Kaustisen suuntaan nautittuaan alkoholia niin, että hänen verensä alkoholipitoisuus oli ajon jälkeen ollut 2,56 promillea olosuhteiden ollessa sellaiset, että teko oli ollut omiaan vaarantamaan toisten turvallisuutta. Tämän vuoksi raastuvanoikeus rikoslain 23 luvun 2 §:n nojalla tuomitsi A:n törkeästä rattijuopumuksesta 75 päivän vankeusrangaistukseen sekä määräsi, että A:lle Espoon kihlakunnanoikeuden 10.2.1993 julistamalla päätöksellä törkeästä rattijuopumuksesta tuomittu 75 päivän ehdollinen vankeusrangaistus, jonka koetusaika oli määrätty päättymään 30.6.1994, oli pantava täytäntöön.\n      \n      \n        Vaasan hovioikeuden tuomio 10.2.1994\n        Hovioikeus, jonka tutkittavaksi A oli saattanut jutun, muutti raastuvanoikeuden päätöstä siten, että A:lle hänen syykseen nyt luetusta törkeästä rattijuopumuksesta sekä Espoon kihlakunnanoikeuden 10.2.1993 hänen syykseen lukemasta rikoksesta, josta tuomittu ehdollinen rangaistus oli määrätty pantavaksi täytäntöön, määrättiin yhteinen 85 päivän vankeusrangaistus.\n        \n          Asian ovat ratkaisseet hovioikeuden jäsenet Pöytäniemi, Palmu ja Nordström. Esittelijä Maija Hakkarainen-Ylänkö.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 21.6.1994. Valituksessaan A on vaatinut, että hänelle ehdottoman vankeusrangaistuksen sijasta tuomitaan yhdyskuntapalvelua.\n      Korkein oikeus on 23.6.1994 määrännyt, ettei hovioikeuden tuomiota ole toistaiseksi pantava täytäntöön tai täytäntöönpanoa jatkettava.\n      Virallinen syyttäjä on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU 23.2.1995\n      \n        Perustelut\n        Raastuvanoikeus olisi yhdyskuntapalvelun kokeilemisesta annetun lain 3 ja 4 §:n mukaan voinut tuomita A:lle tuomitsemansa vankeusrangaistuksen sijasta rangaistukseksi yhdyskuntapalvelua edellyttäen, että A olisi antanut suostumuksensa ja että voidaan olettaa hänen suoriutuvan yhdyskuntapalvelusta.\n        Yhdyskuntapalveluun tuomitsemisen edellytysten selvittämiseksi on yhdyskuntapalvelun kokeilemisesta annetun asetuksen 2 §:n 1 momentissa säädetty, että virallisen syyttäjän on päätettyään nostaa syytteen sellaisesta rikoksesta, josta voidaan tuomita yhdyskuntapalvelua, hankittava Kriminaalihuoltoyhdistyksen aluetoimistolta selvitys rikoksesta epäillyn soveltuvuudesta yhdyskuntapalveluun. Säännöksestä ilmenee, että selvitys voidaan jättää hankkimatta vain, jos odotettavissa olevan rangaistuksen laji ja pituus sekä muut seikat huomioon ottaen on ilmeisen epätodennäköistä, että tämän rangaistuksen sijasta tuomitaan yhdyskuntapalvelua.\n        Tässä tapauksessa virallinen syyttäjä ei ole hankkinut selvitystä A:n soveltuvuudesta yhdyskuntapalveluun. Myöskään raastuvanoikeus, joka on päätynyt tuomitsemaan puheena olevan lain 3 §:ssä tarkoitettuun rangaistukseen, ei ole määrännyt selvitystä hankittavaksi. Asiakirjoista ei ilmene perustetta sille, miksi edellytyksiä A:n määräämiseksi ehdottoman vankeusrangaistuksen asemesta yhdyskuntapalveluun ei ole selvitetty. Asia on tämän vuoksi palautettava käräjäoikeuteen A:n rangaistusseuraamuksen uudelleen harkitsemiseksi.\n      \n      \n        Päätöslauselma\n        Hovioikeuden tuomio kumotaan A:lle tuomitun rangaistusseuraamuksen osalta ja asia palautetaan Kokkolan käräjäoikeuteen uudelleen käsiteltäväksi.\n        \n          Asian ovat ratkaisseet oikeusneuvokset Riihelä, Lindholm, Tuleheimo-Takki, Suhonen ja Palaja. Esittelijä Kenneth Nygård.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1995:21"
  ],
  "judgmentNumber": [
    "21"
  ],
  "date": [
    "1994-12-01"
  ],
  "issued": [
    "1995-02-23"
  ],
  "creator": [
    "http://data.finlex.fi/common/KKO"
  ],
  "year": [
    "1995"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}