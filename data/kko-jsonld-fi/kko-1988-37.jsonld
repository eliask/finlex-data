{
  "@id": "sfecli:kko/1988/37",
  "languageVersion": [
    {
      "@id": "sfecli:kko/1988/37/fin",
      "title_fi": [
        "KKO:1988:37"
      ],
      "abstract_fi": [
        "\n    Suomen Palloliitto - Finlands Bollförbund r.y:n päätös Helsingin Nappula Liiga r.y:n erottamisesta liiton jäsenyydestä sillä perusteella, että se harjoitti toimintaansa Suomen Nappulaliigaliiton jäsenseurana ja oli muuttanut nimensä -liiga päätteiseksi, loukkasi yhdistyksen yhdenvertaisuutta liiton jäseniksi aikaisemmin hyväksyttyihin myös Suomen Nappulaliigaliittoon kuuluviin ja nimiltään niin ikään -liiga päätteisiin jäsenyhdistyksiin nähden, joiden oli edelleen sallittu olla liiton jäseninä. Erottamispäätös julistettiin mitättömäksi.\n    Kanteen kiellettynä muuttamisena ei pidetty sitä, että kantaja, vaatiessaan liiton päätöksen kumoamista, oli vedonnut ensin moitteenalaisen päätöksen lain ja liiton sääntöjen vastaisuuteen sekä sen jälkeen kannetta kehittäessään siihen, että päätös loukkasi kantajan yhdenvertaisuutta muihin liiton jäseniin nähden.\n  "
      ],
      "hasFormat": {
        "@id": "sfecli:kko/1988/37/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Helsingin raastuvanoikeudessa\n        Helsingin Nappula Liiga r.y. on Suomen Palloliitto -Finlands Bollförbund r.y:lle 29.6.1984 tiedoksi annetun haasteen nojalla vaatinut, että raastuvanoikeus kumoaisi vastaajayhdistyksen liittokokouksen 25.3.1984 tekemän päätöksen, jolla kantajayhdistys oli erotettu yhdistyksen jäsenyydestä, sekä vahvistaisi, että kantajayhdistys edelleen oli vastaajayhdistyksen jäsen niine oikeuksineen, etuuksineen sekä velvollisuuksineen, jotka kantajayhdistykselle yhdistyslain ja vastaajayhdistyksen sääntöjen mukaan kuuluivat, koska vastaajayhdistyksen liittokokouksen edellä mainittu päätös oli lain ja vastaajayhdistyksen sääntöjen vastainen. Kantajayhdistys ei ollut syyllistynyt mihinkään sellaiseen tekoon, joka antaisi aiheen sen erottamiseen vastaajayhdistyksen jäsenyydestä.\n        Kannetta kehittäessään kantaja on lausunut, että se oli erotettu vastaajayhdistyksestä käyttämänsä nimen takia.\n        Kantajayhdistys oli toiminut aikaisemmin nimellä Vesalan Palloseura r.y, mutta muuttanut nimensä Helsingin Nappula Liiga r.y:ksi, mikä muutos oli merkitty yhdistysrekisteriin 17.12.1981.\n        Vastaajayhdistys oli kieltäytynyt merkitsemästä nimenmuutosta jäsenrekisteriinsä, vaikka jo tuolloin sen jäseninä olivat toimineet muun muassa Rajamäen Nappulaliiga ja Nurmijärven Nappulaliiga.\n        Vastaajayhdistyksen liittohallituksen erottamispäätöksessä, minkä liittokokous on pysyttänyt, oli lausuttu seuraavaa:\n        \"Koska Suomen Nappulaliigaliitto on Suomen Palloliiton jäsen ja nappulaliigat harjoittavat toimintaansa sen jäsenseuroina, liittohallitus katsoi, etteivät nappulaliigat tarkoitusperiltään kuulu liiton jäsenyyteen, erityisesti myöskin koska liittohallitus ei hyväksy liitto-, liiga- tai piiriloppuisia seurojen nimiä. Liittohallitus katsoi täten Helsingin Nappulaliiga r.y:n eronneeksi liiton jäsenyydestä\".\n        Erottamispäätökselle ei ollut laillisia perusteita. Erottamispäätös loukkasi kantajayhdistyksen yhdenvertaisuutta yhdistyksen muihin jäseniin nähden.\n      \n      \n        Raastuvanoikeuden päätös 6.11.1984\n        Raastuvanoikeus on katsonut selvitetyksi, että Helsingin Nappula Liiga r.y. oli Suomen Palloliitto r.y:lle 29.6.1984 tiedoksiannetun haasteen nojalla vaatinut, että raastuvanoikeus kumoaisi vastaajayhdistyksen liittokokouksen 25.3.1984 tekemän päätöksen, jolla kantajayhdistys oli erotettu vastaajayhdistyksen jäsenyydestä, sekä vahvistaisi, että kantajayhdistys oli edelleen vastaajayhdistyksen jäsen niine oikeuksineen, etuuksineen sekä velvollisuuksineen, jotka kantajayhdistykselle yhdistyslain ja vastaajayhdistyksen sääntöjen mukaan kuuluivat. Kanteensa perusteeksi kantaja oli väittänyt edellä mainittua erottamispäätöstä lain ja vastaajayhdistyksen sääntöjen vastaiseksi.\n        Koska kanteen perusteena oli siis yhdistyslain 15 §:n 2 momentin säännös, jonka moittimista koskeva kanne oli pantava vireille kolmen kuukauden kuluessa päätöksen tekemisestä, ja kantajayhdistys niin muodoin oli jättänyt noudattamatta tämän määräajan, raastuvanoikeus on hylännyt kanteen ja velvoittanut kantajayhdistyksen korvaamaan vastaajayhdistyksen oikeudenkäyntikulut 2.200 markalla.\n      \n      \n        Helsingin hovioikeuden tuomio 15.10.1986\n        Hovioikeus, jonka tutkittavaksi Helsingin Nappula Liiga r.y. oli saattanut jutun, on lausunut Helsingin Nappula Liiga r.y:n vaatineen kanteessa tarkoitetun Suomen Palloliitto r.y:n liittokokouksen erottamispäätöksen kumoamista sillä perusteella, että päätös loukkasi Helsingin Nappula Liiga r.y:n yhdenvertaisuutta Suomen Palloliitto r.y:n muihin jäsenyhdistyksiin nähden ja oli siten, paitsi lainvastainen, myös viimeksi mainitun yhdistyksen sääntöjen vastainen.\n        Yhdistyksen jäsenten yhdenvertaisuuden loukkaamiseen perustuva, yhdistyksen päätöksen kumoamista koskeva kanne oli päätöksen mitättömyyskanne eikä sellaisen kanteen nostaminen yhdistyslain 15 §:n 1 momentin säännös huomioon ottaen ollut määräaikaan sidottu. Raastuvanoikeuden ei sen vuoksi olisi pitänyt hylätä kannetta myöhään nostettuna, sikäli kuin se perustui väitettyyn yhdenvertaisuuden loukkaukseen.\n        Väitetyn yhdenvertaisuusperiaatteen loukkaamisen osalta hovioikeus on katsonut asiassa selvitetyksi, että Suomen Palloliitto r.y:n jäseniksi oli jo aikaisemmin vuonna 1978 hyväksytty Rajamäen Nappulaliiga ja Nurmijärven Nappulaliiga nimiset yhdistykset, mitkä esitetyn selvityksen mukaan kuuluivat Helsingin Nappula Liiga r.y:n tavoin jäseninä myös Suomen Nappulaliigaliittoon.\n        Sen vuoksi hovioikeus on katsonut, että Helsingin Nappula Liiga r.y:n erottaminen Suomen Palloliitto r.y:stä loukkasi sanotun jäsenyhdistyksen yhdenvertaisuutta edellä mainittuihin Suomen Palloliitto r.y:n jäseniksi aikaisemmin hyväksyttyihin, myös nappulajalkapalloa harjoittaviin ja nimiltään niin ikään -liiga päätteisiin jäsenyhdistyksiin nähden, joiden yhdistysten oli edelleenkin sallittu olla Suomen Palloliitto r.y:n jäseninä. Tämän vuoksi Suomen Palloliitto r.y:n liittokokouksen 25.3.1984 tekemää päätöstä Helsingin Nappula Liiga r.y:n erottamisesta yhdistyksen jäsenyydestä oli, kun muutakaan syytä erottamisen perusteeksi ei ollut esitetty, edellä mainitun lainkohdan nojalla pidettävä mitättömänä.\n        Hovioikeus on kumonnut raastuvanoikeuden päätöksen. Suomen Palloliitto - Finlands Bollförbund r.y:n liittokokouksen 25.3.1984 tekemä päätös Helsingin Nappula Liiga r.y:n erottamisesta ensin mainitusta yhdistyksestä on julistettu mitättömäksi.\n      \n    \n    \n      MUUTOKSENHAKU KORKEIMMASSA OIKEUDESSA\n      Suomen Palloliitto - Finlands Bollförbund r.y:lle on myönnetty valituslupa 6.3.1987. Helsingin Nappula Liiga r.y. on antanut pyydetyn vastauksen.\n      Suomen Palloliitto - Finlands Bollförbund r.y. on katsonut kanteen perustuneen selvästi vain yhdistyslain 15 §:n 2 momenttiin, minkä vuoksi se oli määräaikaan sidottu. Vasta asian käsittelyssä raastuvanoikeudessa kanneperusteet oli muutettu saman pykälän 1 momentin mukaisiksi. Kysymyksessä oli siten kielletty kanteenmuutos, minkä vuoksi kanne olisi pitänyt jättää tutkimatta. Raastuvanoikeuden päätös oli lopputulokseltaan oikea. Moitteenalainen liittokokouksen päätös ei loukannut kantajayhdistyksen yhdenvertaisuutta. Suomen Palloliitto - Finlands Bollförbund r.y. on vaatinut hovioikeuden tuomion kumoamista sekä kanteen hylkäämistä tai tutkimatta jättämistä.\n    \n    \n      KORKEIMMAN OIKEUDEN RATKAISU\n      \n        Perustelut\n        Oikeudenkäymiskaaren 14 luvun 2 §:n 3 momentin mukaan kanteen muuttamiseksi ei ole katsottava sitä, että kanteen tueksi esitetään uusia seikkoja, ellei asia sen johdosta muutu toiseksi. Kun Helsingin Nappula Liiga r.y:n kanteen sisältönä on ollut saada vastaajayhdistyksen liittokokouksen päätös kumotuksi, ei asia ole muuttunut toiseksi, vaikka kantajayhdistys raastuvanoikeudessa, vedottuaan ensiksi moitteenalaisen päätöksen lain ja vastaajayhdistyksen sääntöjen vastaisuuteen, on asian käsittelyssä vedonnut siihen, että päätös loukkasi kantajayhdistyksen yhdenvertaisuutta muihin vastaajayhdistyksen jäseniin nähden. Kysymyksessä ei siten ole kielletty kanteen muuttaminen. Asian ratkaisun osalta hovioikeuden tuomion perustelut hyväksytään.\n      \n      \n        Tuomiolauselma\n        Hovioikeuden tuomiota ei muuteta. Suomen Palloliitto -Finlands Bollförbund r.y. velvoitetaan suorittamaan Helsingin Nappula Liiga r.y:lle korvaukseksi sillä täällä olleista kuluista 1.000 markkaa.\n        \n          Ratkaisuun osallistuneet: oikeusneuvokset Salervo, Ådahl, Nikka- rinen, af Hällström ja Rintala\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1988-04-07"
  ],
  "judgmentNumber": [
    "37"
  ],
  "date": [
    "1987-05-06"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1988:37"
  ],
  "year": [
    "1988"
  ],
  "description": [
    "http://data.finlex.fi/voc/kko/fin/206ce482",
    "http://data.finlex.fi/voc/kko/swe/82c55500",
    "http://data.finlex.fi/voc/kko/fin/c94cd7e3",
    "http://data.finlex.fi/voc/kko/swe/14c87a7c"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}