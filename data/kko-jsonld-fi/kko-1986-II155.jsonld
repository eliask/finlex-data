{
  "@id": "sfecli:kko/1986/II155",
  "languageVersion": [
    {
      "@id": "sfecli:kko/1986/II155/fin",
      "title_fi": [
        "KKO:1986-II-155"
      ],
      "abstract_fi": [
        "\n    Juttu oli laillisesti vastaamaan haastetun syytetyn poissaolon vuoksi jätetty uuden ilmoituksen varaan. Juttu oli edelleen vireillä ja syyteoikeuden vanhentumista arvosteltaessa ei ollut sovellettava rikoslain 8 luvun 2 §:n 2 momentin säännöstä.\n    Ks. KKO:1978-II-132\n  "
      ],
      "hasFormat": {
        "@id": "sfecli:kko/1986/II155/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Syyte Seinäjoen kihlakunnanoikeudessa\n        Virallinen syyttäjä kertonut, että A oli yhdessä erään toisen henkilön kanssa 29.1.1981\n        1) Nurmossa, hankkiakseen itselleen laitonta aineellista etua, aikomattakaan maksua suorittaa ostanut Seinäjoen Trukki- ja Paineilmahuollosta velaksi 455 markan arvosta jäteöljyä ja aiheuttanut siten liikkeelle sanotun suuruisen rahan tappion ja\n        2) Seinäjoella, hankkiakseen itselleen laitonta aineellista etua, aikomattakaan maksua suorittaa ostanut liikenteenharjoittaja B:ltä velaksi 200 markan arvosta jäteöljyä ja aiheuttanut siten tälle sanotun suuruisen rahan tappion.\n        Sen vuoksi virallinen syyttäjä on vaatinut A:n tuomitsemista rangaistukseen kahdesta petoksesta.\n      \n      \n        Kihlakunnanoikeuden päätös 29.5.1984\n        Kuultuaan A:ta syytteestä kihlakunnanoikeus on lausunut selvitetyksi, että A oli 1 ja 2 kohdassa menetellyn syytteessä mainitulla tavalla. Sen vuoksi kihlakunnanoikeus on rikoslain 36 luvun 1 §:n 1 momentin nojalla tuominnut A:n petoksesta 1 kohdassa 30:een ja 2 kohdassa 25:een 108 markan päiväsakkoon, jotka on laskettu yhteen erään 20:n päiväsakon kanssa 8.100 markaksi sakkoa.\n        A haki valittamalla muutosta.\n      \n      \n        Vaasan hovioikeuden päätös 19.11.1985\n        Syytteessä tarkoitetuilla, 29.1.1981 tapahtuneiksi ilmoitetuilla petoksilla aiheutettujen vahinkojen määrät olivat vähäisiä ja näin ollen teot olivat rikoslain 36 luvun 1 a §:n 1 momentissa tarkoitettuja lieviä petoksia.\n        Jutun tultua kihlakunnanoikeudessa vireille A:lle 28.3.1981 tiedoksiannetulla haasteella A ei kuitenkaan ollut tullut vastaamaan asiassa ja juttu oli kihlakunnanoikeuden 8.9.1981 julistamalla päätöksellä jätetty uuden ilmoituksen varaan, kunnes A saatiin asiassa vastaamaan. A oli haastettu uudelleen vastaamaan kysymyksessä olevista teoista huhtikuussa 1984. Rangaistusta ei tällöin enää rikoslain 8 luvun 1 §:n 1 momentin 4 kohdan mukaan verrattuna mainittuun 36 luvun 1 a §:n 1 momenttiin olisi voitu tuomita, koska yli kaksi vuotta oli jo kulunut siitä, kun A oli uudelleen saatu haastetuksi vastaamaan syytteeseen.\n        Näillä perusteilla hovioikeus on hylännyt syytteet vanhentuneina ja vapauttanut A:n tuomituista rangaistuksista.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMET\n      Virallinen syyttäjä on pyytänyt valituslupaa ja toistanut kihlakunnanoikeudessa 1 ja 2 kohdan osalta esittämänsä syytteen. Valituslupa on myönnetty 5.2.1986.\n      Pyyntö vastauksen toimittamisesta on lähetetty A:lle kirjatulla kirjeellä hänen viimeksi ilmoittamaansa sekä hänen muihinkin jutun asiakirjoista ilmeneviin osoitteisiinsa, minkä lisäksi vastausta on pyydetty Tampereen maistraatin ja Vaasan sekä Turun ja Porin lääninhallitusten välityksellä. Vastauspyyntöä ei kuitenkaan ole saatu annetuksi A:lle tiedoksi.\n    \n    \n      KORKEIMMAN OIKEUDEN RATKAISU\n      \n        Perustelut\n        Koska pyyntö vastauksen toimittamisesta on lähetetty A:lle postitse muun muassa hänen viimeksi ilmoittamaansa osoitteeseen, Korkein oikeus ottaa virallisen syyttäjän muutoksenhakemuksen tutkittavakseen, vaikka vastauspyyntöä ei olekaan saatu annetuksi A:lle tiedoksi.\n        Juttu on tullut kihlakunnanoikeuteen vireille A:lle 28.3.1981 tiedoksiannetulla haasteella. A ei kuitenkaan ole tullut vastaamaan asiassa. A:n jäätyä saapumatta myös asian jatkokäsittelyihin juttu on 8.9.1981 virallisen syyttäjän pyynnöstä jätetty uuden ilmoituksen varaan. A on huhtikuussa 1984 uudestaan haastettu jutussa vastaamaan.\n        Korkein oikeus katsoo, että virallinen syyttäjä ei ole mainitulla pyynnöllään luopunut syytteestä siinä mielessä, että syytettä ei jatkettaisi ja että juttu olisi kihlakunnanoikeuden 8.9.1981 tekemällä päätöksellä lakannut olemasta vireillä. Tapaukseen ei niin ollen voida soveltaa rikoslain 8 luvun 2 §:n 2 momentin säännöstä. Syyteoikeus lievästäkään petoksesta ei siten ole ollut rauennut otettaessa juttu uuden haastamisen jälkeen 8.5.1984 kihlakunnanoikeudessa uudelleen käsiteltäväksi.\n        A on esitetyn selvityksen mukaan syyllistynyt kihlakunnanoikeuden päätöksen 1 ja 2 kohdassa hänen syykseen luettuun menettelyyn. Pettämiset ovat kuitenkin aiheutettujen vahinkojen määrä huomioon ottaen olleet vähäisiä.\n      \n      \n        Lainkohdat\n        Oikeudenkäymiskaari 30 luku 24 § 2 momentti\n        Rikoslaki 36 luku 1 a §\n        Asetus päiväsakon rahamäärän määräämisestä (786/1985)\n      \n      \n        Päätöslauselma\n        Hovioikeuden päätöstä muutetaan siten, että A tuomitaan lievästä petoksesta 1 kohdassa 15:een ja 2 kohdassa 10:een 30 markan päiväsakkoon eli maksamaan sakkoa yhteensä 750 markkaa.\n      \n      \n        Ratkaisuun osallistuneet: oikeusneuvokset Leivonen, Saarni-Rytkölä, Portin, Nybergh ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-12-01"
  ],
  "judgmentNumber": [
    "II155"
  ],
  "date": [
    "1986-08-06"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II155"
  ],
  "year": [
    "1986"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}