{
  "@id": "sfecli:kko/1985/II97",
  "languageVersion": [
    {
      "@id": "sfecli:kko/1985/II97/fin",
      "title_fi": [
        "KKO:1985-II-97"
      ],
      "abstract_fi": [
        "\n    A oli nostanut patentin siirtämistä koskevan kanteen B:tä vastaan ja vaatinut vahingonkorvausta sillä perusteella, että hän eikä B oli tehnyt patentin suojaaman keksinnön. Kun A oli tiennyt patentin myöntämisestä B:lle enemmän kuin yhden vuoden ennen kanteen vireillepanoa, hän ei enää voinut vaatia patentin siirtämistä itselleen eikä vahingonkorvausta sillä perusteella, että patentti olisi myönnetty muulle kuin siihen oikeutetulle. Tuomioistuimen ei siten tullut jutussa lausua siitä, kuka sen mielestä oli tehnyt keksinnön.\n  "
      ],
      "hasFormat": {
        "@id": "sfecli:kko/1985/II97/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Helsingin raastuvanoikeudessa\n        Hienomekaanikko A on lääketieteen lisensiaatti B:lle 5.4.1979 tiedoksi toimitetun haasteen nojalla kertonut, että patentti- ja rekisterihallitus oli 10.12.1973 myöntänyt B:lle suomalaisen patentin n:o 47460 \"Sarjapipetti\" nimiseen keksintöön etuoikeuksin hakemispäivästä 10.2.1972. Patentin suojaaman keksinnön oli kuitenkin marraskuussa 1971 tehnyt A, jolta B oli anastanut keksinnön. A oli saanut tietää patentin myöntämisestä B:lle vasta talvella 1979. Sen vuoksi A on patenttilain 53 §:n 1 momentin ja 52 §:n 3 momentin nojalla, sellaisina kuin nuo lainkohdat olivat ennen 1.10.1980 voimaan tullutta lainmuutosta, vaatinut patentin siirtämistä itselleen ja vahingonkorvaukseksi keksinnön käyttämisestä B:lle koituneen, keksinnön mukaisten pipettien myynnistä lasketun hyödyn määrän. A on 20.8.1981 tiedoksi annetun haasteen nojalla vaatinut B:ltä ja Labsystems Oy:ltä korvaukseksi keksintönsä luvattomasta käyttämisestä 23.955.218 markkaa laillisine korkoineen sekä korvausta oikeudenkäyntikuluistaan.\n        B ja yhtiö ovat kiistäneet kanteen patenttilain 52 §:n 3 momentin nojalla, sellaisena kuin tuo lainkohta oli ennen edellä mainittua lainmuutosta, liian myöhään nostettuna sekä myös sillä perusteella, että B oli tehnyt patentin suojaaman keksinnön. Lisäksi B ja yhtiö ovat vaatineet oikeudenkäyntikulujensa korvaamista.\n      \n      \n        Raastuvanoikeuden päätös 29.11.1983\n        Patentin n:o 47460 mukaiselle sarjapipetille oli patenttivaatimuksen 1 mukaan tunnusomaista, että kitkan pienentämiseksi männät oli yhdistetty sivusuunnassa liikkuvasti mäntien liikuttajaan niiden yhteisen kiinnittäjän tai jokaisen männän erillisen kiinnittäjän välityksellä ja että mäntien aksiaalinen liikkuvuus oli estetty jousilla, joiden voima oli suurempi kuin jokaisen männän alapäähän sovitetun O-renkaan vastaavan mäntään aiheuttama voima. Patenttivaatimukset 2-4 koskivat patenttivaatimuksen 1 mukaisen sarjapipetin sovellutusmuotoja, joissa oli kysymys O-renkaiden puristuksen säädöstä, pipetoitavan volyymin lukemisesta suoraan säätöholkin asteikkorenkaalta ja säätöholkin lukitsemisesta lukkoholkin avulla haluttuun asentoon. Jutun keskeinen erimielisyys oli kysymys siitä, kumpi, A vai B oli tehnyt patentin suojaaman niinsanotun uivamäntäkeksinnön, joka ilmeni patenttivaatimuksen 1 sanonnasta \"männät on yhdistetty sivusuunnassa liikkuvasti mäntien liikuttajaan niiden yhteisen kiinnittäjän tai jokaisen männän erillisen kiinnittäjän välityksellä\". Eräs todistaja oli ylimalkaisesti kertonut A:n suunnitelleen sarjapipetin männät uivan mallisiksi selostamatta tuota ratkaisua yksityiskohtaisemmin sekä toinen todistaja selittänyt käsittäneensä A:n syksyllä 1971 valmistamassa sarjapipetissä tärkeinä olleen uivat männät selostamatta hänkään niitä tai ratkaisua yleensä yksityiskohtaisesti. Muustakaan jutussa esitetystä selvityksestä, joka tosin osoitti B 1970-luvun alussa eri yhteyksissä antaneen A:lle lukuisia sarjapipettiin liittyviä toimeksiantoja, ei ollut pääteltävissä eikä osoitettavissa, että patentti n:o 47460 olisi myönnetty muulle kuin siihen oikeutetulle. B:n ei ollut näytetty patenttia 10.12.1973 myönnettäessä olleen vilpillisessä mielessä. A oli ilmeisesti saanut tiedon patentista viimeistään vuoden 1977 alkuun mennessä. Tämän vuoksi raastuvanoikeus on hylännyt kanteen sekä näyttämättömänä että patenttilain 52 ja 53 §:n säännökset huomioon ottaen liian myöhään nostettuna sekä velvoittanut A:n korvaamaan B:n ja yhtiön yhteiset oikeudenkäyntikulut 60.000 markalla.\n      \n      \n        Helsingin hovioikeuden tuomio 23.5.1984\n        Hovioikeudessa A on toistanut kanteensa ja vaatinut oikeudenkäyntikulujensa korvaamista sekä B ja yhtiö vaatineet A:n maksettavaksi tuomittujen oikeudenkäyntikulujen korottamista ja korvausta myös kuluistaan hovioikeudessa.\n        Hovioikeus on raastuvanoikeuden mainitsemien todistajien kertomusten nojalla katsonut näytetyksi, että B:n annettua kesällä 1971 A:lle tehtäväksi parannella ja kehitellä sarjapipetin mallikappaletta A oli ennen joulua 1971 oma-aloitteellisesti tehnyt kanteessa tarkoitetun patentin n:o 47460 suojaaman niinsanotun uivamäntäratkaisun käsittävän keksinnön. B ei ollut näyttänyt toteen väitettä, että hän olisi tehnyt kysymyksessä olevan uivamäntäratkaisun käsittävän keksinnön ja että A olisi saanut häneltä \"ideat ja ohjeet\" valmistaa keksinnön mukainen mallikappale.\n        A on toimittanut patentin siirtämistä koskevan haasteen tiedoksi B:lle 5.4.1979. A oli ollut vuodesta 1973 vuoteen 1978 päivittäin mukana muun muassa patenttijulkaisun n:o 47460 mukaisten sarjapipettien valmistuksessa B:n johtaman yhtiön tiloissa. Tuona aikana A oli osallistunut myös pipettien tuotekehittelyyn. Asiassa oli selvitetty yhtiössä olleen yleisesti tiedossa, että B oli hakenut patentteja kaikille mahdollisille keksinnöille ja että hänelle oli myönnetty patentteja. B:n 29.8.1974 Lahdessa Finnovatio 74 nimisessä tilaisuudessa pitämä esitelmä \"Finnpipette-keksinnön synty ja kehittäminen\" oli ollut yhtiössä koko henkilökunnan tiedossa ja luettavissa. Mainitussa esitelmässä oli kerrottu muun muassa yhtiön pipettien patentoimisista. Asiassa todistajana kuullun yhtiön konttoristin käsityksen mukaan myös A oli lukenut ainakin osittain mainitun esitelmän. Yhtiön valmistamien ja myymien pipettien pakkauksissa oli ollut merkinnät pipeteille myönnetyistä tai haettavista patenteista. A:n oli näytetty olleen myös tietoinen Keksintösäätiön 11.3.1975 B:lle pipettisarjan keksimisestä myöntämästä tunnustuspalkinnosta. Edellä mainitut seikat huomioon ottaen A:n oli täytynyt olla tietoinen patentin n:o 47460 myöntämisestä aikaisemmin kuin 5.4.1978. A oli siten pannut kanteen vireille liian myöhään.\n        Näillä perusteilla hovioikeus on pääasian osalta jättänyt raastuvanoikeuden päätöksen pysyväksi siltä osin kuin kanne on hylätty liian myöhään nostettuna, mutta poistanut lausunnon kanteen hylkäämisestä näyttämättömänä. Koska asia oli ollut niin sekava ja epätietoinen, että oikeudenkäyntiin oli ollut perusteltu aihe, B:n ja yhtiön oli itse kärsittävä kulunsa ja A vapautettiin velvollisuudesta suorittaa B:lle ja yhtiölle yhteisesti raastuvanoikeudessa tuomittua oikeudenkäyntikulujen korvausta.\n      \n    \n    \n      VALITUSLUVAN MYÖNTÄMINEN JA VÄLITOIMET\n      A:lle sekä B:lle ja yhtiölle on 27.9.1984 myönnetty näiden pyytämä valituslupa. A toiselta sekä B ja yhtiö toiselta puolen ovat antaneet pyydetyt vastaukset.\n    \n    \n      KORKEIMMAN OIKEUDEN RATKAISU\n      \n        Perustelut\n        Korkein oikeus katsoo hovioikeuden lausumilla perusteilla selvitetyksi, että A on tiennyt patentin n:o 47460 myöntämisestä B:lle enemmän kuin yhden vuoden ennen kanteensa vireillepanoa. Tällä perusteella ja patenttilain 52 §:n 4 momentin, joka ennen 1.10.1980 oli 3 momenttina, nojalla A ei enää voi vaatia patentin siirtämistä itselleen eikä esittää vahingonkorvausvaatimusta sillä perusteella, että patentti olisi myönnetty muulle kuin siihen oikeutetulle. Hovioikeuden ei siten olisi tullut lausua siitä, kuka sen mielestä oli tehnyt patentin suojaaman keksinnön.\n        Oikeudenkäyntikulujen osalta Korkein oikeus hyväksyy hovioikeuden perustelut.\n      \n      \n        Tuomiolauselma\n        A:n kanne hylätään myöhään nostettuna. Oikeudenkäyntikulujen osalta hovioikeuden ratkaisu pysytetään. Asian näin päättyessä asianosasten on pidettävä vahinkonaan myös täällä ollet kulunsa.\n      \n      \n        Eri mieltä olevan jäsenen lausunto\n        Oikeusneuvos Hiltunen: Pääasian osalta olen samaa mieltä kuin enemmistö. A on kantajana kaikissa oikeusasteissa hävinnyt juttunsa. Perusteena kanteen hylkäämiselle on erimielisyydettä ollut se, että kanne oli nostettu liian myöhään. Asia ei siis ole ollut sekava eikä epätietoinen. Tämän vuoksi nojautuen oikeudenkäymiskaaren 21 luvun 3 §:stä ilmenevään oikeusohjeeseen velvoitan A:n 60.000 markalla korvaamaan B:n ja Labsystems Oy:n yhteiset oikeudenkäyntikulut jutussa.\n        \n          Ratkaisuun osallistuneet: oikeusneuvokset Jalanko, Portin, Nybergh ja Aro\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II97"
  ],
  "description": [
    "http://data.finlex.fi/voc/kko/swe/092ade88",
    "http://data.finlex.fi/voc/kko/fin/91b9dfed"
  ],
  "judgmentNumber": [
    "II97"
  ],
  "date": [
    "1984-11-26"
  ],
  "issued": [
    "1985-06-11"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}