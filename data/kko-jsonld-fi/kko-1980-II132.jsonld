{
  "@id": "sfecli:kko/1980/II132",
  "languageVersion": [
    {
      "@id": "sfecli:kko/1980/II132/fin",
      "title_fi": [
        "KKO:1980-II-132"
      ],
      "abstract_fi": [
        "\n    Maanomistaja ei ollut luopunut oikeudestaan täyden korvauksen saamiseen tienpitoaineesta ilmoittaessaan tietoimituksessa korvattavan tienpitoaineen yksikköhinnan. Kun maanomistaja ei ollut tietoimituksessa vaatinut tienpitoaineesta määrättävälle korvaukselle koron laskemista aikaisemmasta ajankohdasta kuin tietoimituksen lopettamista seuranneen kuukauden alusta eikä näyttänyt toteen väitettään, että toimitusinsinööri olisi ilmoittanut koron laskun tapahtuvan viran puolesta tienpitoaineen oton alkamista seuranneen kuukauden alusta, korko oli suoritettava tietoimituksen lopettamista seuranneen kuukauden alusta.\n  "
      ],
      "hasFormat": {
        "@id": "sfecli:kko/1980/II132/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Tie- ja vesirakennushallitus oli 8/5 1968 antamallaan päätöksellä vahvistanut suunnitelman valtatien n:o 5 parantamiseksi muun muassa Lapinlahden kunnan Nerkoon ja Ollikkalan kylissä ja tientekoaineen ottamiseksi rajoitettuun määrään Nerkoon kylässä sijaitsevasta Tyynelän tilasta ja Ollikkalan kylässä sijaitsevasta Mäkikankaan tilasta ja antanut asiassa vastaavan tiepäätöksen 1/9 1971. Kuopion lääninhallitus oli tie- ja vesirakennushallituksen anomuksesta 24/9 1971 antamallaan päätöksellä määrännyt pidettäväksi yleisistä teistä annetussa laissa säädetyn tietoimituksen. Tämän jälkeen tie- ja vesirakennushallitus oli vielä 6/10 1971 antamallaan päätöksellä vahvistanut edellä mainitun tien parannussuunnitelman täydennyssuunnitelman tienpitoaineen ottamiseksi edellä mainituilta tiloilta rajoitettuun ja enintään 295 000 kuutiometrin määrään ja samana päivänä antanut täydennyssuunnitelman osalta myös vastaavan tiepäätöksen. Tästä johtuneessa, 17/4 1975 lopetetuksi julistetussa toimituksessa toimitusmiehet olivat velvoittaneet valtion tienpitäjänä suorittamaan, paitsi muita korvauksia, korvausta tienpitoaineesta seuraavasti:\n      Tyynelän tilan omistajille A:lle, B:lle, C:lle ja D:lle tilalta tienpitäjän toimesta 6/9 1971 - 30/9 1972 välisenä aikana otetusta 24 585 irtokuutiometristä soraa 70 pennin yksikköhinnan, 14 817 irtokuutiometristä hiekkaa 65 pennin yksikköhinnan ja 4 378 irtokuutiometristä kiveä 10 pennin yksikköhinnan mukaan eli korvausta tienpitoaineesta yhteensä 27 279 markkaa 6 prosentin korkoineen tienpitoaineen oton alkamista seuranneen kuukauden alusta eli 1/10 1971 lukien sekä\n      Mäkikankaan tilan omistajille E:lle ja F:n oikeudenomistajille tilalta tienpitäjän toimesta 1/9 1971 - 30/9 1972 välisenä aikana otetusta 49 861 irtokuutiometristä soraa 70 pennin yksikköhinnan ja 8 800 irtokuutiometristä kiveä 10 pennin yksikköhinnan mukaan eli korvausta tienpitoaineesta yhteensä 35 783 markkaa 6 prosentin korkoineen tienpitoaineen oton alkamista seuranneen kuukauden alusta eli 1/10 1971 lukien.\n      Tyytymättömänä toimitusmiesten määräämiin korvauksiin tie- ja vesirakennushallitus oli Itä-Suomen MO:ssa hakenut toimitusmiesten päätökseen muutosta sekä vaatinut tienpitoainekorvauksien alentamista soran ja hiekan osalta sekä tienpitoainekorvauksille laskettavan koron määräämistä vasta toimituksen lopettamista seuranneen kuukauden alusta eli 1/5 1975 lukien.\n      MO p. 24/2 1976 oli tutkinut jutun ja katsoen, ettei tie- ja vesirakennushallitus ollut esittänyt syytä toimituksessa määrättyjen tienpitoaineeksi otettujen soran ja hiekan yksikköhintojen alentamiseksi, hylännyt valituksen niitä koskevilta osiltaan aiheettomana. Mitä sitten valitukseen tienpitoainekorvauksille suoritettavan koron alkamisajankohdan osalta tuli, niin koska asiassa saadun selvityksen mukaan Tyynelän ja Mäkikankaan tilojen puolesta ei tietoimituksessa ollut esitetty yleisistä teistä annetun lain 70 §:ssä edellytettyä vaatimusta sanotun alkamisajankohdan määräämisestä aikaisemmaksi kuin mainitussa lainkohdassa tarkoitetuksi, korvauksen määräämistä eli toimituksen lopettamista seuranneen kuukauden alkua vastaavaksi ajankohdaksi, MO oli vahvistanut Tyynelän ja Mäkikankaan tilojen osalta suoritettaville tienpitoainekorvauksille tulevan koron laskettavaksi vasta 1/5 1975 lukien.\n      Tie- ja vesirakennushallitus sekä A hakivat muutosta MO:n päätökseen. Hakemuksessaan tie- ja vesirakennushallitus vaati Mäkikankaan tilan tienpitoainekorvauksen alentamista muun ohessa sillä perusteella, etteivät tilan omistajat olleet toimituksessa vaatineet tilalta otetun soran korvaamista korkeammasta yksikköhinnasta kuin 60 penniä irtokuutiometriltä. A vaati hakemuksessaan tienpitoainekorvaukselle laskettavan koron määräämistä laskettavaksi tienpitoaineen oton alkamista seuranneen kuukauden alusta lukien muun muassa sillä perusteella, että toimitusinsinööri oli toimituksessa ilmoittanut koron laskun tapahtuvan viran puolesta sanotusta ajankohdasta. A:n hakemuksen johdosta tie- ja vesirakennushallitus antoi selityksen. Toimitusinsinööri ja maanmittaushallitus antoivat hakemusten johdosta lausunnon sekä toimitusinsinööri vielä KKO:n pyynnöstä lisälausunnon.\n    \n    \n      KORKEIN OIKEUS\n      KKO t. tutki jutun ja katsoi, etteivät Mäkikankaan tilan omistajat ilmoittaessaan tietoimituksessa korvattavan tienpitoaineen yksikköhinnaksi 60 penniä irtokuutiometriltä olleet luopuneet oikeudestaan täyden korvauksen saamiseen tienpitoaineesta. A, joka ei ollut tietoimituksessa vaatinut tienpitoaineesta suoritettavalle korvaukselle laskettavaksi korkoa tienpitoaineen oton alkamista seuranneen kuukauden alusta lukien, ei ollut myöskään näyttänyt toteen väitettään, että toimitusinsinööri olisi ilmoittanut koron laskun tapahtuvan viran puolesta sanotusta ajankohdasta. Tämän vuoksi korko oli laskettava tietoimituksen lopettamista seuranneen kuukauden alusta lukien. Näillä ja muuten MO:n päätöksessään mainitsemilla perusteilla KKO katsoi, ettei ollut syytä muuttaa MO:n päätöksen lopputulosta, joka siis jäi pysyväksi.\n      \n        Ratkaisuun osallistuneet: oikeusneuvokset Jalanko, Mörä ja Nybergh sekä ylimääräiset oikeusneuvokset Mäkinen ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1980-12-12"
  ],
  "judgmentNumber": [
    "II132"
  ],
  "date": [
    "1980-01-09"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1980:II132"
  ],
  "year": [
    "1980"
  ],
  "description": [
    "http://data.finlex.fi/voc/kko/fin/d54737ff",
    "http://data.finlex.fi/voc/kko/swe/d8dab575"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}