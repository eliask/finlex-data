{
  "@id": "sfecli:kko/1984/II2",
  "languageVersion": [
    {
      "@id": "sfecli:kko/1984/II2/fin",
      "title_fi": [
        "KKO:1984-II-2"
      ],
      "abstract_fi": [
        "\n    Häätilaisuus pidettiin sitä varten vuokratussa entisessa ravintolahuoneistossa ja siihen oli pääsy vain henkilökohtaisen kutsun saaneilla häävierailla. Tilaisuudessa oli noin 200 henkilöä ja siellä oli ruoka-, alkoholi- ja kahvitarjoilua sekä tanssia. Häätilaisuutta pidettiin julkisista huvitilaisuuksista ann. lain 2 §:n 3 mom:ssa tarkoitettuna kotikutsuihin rinnastettavana tilaisuutena.\n  "
      ],
      "hasFormat": {
        "@id": "sfecli:kko/1984/II2/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallinen syyttäjä oli Pieksämäen KO:ssa vaatinut A:n tuomitsemista rangaistukseen siitä, että A oli 24.5.1980 Pieksämäen maalaiskunnassa X Oy:n toimitusjohtajana luovuttanut yhtiön omistamat entisen ravintolahuoneiston huonetilat häätilaisuuden pitopaikaksi, vaikka rakennuslautakunta ei ollut hyväksynyt kysymyksessä olevia tiloja kokoontumishuoneistoksi. Lisäksi virallinen syyttäjä oli vaatinut A:n tuomitsemista menettämään valtiolle rikoksen tuottamana taloudellisena hyötynä 560 markkaa.\n      KO p. 21.8.1980 oli katsonut, että kysymyksessä oleva hääjuhla oli ollut kotikutsuihin verrattava yksityinen tilaisuus, johon julkisista huvitilaisuuksista annetun lain säännöksiä ei ollut sovellettava, ja sen vuoksi mainitun lain 2 §:n 3 momentin sekä kokoontumishuoneistoista ja kokoontumisalueista annetun asetuksen 1 §:n nojalla hylännyt syytteen.\n      Itä-Suomen HO, jonka tutkittavaksi virallinen syyttäjä oli saattanut jutun, p. 2.2.1982 oli lausunut, että kysymyksessä olevaan hääjuhlaan oli ollut pääsy vain henkilökohtaisen kirjallisen kutsun saaneilla henkilöillä. Tällä ja muutoin KO:n päätöksessä mainitulla perusteella HO oli jättänyt asian KO:n päätöksen lopputuloksen varaan.\n      Pyytäen valituslupaa virallinen syyttäjä haki muutosta HO:n päätökseen. A ei käyttänyt hänelle varattua tilaisuutta vastauksen antamiseen.\n    \n    \n      \n      KKO p. tutki jutun ja totesi, että A oli X Oy:n toimitusjohtajana vuokrannut yhtiön omistaman entisen ravintolahuoneiston hääjuhlaa varten, johon oli osallistunut noin 200 henkilökohtaisen kutsun saanutta henkilöä ja jossa oli ollut ruoka-, alkoholi- ja kahvitarjoilua sekä tanssia.\n      Kokoontumishuoneistoista ja kokoontumisalueista 30.3.1978 annetun asetuksen 4 §:n mukaan kokoontumishuoneistoa ei saanut ottaa käyttöön ennen kuin siihen oli saatu rakennuslautakunnan hyväksyminen. Mainitun asetuksen 1 §:n mukaan kokoontumishuoneistolla tarkoitettiin huoneistoa, jota käytetään julkisista huvitilaisuuksista annetun lain 2 §:ssä tarkoitettujen tilaisuuksien järjestämiseen. Kysymyksessä oleva hääjuhla ei ollut ollut viimeksi mainitussa lainkohdassa tarkoitettu julkinen huvitilaisuus, vaan osanottajien saaman kutsun johdosta sellainen tilaisuus, johon puheena olevan lain säännöksiä sovellettiin vain sen 2 §:n 3 momentissa mainituin edellytyksin.\n      Hääjuhlaan osallistujilta ei ollut peritty pääsymaksua. Ei ollut edes väitetty, että tilaisuus olisi ollut osana toiminnassa, jota harjoitetaan yksinomaan tai pääasiallisesti julkisten huvitilaisuuksien järjestämiseksi. Osanottajien lukumäärä sekä tilaisuuden laatu olivat olleet kotikutsujen puitteisiin soveltuvia. Virallinen syyttäjä ei ollut tuonut jutussa esiin muitakaan olosuhteita, joiden perusteella kysymyksessä olevaa hääjuhlaa ei voitaisi pitää kotikutsuihin rinnastettavana.\n      A ei näin ollen ollut rikkonut kokoontumishuoneistoista ja kokoontumisalueista annetun asetuksen 4 §:n määräyksiä.\n      HO:n päätöksen lopputulos jätettiin pysyväksi.\n      \n        Ratkaisuun osallistuneet: oikeusneuvokset Salervo, Riihelä ja Lehtonen sekä ylimääräiset oikeusneuvokset Paasikoski ja Lager\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-01-11"
  ],
  "judgmentNumber": [
    "II2"
  ],
  "date": [
    "1983-06-15"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II2"
  ],
  "year": [
    "1984"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}