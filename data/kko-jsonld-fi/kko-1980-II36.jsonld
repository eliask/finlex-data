{
  "@id": "sfecli:kko/1980/II36",
  "languageVersion": [
    {
      "@id": "sfecli:kko/1980/II36/fin",
      "title_fi": [
        "KKO:1980-II-36"
      ],
      "abstract_fi": [
        "\n    Suomessa asuva A oli haastattanut ulkomailla asuvan puolisonsa B, joka oli vieraan valtion kansalainen, toimivaltaiseen Suomen tuomioistuimeen ja vaatinut, paitsi avioeroa, että puolisoiden lapsi C, joka hänkin oli ulkomaan kansalainen, mutta asui vakinaisesti Suomessa, uskottaisiin A:n huoltoon ja että B velvoitettaisiin suorittamaan elatusapua lasta varten. Vaikka tuon oikeudenkäynnin kestäessä olikin Suomessa vahvistettu B:n kotimaassa annettu tuomio, jolla A:n ja B:n avioliitto oli purettu, yleistoimivalta lapsen huoltoa ja elatusta koskevien kysymysten osalta, joista ei ollut olemassa Suomessa voimassa olevaa ratkaisua, kuului edelleen Suomen tuomioistuimelle.\n  "
      ],
      "hasFormat": {
        "@id": "sfecli:kko/1980/II36/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Suomessa asuva A oli Amerikan Yhdysvaltojen Californian osavaltiossa asuvalle aviomiehelleen B:lle 16/12 1975 tiedoksi annetun haasteen nojalla Turun RO:ssa lausunut, että hän ja B olivat välien rikkoutumisen vuoksi asuneet erillään viimeiset 2 vuotta, ja sen vuoksi vaatinut, että asianosaisten 1/9 1966 solmittu avioliitto julistettaisiin puretuksi, että heidän 11/5 1967 syntyneen lapsensa C:n huolto uskottaisiin A:lle ja että B velvoitettaisiin suorittamaan A:lle elatusapua C:tä varten.\n      Jutussa kuultuna B:n vaadittua, koska Californian osavaltiossa toimiva Los Angelesin tuomiopiirin ylioikeus (The Superior Court) oli 13/4 1976 tuominnut asianosaiset avioeroon ja hän oli hakenut Helsingin HO:lta tuon tuomion vahvistamista, kanteen jättämistä tutkittavaksi ottamatta, RO oli 4/5 1976 erikseen julistamallaan päätöksellä, koska edellä mainittua päätöstä oli pidettävä Suomessa pätevänä vain, jos se oli vahvistettu siinä järjestyksessä kuin eräistä kansainvälisluontoisista perheoikeudellisista suhteista annetussa laissa säädettiin, eikä tuollaista vahvistamista ollut tapahtunut eikä mainittu päätös siten ollut esteenä nyt kysymyksessä olevan jutun käsittelemiselle, hylännyt väitteen ja velvoittanut B:n vastaamaan pääasiaan, mikäli hän tahtoi sellaista etua käyttää hyväkseen.\n      B:n vastustettua kannetta RO p. 4/5 1976 oli itse asiassa lausunut kanteen tulleen toteennäytetyksi ja sen vuoksi avioliittolain 76 §:n 2 momentin ja 80 §:n nojalla tuominnut asianosaiset avioeroon, uskonut heidän lapsensa C:n A:n huollettavaksi sekä velvoittanut B:n suorittamaan A:lle elatusapua C:tä varten.\n      Turun HO, jonka tutkittavaksi B oli saattanut jutun, p. 23/6 1977 oli käsitellyt jutun; ja koska B oli nyt kysymyksessä levan jutun vireillä ollessa hakenut edellä mainitun, Los Angelesin tuomiopiirin ylioikeuden antaman avioerotuomion vahvistamista Helsingin HO:lta, eikä RO:n siten olisi pitänyt antaa jutussa ratkaisua A:n avioeroa koskevasta vaatimuksesta ennen kuin Helsingin HO oli antanut päätöksensä edellä mainitun hakemuksen johdosta, niin ja kun C oli Amerikan Yhdysvaltain kansalainen eikä RO:n näin ollen eräistä kansainvälisluontoisista perheoikeudellisista suhteista annetun lain 19 §:n mukaan olisi myöskään tullut ottaa kannetta lapsen huoltoa ja elatusapua koskevan vaatimuksen osalta tutkittavakseen, HO oli, huomioon ottaen, että Helsingin HO oli 19/4 1977 antamallaan lainvoiman saaneella päätöksellä edellä mainitun lain 12 §:n nojalla vahvistanut Los Angelesin tuomiopiirin ylioikeuden antaman avioerotuomion, kumoten ja poistaen RO:n päätöksen, jättänyt kanteen kokonaisuudessaan tutkimatta.\n      A pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n päätökseen ja lupahakemukseensa sisällytti muutoksenhakemuksen.\n    \n    \n      KORKEIN OIKEUS\n      KKO p. myönsi muutoksenhakuluvan, käsitteli jutun ja totesi, että A oli Turun RO:ssa, jolla eräistä kansainvälisluontoisista perheoikeudellisista suhteista annetun lain 8 §:n 1 momentin nojalla oli ollut yleistoimivalta jutussa, kanteessaan vaatinut, paitsi avioeroa, että C:n huolto uskottaisiin hänelle ja että B velvoitettaisiin suorittamaan elatusapua lasta varten, sekä että Helsingin HO oli tämän oikeudenkäynnin kestäessä 19/4 1977 antamallaan lainvoiman saaneella päätöksellä avioeron osalta vahvistanut Los Angelesin tuomiopiirin ylioikeuden 13/4 1976 antaman tuomion, jolla A:n ja B:n avioliitto oli purettu ja C:n huolto uskottu B:lle. Koska C ja A esitetyn selvityksen mukaan asuivat vakinaisesti Suomessa, mutta Los Angelesin tuomiopiirin ylioikeuden tuomioon sisältyvästä määräyksestä huolimatta C:n huollosta ja elatuksesta ei ollut olemassa Suomessa voimassa olevaa ratkaisua, lapsen huoltoa ja elatusta koskevan kysymyksen käsitteleminen kuului edelleenkin, vaikkei itse avioerovaatimusta enää voitukaan käsitellä, Suomen tuomioistuinten yleistoimivaltaan ja oli, koska lapsi oli Amerikan Yhdysvaltojen kansalainen, eräistä kansainvälisluontoisista perheoikeudellisista suhteista annetun lain 19 ja 52 §:n mukaisesti täällä ratkaistava Amerikan Yhdysvaltojen tai sen asianomaisen osavaltion lain mukaan, jollei eräistä kansainvälisluontoisista perheoikeudellisista suhteista annetun lain 53 tai 56 §:stä taikka Suomen oikeusjärjestyksen perusteita koskevista periaatteista muuta johtunut. Tämän vuoksi ja kun HO:n ei niin ollen olisi tullut esittämillään perusteilla jättää A:n kannetta lapsen huoltoa ja elatusta koskevalta osalta tutkimatta, KKO harkitsi oikeaksi, kumoten HO:n päätöksen tältä osin, palauttaa jutun HO:een, jonka tuli, hankittuaan eräistä kansainvälisluontoisista perheoikeudellisista suhteista annetun lain 56 §:n ja sanotun lain soveltamisesta annetun asetuksen 13 §:n mukaisesti tarpeellisen selvityksen Amerikan Yhdysvaltojen tai sen asianomaisen osavaltion lain sisällöstä lapsen huoltoa ja elatusta koskevilta osin tämänlaatuisissa tapauksissa, ottaa se uudelleen käsiteltäväkseen ja siinä laillisesti menetellä.\n      \n        Ratkaisuun osallistuneet: oikeusneuvokset Ailio, Grönqvist ja af Hällström sekä ylimääräiset oikeusneuvokset Surakka ja Rosokivi\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1980:II36"
  ],
  "description": [
    "http://data.finlex.fi/voc/kko/swe/4abf5a55",
    "http://data.finlex.fi/voc/kko/fin/af1a31b5"
  ],
  "judgmentNumber": [
    "II36"
  ],
  "date": [
    "1979-05-10"
  ],
  "issued": [
    "1980-04-29"
  ],
  "creator": [
    "http://data.finlex.fi/common/KKO"
  ],
  "year": [
    "1980"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}