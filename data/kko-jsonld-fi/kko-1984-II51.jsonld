{
  "@id": "sfecli:kko/1984/II51",
  "languageVersion": [
    {
      "@id": "sfecli:kko/1984/II51/fin",
      "title_fi": [
        "KKO:1984-II-51"
      ],
      "abstract_fi": [
        "\n    Tilasta, jonka osuus kylän yhteiseen alueeseen oli tilasta ilman osuutta tällaiseen alueeseen myytyjen määräalojen lohkomisten johdosta suurempi kuin manttaalin mukainen osuus olisi ollut, oli myyty määräala, jolla kauppakirjan mukaan oli osuus yhteiseen alueeseen. Kun lohkomistoimituksessa ei ollut ratkaistu kysymystä siitä, miten emätilan osuus yhteiseen alueeseen jakautui siitä erotetun tilan ja kantatilaksi jääneen tilan kesken, osuuksien suuruuden vahvistamiseksi voitiin ajaa kannetta yleisessä tuomioistuimessa.\n    Kun kauppakirjasta ei selvästi muuta ilmennyt, lohkotilalla oli yhteiseen alueeseen sellainen osuus, joka vastasi lohkotilan ja koko talon manttaalien suhdetta, ja emätilalle kuulunut sen manttaalin ylittävä osuus (ns. säästömanttaali) yhteisestä alueesta jäi kantatilalle.\n    Ks. KKO:1963-II-89\n  "
      ],
      "hasFormat": {
        "@id": "sfecli:kko/1984/II51/fin/txt",
        "content_fi": [
          "\n    \n      MÅLETS HANDLÄGGNING I DE LÄGRE INSTANSERNA\n      A hade efter B delgiven stämning i Ålands HR anfört, att B medelst ett 8.5.1956 daterat köpebrev köpt ett jordområde från Östergård lägenhet RN:o 4:10 i Överby by i Eckerö kommun vilket jordområde avskilts till Ekbohl lägenhet RN:o 4:17 vid en styckningsförrättning, som 18.7.1957 antecknats i jordregistret. Enligt köpebrevet hade jordområdet åtföljts av mantalsenlig andel i samfälligheter. Vid styckningen hade Ekbohl lägenhet dock erhållit en alltför stor andel i samfälligheterna genom att den erhållit del också i sådana samfällighetsandelar som kvarblivit hos Östergård lägenhet till följd av att från Östergård lägenhet överlåtits jordområden som inte erhållit andel i samfälligheterna. Andelar motsvarande Östergård lägenhets så kallade sparmantal hade sålunda utan stöd i överlåtelsehandlingen tillförts Ekbohl lägenhet. Detta drabbade A, som medelst ett 31.5.1956 daterat köpebrev köpt Östergård lägenhets andelar i byns samfälligheter.\n      Medelst två 31.5.1956 och 19.3.1957 daterade köpebrev hade B köpt ytterligare två jordområden från Östergård lägenhet, vilka områden avskilts till Hasselhagen lägenhet RN:o 4:21 vid en styckningsförrättning, som 15.4.1959 antecknats i jordregistret. Enligt köpebreven hade dessa områden åtföljts av mantalsenlig andel i byns samfälligheter, men vid styckningen hade Hasselhagen lägenhet erhållit en alltför stor andel i samfälligheterna genom att lägenheten, på samma sätt som då Ekbohl lägenhet utbröts, tillförts andelar motsvarande sparmantalen. Dessutom borde Hasselhagen lägenhet inte alls ha på grund av köpebrevet 19.3.1957 erhållit andel i samfälligheter, eftersom A såsom ovan nämnts 31.5.1956 köpt Östergård lägenhets andelar i samfälligheterna. På grund härav och då B inte varit i god tro vid köpet 19.5.1957 hade A yrkat, att det fastställs, att de andelar i samfälligheterna som på ovan nämnt sätt felaktigt tillförts Ekbohl och Hasselhagen lägenheter tillhör A, samt att B förpliktas att utfärda en överlåtelsehandling, som utvisar A:s äganderätt till sagda andelar och ger honom rätt att ansöka om inteckning i Ekbohl och Hasselhagen lägenheter till säkerhet för sin utbrytningsrätt av andelarna. Dessutom hade A yrkat ersättning för sina rättegångskostnader.\n      Sedan B invänt, att målet inte kunde upptas till prövning, eftersom styckningsförrättningarna vunnit laga kraft, och för det fall att målet skulle upptas till prövning motsagt käromålet och yrkat 6.650 mark som ersättning för sina rättegångskostnader, hade HR medels utslag 13.12.1980 avgjort målet. HR hade först prövat B:s invändning mot HR:s behörighet att pröva A:s talan såvitt denna gällde\n      1) frågan on huruvida lägenheten Ekbohl RN:o 4:17 vid styckningsförrättningen 9.5.1956, nr 7783, rörande Östergård RN:o 4:10 erhållit för stor andel i samfällda, samt\n      2) frågan om huruvida lägenheten Hasselhagen RN:o 4:21 vid styckningsförrättningen 20.10.1958, nr 13371, av Östergård RN:o 4:20 överhuvudtaget borde ha tillskiftats andel i samfällda på den grund att säljarna Elin och Johan V genom ett köpebrev 31.5.1956 med vissa undantag köpt lägenheten Östergårds återstående andelar av samfällda områden.\n      Vad först gällde den under punkt 1 nämnda invändningen hade HR, med beaktande av att ärendet redan prövats vid lantmäteriförrättningen 9.5.1956 och denna förrättning vunnit laga kraft, bifallit invändningen och avvisat A:s talan till denna del.\n      Däremot hade HR ansett, att A:s talan såvitt denna angick under punkt 2 nämnda omständigheter inte gällde, huruvida fel begåtts vid lantmäteriförrättningen utan om tvesalu skett beträffande lägenhetens andelar i byns samfällda, och därför förkastat invändningen till denna del.\n      Till sistsagda de hade HR funnit utrett, att ägarna av Östergård lägenhet, Elin och Johan V, genom köpebrev 31.5.1956 med vissa undantag, varom nu inte var fråga, sålt lägenhetens alla andelar i byns samfällda till A och genom köpebrev 19.3.1957 till B sålt ett outbrutet område, vilket köp åtföljdes av andel i byns samfällighet enligt mantal. Säljarna Elin och Johan V hade således genom det senare köpet försålt andel i samfällighet trots att lägenheten då saknade andel i samfällda.\n      Genom styckningsförrättning nr 13371 hade B låtit utbryta det genom sist sagda köpebrev förvärvade området, vilket område antecknats i jordregistret 15.4.1959 såsom Hasselhagen RN:o 4:21, varvid även antecknats att lägenheten ägde andel i samfällda. B hade beviljats lagfart på Hasselhagen 31.5.1959 under § 100. A hade inte styrkt att B vid ingående av köpebrevet 19.3.1957 skulle ha varit medveten om köpebrevet 31.5.1956, enligt vilket A köpt andelarna i samfälligheten, och ej heller att B inte eljest vid åtkomsten skulle ha handlat i god tro, varför HR, då mer än tio år förflutit sedan andelarna frångått dess rätte ägare och B erhållit lagfart på sitt fång, med stöd av 21 § 2 mom. lagen om lagfart och tiden för klander av fastighetsfång, förkastat käromålet till den del detta gällde de andelar av samfälligheten som påförts Hasselhagen.\n      Med stöd av 21 kap 3 § 1 mom. rättegångsbalken hade HR beslutat att vardera parten skulle svara för sina av målet föranledda kostnader.\n      Åbo HovR, under vars prövning A och B dragit målet, hade i dom 6.8.1982 funnit, att A, såvitt gällde de samfällighetsandelar som vid styckningarna tillförts lägenheterna Ekbohl och Hasselhagen, yrkat på fastställande av äganderätten till andelarna och att denna fråga inte behandlats vid styckningsförrättningarna. HR borde därför inte ha lämnat A:s yrkanden beträffande Ekbohl lägenhet utan prövning. För undvikande av onödig tidsspillan hade HovR dock upptagit målet i dess helhet till omedelbar prövning.\n      HovR hade funnit, att de områden, som enligt köpebreven av 8.5.1956 och 31.5.1956 överlåtits till B, åtföljts av andel i byns samfälligheter enligt mantal. Eftersom något annat ej uttryckligen överenskommits, motsvarade enligt allmän praxis denna andel förhållandet mellan det överlåtna områdets mantal och hemmanets N:o 4 hela mantal. Ekbohl och Hasselhagen lägenheter hade dock vid styckningsförrättningarna tillförts en större andel i samfälligheterna, oaktat det vid styckningsförrättningarna inte varit tal om och sakägarna ännu mindre avtalat om några ändringar i överlåtelsehandlingarna eller om någon överlåtelse av de andelar i samfälligheterna som motsvarade Östergård lägenhets sparmantal. Vidare hade HovR funnit, att ägaren till Östergård lägenhet 19.3.1957 till B i samband med ett områdesköp överlåtit andel i byns samfälligheter enligt mantal, vilken andel vid utbrytningen av Hasselhagen lägenhet tillförts denna, trots att Östergård lägenhets andelar i byns samfälligheter 31.5.1956 överlåtits till A. B, som varit närvarande vid sistnämnda överlåtelse till A, måste ha känt till den och kunde sålunda inte ha varit i god tro då köpebrevet 19.3.1957 upprättades, varför sistnämnda köp till den del det gällde överlåtelse av andel i byns samfälligheter var ogiltigt. På dessa grunder hade HovR, med upphävande av HR:s utslag, fastställt, att Ekbohl och Hasselhagen lägenheter på grund av köpebreven av 8.5.1956 och 31.5.1956 tillkom andel i byns samfälligheter endast motsvarande förhållandet mellan det i köpebrevet överlåtna områdets mantal och hela hemmanets N:o 4 mantal, medan de samfällighetsandelar, som vid styckningsförrättningarna därutöver tilldelats dem, tillhörde A. Vidare hade HovR fastställt, att den i köpebrevet av 19.3.1957 överlåtna andelen i byns samfälligheter tillhörde A. A:s yrkande att B måtte förpliktas att till honom utge en överlåtelsehandling, utvisande äganderätten till de andelar som nu förklarats tillhöra A, förkastades, eftersom A:s äganderätt till sagda andelar inte grundade sig på något rättsförhållande mellan honom och B. Då saken varit så mörk och tvivelaktig, att skälig orsak till rättegång förelegat, fick A själv stå för sina rättegångskostnader i HR.\n      B ansökte om besvärstillstånd och sökte ändring i HovR:s dom. Besvärstillstånd meddelades och A ingav bemötande, som avfordrats honom med anledning av ansökan.\n    \n    \n      HÖGSTA DOMSTOLENS DOM\n      \n        Avgörande beträffande handläggningen av målet\n        1 § 7 i protokollet över 9.5.1956 förrättade styckningen nr 7783, vilken vunnit laga kraft, har beträffande Östergård lägenhet RN:o 4:10 antecknats, att \"lägenhetens andel i samfällda, utom vägar, uppskattad till 1.000:-, tillfaller enligt mantal lägenheterna Litt. 4 10g och 4 10j. Samtliga lägenheter erhålla dock andel i byns samfällda vägar\". Med \"Litt 4 10g\" avses åt B avskiljda Ekbohl lägenhet RN:o 4:17 och med \"Litt 4 10j\" Östergård lägenhet RN:o 4:20, eller vad som av stamfastigheten återstått efter styckningen. Enligt § 7 i protokollet över 20.10.1958 förrättade styckningen nr 13371, vilken också vunnit laga kraft, har beträffande lägenheten RN:o 4:20 antecknats, att \"samtliga nu bildade lägenheter erhålla andel i samf. vägar och vattenområden enligt mantal, medan andelen i övriga samfällda enligt samma grund och uppskattad till gr. 100 tillfaller Litt 4 20a och c\". Med \"Litt 4 20a\" avses åt B avskiljda Hasselhagen lägenhet RN:o 4:21 och med \"Litt 4 20c\" Östergård lägenhet RN:o 4:23, eller det som av stamfastigheten återstått efter styckningen. Vid ingendera av dessa styckningsförrättningar har förrättningsmännen, såvitt framgår ur förrättningsprotokollen, prövat och avgjort frågan beträffande de avstyckade lägenheternas RN:o 4:17 och 4:21 samt stomlägenheternas RN:o 4:20 och 4:23 andelar i stamfastigheterna tillhörande andelar i byns samfällda ägor.\n        A har fördenskull rätt att i allmän domstol erhålla ett avgörande av frågan om vilka andelar lägenheterna Ekbohl RN:o 4:17 och Hasselhagen RN:o 4:21 skall tillkomma i samfällda ägor.\n      \n      \n        Avgörande i huvudsaken\n        Domskäl\n        Östergård lägenhets RN:o 4:10 andel i samfällda ägor har varit större än vad lägenheten enligt mantal skulle ha tillkommit. Detta har bland annat berott på att vid styckning av hemmanet N:o 4 och lägenheten RN:o 4:2 har de avstyckade lägenheterna inte erhållit andel i de samfällda ägor som hemmanet N:o 4 och lägenheten RN:o 4:2 haft del i.\n        Enligt det 8.5.1956 bestyrkta köpebrevet åtföljdes det av B inköpta området \"av mantalsenlig andel i samfällighet\" och enligt det 31.5.1956 bestyrkta köpebrevet åtföljdes det av B inköpta området \"av andel i byns samfälligheter enligt mantal\". På grund av dessa villkor, vilka vanligen använts i samband med fastighetsköp, får den lägenhet, som bildas genom styckning, inte del i den andel i samfällda ägor, som stamfastigheten har utöver vad dess mantal utvisar. De avstyckade lägenheterna erhåller således andel i samfällda ägor enligt förhållandet mellan deras mantal och hela hemmanets mantal eller i detta fall enligt förhållandet mellan å ena sidan lägenheternas Ekbohl RN:o 4:17 och Hasselhagen RN:o 4:21 mantal och hemmanets N:o 4 mantal. I målet har inte visats, att i samband med köpen 8.5.1956 och 31.5.1956, vid vilka B varit köpare, skulle ha avsetts en större andel i samfällda ägor än ovan sagts eller att vid styckningsförrättningarna nr 7783 och 13371 skulle ha överenskommits, att Ekbohl lägenhets RN:o 4:17 andel och Hasselhagen lägenhets RN:o 4:21 andel, som grundade sig på köpet 31.5.1956, skulle ha avsett också den del av lägenhetens RN:o 4:10 andel i samfällda ägor, som denna lägenhet av förenämnda anledning tillkom utöver andelen enligt sitt mantal.\n        Till A har enligt köpebrevet 31.5.1956 av Östergård lägenhet RN:o 4:10 överlåtits \"sagda lägenhets alla andelar i Överby bys samfälligheter med undantag för vad som i köpebrev av 8.5.1956 och 31.5.1956 försålts åt B\". B, som varit närvarande vid nämnda överlåtelse till A, måste ha varit medveten om överlåtelsen. Han har sålunda inte varit i god tro då köpebrevet 19.3.1957 bestrykts. Därför är köpet 19.3.1957 ogiltigt till den del det gäller överlåtelse av andel i samfällda ägor.\n        På dessa grunder äger lägenheterna Ekbohl RN:o 4:17 och Hasselhagen RN:o 4:21 andel i samfällda ägor endast i den omfattning HovR nämnt i sin dom.\n      \n      \n        Domslut\n        Det slut, vid vilket HovR i sin dom stannat, skall stå fast.\n      \n      \n        I avgörandet, som var enhälligt, deltog justitieråden Leivonen, Manner och Nikkarinen samt extraordinarie justitieråden Karetie och Surakka.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II51"
  ],
  "description": [
    "http://data.finlex.fi/voc/kko/swe/3b2f66b7",
    "http://data.finlex.fi/voc/kko/swe/4abf5a55"
  ],
  "judgmentNumber": [
    "II51"
  ],
  "date": [
    "1983-02-17"
  ],
  "issued": [
    "1984-03-23"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}