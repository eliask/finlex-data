{
  "@id": "sfecli:kko/1985/II135",
  "languageVersion": [
    {
      "@id": "sfecli:kko/1985/II135/fin",
      "title_fi": [
        "KKO:1985-II-135"
      ],
      "abstract_fi": [
        "\n    Syytetty oli laatinut erään osakeyhtiön yhtiökokouksista ja johtokunnan kokouksista, joita ei todellisuudessa ollut pidetty, pöytäkirjat ja valmistanut niistä jäljennöksiä, joista eräät hän oli todistuttanut oikeaksi henkilöillä, jotka eivät olleet nähneet alkuperäisiä pöytäkirjoja, eräät jättänyt oikeaksi todistamatta ja eräisiin itse väärentänyt todistajien allekirjoitukset. Syytetyn katsottiin jäljennöksiä hyväkseen käyttäessään syyllistyneen väärennykseen vain niissä tapauksissa, joissa hän oli väärentänyt todistajien nimikirjoitukset jäljennöksiin.\n    Esittäessään em. asiakirjat kiinnitystä hakiessaan tuomarille, joka oli niiden perusteella vahvistanut kiinnityksen yhtiön omistamaan kiinteistöön, syytetyn ei katsottu syyllistyneen väärän merkinnän aikaansaamiseen julkiseen asiakirjaan (RL:36:7).\n  "
      ],
      "hasFormat": {
        "@id": "sfecli:kko/1985/II135/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Alajärven kihlakunnanoikeuden päätös 8.5.1984\n        Kihlakunnanoikeus on virallisen syyttäjän syytteestä lausunut selvitetyksi, että Esko M oli, toimiessaan X Oy:n hallituksen puheenjohtajana sekä hoitaessaan yksin muun muassa yhtiön kirjanpidon, tilinpäätökset ja rahaliikenteen, menetellyt seuraavasti:\n        1) Vuosina 1970 - 1981 M oli Alajärvellä hankkiakseen itselleen hyötyä laatinut vääriä X Oy:n tilintarkastuskertomuksia merkitsemällä niiden antajiksi tekaisemiinsa yhtiökokousten pöytäkirjoihin tilintarkastajiksi valituiksi merkitsemänsä henkilöt, jotka eivät itse olleet olleet asiasta tietoisia, ja vääriä saman yhtiön varsinaisten yhtiökokousten pöytäkirjoja, joihin hän oli merkinnyt yhtiön kaikkien osakkeenomistajien olleen kokouksessa edustettuina ja päättäneen vahvistaa yhtiön tilinpäätöksen sekä myöntää hallitukselle ja toimitusjohtajalle vastuuvapauden, vaikka kokouksia ei ollut pidetty. Mainittuja vääriä asiakirjoja ja niiden väärennöksiä hän oli käyttänyt antamalla niitä Alajärven verotoimistoon otettaviksi huomioon yhtiön verotusta toimitettaessa. Näistä asiakirjoista\n        a) ja b) jäljennökset 15.9.1970 ja 15.9.1971 annetuiksi merkitystä tilintarkastuskertomuksista sekä 20.9.1970 ja 10.10.1971 pidetyiksi merkittyjen yhtiökokousten pöytäkirjoista M oli todistanut oikeiksi väärentämällä niihin kahden henkilön nimikirjoitukset,\n        c) jäljennökset 15.9.1972 annetuksi merkitystä tilintarkastuskertomuksesta ja 10.10.1972 pidetyksi merkityn yhtiökokouksen pöytäkirjasta M oli todistanut oikeiksi omilla nimikirjoituksillaan ja väärentämällä niihin toisen todistajan nimikirjoituksen,\n        d) jäljennökset 15.9.1973 annetuksi merkitystä tilintarkastuskertomuksesta ja 10.10.1973 pidetyksi merkityn yhtiökokouksen pöytäkirjasta M oli todistanut oikeiksi väärentämällä niihin kahden henkilön nimikirjoitukset,\n        e) jäljennökset 15.9.1974 annetuksi merkitystä tilintarkastuskertomuksesta ja 30.9.1974 pidetyksi merkityn yhtiökokouksen pöytäkirjasta M oli todistanut oikeiksi omilla nimikirjoituksillaan,\n        f) jäljennökset 15.9.1975 annetuksi merkitystä tilintarkastuskertomuksesta ja 30.9.1975 pidetyksi merkityn yhtiökokouksen pöytäkirjasta ovat olleet oikeiksi todistamattomat,\n        g) jäljennökset 15.9.1978 annetuksi merkitystä tilintarkastuskertomuksesta ja 30.9.1978 pidetyksi merkityn yhtiökokouksen pöytäkirjasta M oli todistanut oikeiksi väärentämällä niihin kahden henkilön nimikirjoitukset sekä\n        h) ja i) jäljennökset 15.9.1979 ja 7.2.1981 annetuiksi merkityistä tilintarkastuskertomuksista sekä 30.9.1979 ja 8.2.1981 pidetyiksi merkittyjen yhtiökokousten pöytäkirjoista ovat olleet oikeiksi todistamattomat.\n        2) M oli, hankkiakseen itselleen, puolisolleen ja X Oy:lle hyötyä, laatinut yhtiön 17.6.1973 pidetyksi merkitsemänsä ylimääräisen yhtiökokouksen pöytäkirjasta, johon hän oli merkinnyt kaikkien osakkeenomistajien olleen kokouksessa, jota ei oltu pidetty, edustettuina ja myöntäneen yhtiön hallitukselle oikeuden hakea yhtiön Alajärven kunnan Kurejoen kylässä omistamaan Oppilan tilaan RN:o 12:20 kiinnityksen 200.000 markan määräisten velkakirjojen vakuudeksi, jäljennöksen, jonka hän oli todistanut oikeaksi väärentämällä siihen kahden henkilön nimikirjoitukset. Allekirjoitettuaan 26.6.1973 yhtiön puolesta haltijavelkakirjat n:o 1 - 4, kukin pääomaltaan 50.000 markkaa, M oli todistanut nimikirjoituksensa oikeiksi väärentämällä kuhunkin velkakirjaan kahden henkilön nimikirjoitukset. Muun muassa edellä mainittujen asiakirjojen nojalla hän oli 26.6.1973 Lapualla tahallaan erehdyttänyt Lapuan tuomiokunnan tuomarin tekemään kiinteistökiinnitysasiain pöytäkirjaan väärän merkinnän ja vahvistamaan kiinnityksen velkakirjojen vakuudeksi. Kiinnityksen vahvistamista koskevaa väärää merkintää hän oli käyttänyt hyväkseen Alajärvellä ja Helsingissä antamalla kiinnitetyt velkakirjat jäljempänä mainittaville pankeille. Samalla hän oli toimittanut valmistamiaan väärien pöytäkirjojen jäljennöksiä pankeille ainakin seuraavasti:\n        a) Valmistettuaan 29.6.1973 pidetyksi merkitsemänsä ylimääräisen yhtiökokouksen pöytäkirjan, jonka mukaan yhtiökokous oli suostunut siihen, että velkakirjoja n:ot 1 ja 2 saatiin käyttää M:n puolisoiden Alajärven Säästöpankilta saaman 85.000 markan suuruisen rakennuslainan vakuutena, M oli todistanut tuosta pöytäkirjasta, jossa mainittua yhtiökokousta ei ollut pidetty, pankille toimittamansa jäljennöksen oikeaksi väärentämällä siihen kahden henkilön nimikirjoitukset.\n        b) Valmistettuaan 15.8.1973 pidetyksi merkitsemästään yhtiön hallituksen kokouksesta pöytäkirjan, jonka mukaan hallitus oli yksimielisesti päättänyt luovuttaa velkakirjan n:o 3 säästöpankille yhtiön saamien pankkitakausten ja lainojen sekä M:n saamien pankkitakausten vakuudeksi, M oli toimittanut säästöpankille jäljennöksen tuosta pöytäkirjasta, jossa mainittua kokousta ei ollut pidetty.\n        c) Valmistettuaan 11.1.1974 pidetyksi merkitsemästään hallituksen kokouksesta pöytäkirjan, jonka mukaan hallitus oli yksimielisesti päättänyt luovuttaa velkakirjan n:o 4 M:lle annettavaksi Kansallis-Osake-Pankille sen eräälle toiselle yhtiölle myöntämän vekseliluoton vakuudeksi, M oli toimittanut pankille jäljennöksen tuosta pöytäkirjasta, jossa mainittua kokousta ei ollut pidetty.\n        d) Valmistettuaan 12.2.1974 pidetyksi merkitsemästään hallituksen kokouksesta pöytäkirjan, jonka mukaan hallitus oli yksimielisesti päättänyt pantata kiinnitetyt velkakirjat n:o 1 -3 säästöpankille M:n puolisoiden ja X Oy:n lainojen ja yhtiön takauksen vakuudeksi, M oli todistanut tuosta pöytäkirjasta, jossa mainittua kokousta ei ollut pidetty, pankille toimittamansa jäljennöksen oikeaksi väärentämällä siihen kahden henkilön nimikirjoitukset.\n        e) Valmistettuaan 10.3.1975 pidetyksi merkitsemästään hallituksen kokouksesta pöytäkirjan, jonka mukaan hallitus oli yksimielisesti päättänyt pantata velkakirjan n:o 4 säästöpankilta saatavan lainan vakuudeksi, M oli toimittanut pankille jäljennöksen tuosta pöytäkirjasta, jossa mainittua kokousta ei ollut pidetty.\n        f) Valmistettuaan 17.1.1976 pidetyksi merkitsemästään hallituksen kokouksesta pöytäkirjan, jonka mukaan hallitus oli yksimielisesti päättänyt ottaa lainan postipankilta, M oli todistanut tuosta pöytäkirjasta, jossa mainittua kokousta ei ollut pidetty, pankille toimittamansa jäljennöksen oikeaksi väärentämällä siihen kahden henkilön nimikirjoitukset.\n        g) Valmistettuaan 1.7.1977 pidetyksi merkitsemästään hallituksen kokouksesta pöytäkirjan, jonka mukaan hallitus oli yksimielisesti päättänyt ottaa säästöpankilta lisälainan ja käyttää sen vakuutena pankilla jo olevia velkakirjoja n:ot 1 - 4, M oli toimittanut pankille jäljennöksen tuosta pöytäkirjasta, jossa mainittua kokousta ei ollut pidetty.\n        h) Valmistettuaan 21.9.1979 pidetyksi merkitsemästään hallituksen kokouksesta pöytäkirjan, jonka mukaan hallitus oli yksimielisesti päättänyt ottaa osuuspankista lainan ja käyttää sen vakuutena velkakirjaa n:o 4, M oli väärentänyt tuosta pöytäkirjasta, jossa mainittua kokousta ei ollut pidetty, pankille toimittamaansa jäljennökseen toisen todistajan nimen.\n        i) Valmistettuaan 30.7.1980 pidetyksi merkitsemästään hallituksen kokouksesta pöytäkirjan, jonka mukaan hallitus oli yksimielisesti päättänyt ottaa osuuspankista lisälainan ja pantata sen vakuudeksi velkakirjan n:o 3, M oli todistanut tuosta pöytäkirjasta, jossa mainittua kokousta ei ollut pidetty, pankille toimittamansa jäljennöksen oikeaksi väärentämällä siihen kahden henkilön nimikirjoitukset.\n        j) Valmistettuaan 9.10.1980 pidetyksi merkitsemästään hallituksen kokouksesta pöytäkirjan, jonka mukaan hallitus oli yksimielisesti päättänyt, että osuuspankin hallussa olevaa velkakirjaa n:o 3 saatiin käyttää myös M:lle myönnettävän lainan vakuutena, M oli väärentänyt tuosta pöytäkirjasta, jossa mainittua kokousta ei ollut pidetty, pankille toimittamaansa jäljennökseen kahden todistajan nimikirjoitukset.\n        3) Toukokuussa 1978 M oli Alajärvellä ja Helsingissä, hankkiakseen itselleen ja X Oy:lle hyötyä, valmistanut 24.5.1978 pidetyksi merkitsemästään X Oy:n hallituksen kokouksesta pöytäkirjan, jonka mukaan yhtiölle oli päätetty avata luotollinen postisiirtotili ja käyttää täten saatavan luoton vakuutena Postipankin hallussa jo olevia yhteensä 120.000 markan määräisiä kiinnitettyjä haltijavelkakirjoja, ja todistanut pankille toimittamansa pöytäkirjan, jossa mainittua kokousta ei ollut pidetty, oikeaksi väärentämällä siihen kahden todistajan nimikirjoitukset.\n        4) M oli, hankkiakseen itselleen ja X Oy:lle hyötyä, laatinut oikeiksi todistuttamansa jäljennökset yhtiön 21.5.1979 pidetyksi merkitsemänsä ylimääräisen yhtiökokouksen pöytäkirjasta, johon hän oli merkinnyt kaikkien osakkeenomistajien olleen kokouksessa edustettuina ja myöntäneen yhtiön hallitukselle oikeuden hakea edellä mainittuun Oppilan tilaan kiinnityksen yhteensä 100.000 markan määräisten velkakirjojen vakuudeksi, ja 21.5.1979 pidetyksi merkitsemänsä yhtiön hallituksen kokouksen pöytäkirjasta, jonka mukaan hallitus oli yksimielisesti päättänyt yhtiökokouksen antamin valtuuksin hakea kiinnityksen 21.5.1979 allekirjoitettujen haltijavelkakirjojen n:ot 6 ja 7 vakuudeksi. Näiden jäljennösten perusteella, joissa mainittuja kokouksia ei ollut pidetty, M oli 22.5.1979 Lapualla tahallaan erehdyttänyt Lapuan tuomiokunnan tuomarin tekemään kiinteistökiinnitysasiain pöytäkirjaan väärän merkinnän ja vahvistamaan kiinnityksen kysymyksessä olevien velkakirjojen, pääomaltaan kumpikin 50.000 markkaa, vakuudeksi. Kiinnityksen vahvistamista koskevaa merkintää M oli käyttänyt hyväkseen Alajärvellä, Helsingissä ja Seinäjoella antamalla kiinnitetyt velkakirjat jäljempänä mainittaville rahalaitoksille. Samalla hän oli antanut rahalaitoksille valmistamiensa väärien pöytäkirjojen jäljennöksiä seuraavasti:\n        a) Valmistettuaan 21.5.1979 pidetyksi merkitsemästään hallituksen kokouksesta pöytäkirjan, jonka mukaan hallitus oli yksimielisesti päättänyt pantata velkakirjan n:o 6 Postipankille siltä saatavan luoton vakuudeksi, M oli toimittanut pankille jäljennöksen tuosta pöytäkirjasta, jossa mainittua kokousta ei ollut pidetty.\n        b) Valmistettuaan 1.9.1979 pidetyksi merkitsemästään hallituksen kokouksesta pöytäkirjan, jonka mukaan hallitus oli yksimielisesti päättänyt pantata velkakirjan n:o 6 Valtion investointirahastolle siltä saatavan lainan vakuudeksi, M oli toimittanut lainanantajalle jäljennöksen tuosta pöytäkirjasta, jossa mainittua kokousta ei ollut pidetty.\n        c) Yhtiön hallituksen 12.10.1983 pidetyksi merkityn kokouksen pöytäkirjaan merkityn päätöksen mukaisesti M oli pantannut velkakirjan n:o 7 Postipankille yhtiön lainojen ja omien lainojensa vakuudeksi.\n        5) M oli, hankkiakseen itselleen ja X Oy:lle hyötyä, laatinut oikeiksi todistuttamansa jäljennökset yhtiön 1.9.1979 pidetyksi merkitsemänsä ylimääräisen yhtiökokouksen pöytäkirjasta, johon hän oli merkinnyt kaikkien osakkeenomistajien olleen kokouksessa edustettuina ja myöntäneen yhtiön hallitukselle oikeuden hakea Oppilan tilalla olevaan yhtiön teollisuusirtaimistoon 85.000 markan määräisen irtaimistokiinnityksen, ja samana päivänä pidetyksi merkitsemänsä yhtiön hallituksen kokouksen pöytäkirjasta, jonka mukaan hallitus oli päättänyt yhtiökokouksen antamin valtuuksin hakea kiinnityksen ja pantata kiinnitettävän velkakirjan Valtion investointirahastolle siltä saatavan lainan vakuudeksi. Näiden jäljennösten perusteella M oli 7.9.1979 Lapualla tahallaan erehdyttänyt Lapuan tuomiokunnan tuomarin tekemään irtaimistokiinnitysasiain pöytäkirjaan väärän merkinnän ja vahvistamaan kiinnityksen hänen yhtiön puolesta 1.9.1979 allekirjoittamansa 85.000 markan määräisen haltijavelkakirjan n:o 2 vakuudeksi. Kiinnityksen vahvistamista koskevaa merkintää M oli käyttänyt hyväkseen Alajärvellä ja Helsingissä antamalla kiinnitetyn velkakirjan Valtion investointirahastolle siltä saatavan lainan vakuudeksi. Samalla hän oli antanut sanotulle rahalaitokselle edellä mainitun väärän jäljennöksen yhtiön hallituksen pöytäkirjasta.\n        Kihlakunnanoikeus on sen vuoksi, samalla kun M tuomittiin eräistä muista rikoksista vankeusrangaistuksiin, rikoslain 36 luvun 5 ja 7 §:n sekä 7 luvun 1 ja 2 §:n nojalla tuominnut M:n\n        1 kohdassa jatketusta väärän yksityisen asiakirjan valmistamisesta (tekoaika 1970 - 1981) 10 kuukaudeksi vankeuteen.\n        2 kohdassa väärän merkinnän aikaansaamisesta julkiseen asiakirjaan ja sen jatketusta hyväksikäyttämisestä sekä sen kanssa yksin teoin tehdystä jatketusta väärän yksityisen asiakirjan valmistamisesta (tekoaika 26.6.1973 - 9.10.1980) 2 vuodeksi 6 kuukaudeksi vankeuteen,\n        3 kohdassa väärän yksityisen asiakirjan valmistamisesta (tekoaika toukokuu 1978) 7 kuukaudeksi vankeuteen,\n        4 kohdassa väärän merkinnän aikaansaamisesta julkiseen asiakirjaan ja sen jatketusta hyväksikäyttämisestä sekä osittain sen kanssa yksin teoin tehdystä väärän yksityisen asiakirjan valmistamisesta (tekoaika 22.5.1979 - 12.10.1983) 2 vuodeksi 3 kuukaudeksi vankeuteen sekä\n        5 kohdassa väärän merkinnän aikaansaamisesta julkiseen asiakirjaan ja sen hyväksikäyttämisestä sekä sen kanssa yksin teoin tehdystä väärän yksityisen asiakirjan valmistamisesta (tekoaika 7.9.1979) 2 vuodeksi 2 kuukaudeksi vankeuteen.\n        M:lle jutussa tuomitut vankeusrangaistukset on yhdistetty 5 vuodeksi 2 kuukaudeksi vankeutta.\n        Koska M oli tuomittu yli kahden vuoden ehdottomaan vankeusrangaistukseen, hänet on määrätty vangittavaksi.\n      \n      \n        Vaasan hovioikeuden päätös 9.10.1984\n        Hovioikeus, jossa virallinen syyttäjä ja M olivat hakeneet muutosta, päätöksessään totesi, että Lapuan tuomiokunnan käräjätuomari oli vahvistanut kohdissa 4 ja 5 mainitut kiinnitykset muun muassa sanotuissa kohdissa mainittujen asiapapereiden nojalla sekä että M kohdassa 4 kihlakunnanoikeuden hänen syykseen lukemalla menettelyllä oli syyllistynyt väärän merkinnän aikaansaamiseen julkiseen asiakirjaan ja sen jatkettuun hyväksikäyttämiseen sekä osittain sen kanssa yksin teoin tehtyihin jatkettuun väärän yksityisen asiakirjan valmistamiseen (tekoaika 22.5.1979 - 12.10.1983). Hovioikeus ei muuttanut kihlakunnanoikeuden päätöksen lopputulosta. M:lle jutussa tuomitusta yhdistetystä vankeusrangaistuksesta vähennettiin rikoslain 3 luvun 11 §:n nojalla 5 kuukautta 1 päivä vastaten vapaudenmenetysaikaa 8.5. - 8.10.1984.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      M on pyytänyt valituslupaa ja toistanut muutoksenhakemuksessaan vaatimuksena, että syyte 1 - 5 kohdassa hylättäisiin, koska asiakirjoja ei ollut käytetty hyödyn hankkimiseksi itselle tai toiselle tahi toisen vahingoittamiseksi eivätkä asiakirjat, jotka sisällöltään olivat totuudenmukaisia, olleet väärennettyjä. Lisäksi M on katsonut, että 2, 4 ja 5 kohdassa kerrotut teot olivat saman rikoksen jatkamista. Valituslupa on myönnetty 11.2.1985. Virallinen syyttäjä on antanut häneltä pyydetyn vastauksen muutoksenhakemukseen.\n    \n    \n      KORKEIMMAN OIKEUDEN RATKAISU\n      \n        Perustelut muutoksille hovioikeuden päätökseen\n        1 kohta: M:n on selvitetty vuosina 1970 - 1978 Alajärvellä valmistaneen toisten henkilöiden antamiksi merkitsemiään allekirjoittamatta jätettyjä X Oy:n tilintarkastuskertomuksia sekä yhtiökokousten pöytäkirjoja sellaisista yhtiökokouksista, joita ei ollut pidetty tai joissa käsitellyiksi merkityistä asioista ei ollut nimenomaisesti sovittu yhtiön kaikkien osakkaiden kesken. Näissä pöytäkirjoissa ei ole kokousten toimihenkilöiksi merkittyjen henkilöiden allekirjoituksia. Tilintarkastuskertomusten ja yhtiökokousten pöytäkirjojen jäljennöksiä M on hankkiakseen yhtiölle hyötyä käyttänyt mainittuja vuosia koskevissa yhtiön veroilmoituksissa, jotka kunkin tilikauden päättymistä seuranneena vuonna on annettu Alajärven verotoimistoon.\n        Alakohdassa e mainittujen sisällöltään väärien tilintarkastuskertomuksen ja yhtiökokouksen pöytäkirjan jäljennökset ovat olleet M:n ja erään toisen henkilön oikeaksi todistamia.\n        Alakohdissa f, h ja i mainittujen niin ikään sisällöltään väärien tilintarkastuskertomusten ja yhtiökokousten pöytäkirjojen jäljennökset ovat olleet oikeaksi todistamattomia.\n        M ei siten e, f, h ja i kohdassa ole väärentänyt tai valmistanut vääriä jäljennöksiä eikä näin ollen syyllistynyt väärän yksityisen asiakirjan valmistamiseen. Sen sijaan alakohdissa a, b, c, d ja g M on antanut verotoimistoon hovioikeuden päätöksessä kerrotulla tavalla valmistetut väärät jäljennökset. Siten hän on näissä kohdissa syyllistynyt hänen syykseen luettuun jatkettuun väärän yksityisen asiakirjan valmistamiseen.\n        2 kohta: M:n on selvitetty 26.6.1973 Lapualla hakiessaan Lapuan tuomiokunnan kansliassa kiinnitystä X Oy:n omistamaan kiinteistöön hankkiakseen hyötyä ainakin itselleen käyttäneen yhtiökokouksen pöytäkirjasta sellaista jäljennöstä, johon hän oli itse kirjoittanut jäljennöksen oikeaksi todistaneiksi merkittyjen kahden henkilön nimet. Kiinnitettäväksi antamiinsa velkakirjoihin hän oli kirjoittanut samat nimet todistamaan oikeaksi velkakirjoissa olevat velallisen allekirjoitukset. Myös alakohdissa a, d, f, h, i ja j hän on hovioikeuden päätöksessä kerrotulla tavalla käyttänyt valmistamiaan vääriä jäljennöksiä X Oy:n yhtiökokouksen ja johtokunnan kokouksen sisällöltään virheellisistä pöytäkirjoista. Sen sijaan alakohdissa b, c, e ja g käytetyt vastaavat jäljennökset ovat olleet kokonaan oikeaksi todistamattomia, joten näiltä osin M ei ole syyllistynyt väärän yksityisen asiakirjan valmistamiseen.\n        Tässä kohdassa M:n syyksi on luettu myös väärän merkinnän aikaansaaminen julkiseen asiakirjaan. Sanotun rikoksen on katsottu tapahtuneen M:n esittäessä edellä mainitut asiakirjat Lapuan tuomiokunnan kansliassa liitettäviksi kiinteistökiinnitysasiain pöytäkirjan yhteyteen ja erehdyttäessä tuomarin sanottujen tosiasioita vastaamattomien asiakirjojen perusteella vahvistamaan kiinnityksen yhtiön kiinteistöön. Edellä mainittu yhtiön tahdonilmaisua koskeva todistus ja velkakirjojen allekirjoitusten oikeaksi todistaminen eivät koske sellaisia seikkoja, joista tehdään julkiseen asiakirjaan jonkin oikeuden tai velvollisuuden sisältöä ja voimassaoloa koskeva merkintä. Myönnetystä kiinnityksestä kiinteistökiinnitysasiain pöytäkirjaan ja kiinnitysrekisteriin tehty merkintä, joka tosin on perustunut virheellisin perustein vahvistettuun kiinnitykseen, on tästä huolimatta koskenut merkintää tehtäessä voimassa ollutta kiinnitystä, eikä sekään näin ollen ole ollut rikoslain 36 luvun 7 §:n tarkoitettu julkiseen asiakirjaan tehty väärä merkintä. Siten M ei ole syyllistynyt sanotussa lainkohdassa tarkoitettuun väärän merkinnän aiheuttamiseen julkiseen asiakirjaan.\n        3 kohta: M:n syyksi jää hovioikeuden päätöksessä kerrottu väärennetyillä nimikirjoituksilla oikeaksi todistetun jäljennöksen käyttäminen. Teko on samankaltainen kuin 4 a, d, f, h, i ja j kohdassa tarkoitetut teot ja kun se ajallisestikin liittyy niihin, se muodostaa 2 kohdassa M:n syyksi jäävien tekojen kanssa jatketun rikoksen.\n        4 ja 5 kohta: Edellä 2 kohdassa alakohtia b, c, e ja g koskevilla perusteilla Korkein oikeus katsoo, että 4 ja 5 kohdassa M ei ole syyllistynyt alempien oikeuksien hänen syykseen lukemiin rikoksiin.\n      \n      \n        Päätöslauselma\n        \n      \n      \n        Syyksi luetut rikokset ja rangaistukset\n        1 a, b, c, d ja g kohta: Jatkettu väärän yksityisen asiakirjan valmistaminen (tekoaika 1971 - 1979) 8 kuukautta vankeutta\n        2 a, d, f, h, i ja j sekä 3 kohta: Jatkettu väärän yksityisen asiakirjan valmistaminen (tekoaika 26.6.1973 - 9.10.1980) 1 vuosi 6 kuukautta vankeutta\n        Edellä mainitut ja muut M:lle jutussa tuomitut vankeusrangaistukset yhdistetään 2 vuodeksi 10 kuukaudeksi 15 päiväksi vankeutta, josta rikoslain 3 luvun 11 §:n nojalla vähennetään hovioikeuden vähentämät 5 kuukautta 1 päivä.\n      \n      \n        Hylätyt syytteet\n        1 e, f, h ja i kohta: Väärän yksityisen asiakirjan valmistaminen (tekoaika 1975 - 1981)\n        2 kohta: Väärän merkinnän aikaansaaminen julkiseen asiakirjaan ja sen jatkettu hyväksi käyttäminen\n        2 b, c, e ja g kohta myös: Väärän yksityisen asiakirjan valmistaminen (tekoaika 1973 - 1977)\n        4 kohta: Väärän merkinnän aikaansaaminen julkiseen asiakirjaan ja sen jatkettu hyväksi käyttäminen sekä osittain sen kanssa yksin teoin tehty jatkettu väärän yksityisen asiakirjan valmistaminen (tekoaika 22.5.1979 - 12.10.1983)\n        5 kohta: Väärän merkinnän aikaansaaminen julkiseen asiakirjaan ja sen hyväksi käyttäminen sekä sen kanssa yksin teoin tehty väärän yksityisen asiakirjan valmistaminen (tekoaika 7.9.1979)\n        \n          Ratkaisuun osallistuneet: oikeusneuvokset Leivonen, Heinonen, Hämäläinen, Nikkarinen ja Mörä\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II135"
  ],
  "judgmentNumber": [
    "II135"
  ],
  "date": [
    "1985-07-04"
  ],
  "issued": [
    "1985-09-23"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}