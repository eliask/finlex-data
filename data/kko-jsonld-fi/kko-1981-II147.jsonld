{
  "@id": "sfecli:kko/1981/II147",
  "languageVersion": [
    {
      "@id": "sfecli:kko/1981/II147/fin",
      "title_fi": [
        "KKO:1981-II-147"
      ],
      "abstract_fi": [
        "\n    Koneliikkeen palveluksessa oleva myyjä, joka samalla toimi vakuutusyhtiön asiamiehenä (välitysagenttina), oli täyttänyt työkonetta koskeneessa osamaksusopimuksessa edellytetyn kaskovakuutuksen hakemuskirjan ja koneen rekisteriotteen perusteella merkinnyt siihen koneen omapainoksi 2.150 kg, vaikka kone sen omapainoon laskettavine lisälaitteineen ylitti 3.000 kg. Koneen sittemmin vahingoiduttua tulipalossa, yhtiöllä ei ollut oikeutta soveltaa vakuutukseen siihen liittyvää, yli 3.000 kg:n omapainoisia koneita koskevaa ja vakuutuksenottajalle epäedullisempaa erityisehtoa, koska vakuutuksenottaja ei ollut käsittänyt eikä hänen voitu katsoa pitäneenkään käsittää edellä mainituin tavoin annettua painotietoa vääräksi.\n  "
      ],
      "hasFormat": {
        "@id": "sfecli:kko/1981/II147/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A:n koneliike B:tä ja vakuutusyhtiö C:tä vastaan ajamasta kanteesta Helsingin RO p. 12.12.1977 oli lausunut selvitetyksi että A oli 26.9.1975 osamaksusopimuksella ja siis myyjälle pidätetyin omistusoikeuksin ostanut B:n Joensuun konttorista MF-50S merkkisen valmistenumerolla 826499 varustetun vuonna 1971 ensimmäisen kerran käyttöönotetun valmistusvuonna 65 000 markan hintaisen käytetyn metsätraktorin. Osamaksuehtojen mukaan ostaja oli ollut velvollinen omalla kustannuksellaan myyjän hyväksi tulipalon varalta vakuuttamaan traktorin. B:n palveluksessa ollut, R joka samalla toimi vakuutusyhtiö C:n asiamiehenä, oli laatinut moottoriajoneuvovakuutushakemuksen johon hän oli kirjoittanut paitsi muuta tekstiä, ajoneuvon omapainoksi rekisteriotteeseen merkityn painon, 2 150 kiloa. Tässä kaupantekotilaisuudessa A oli allekirjoittanut vakuutushakemuksen ja vakuutus oli astunut voimaan.\n      Eräiden maksuhäiriöiden takia edellä selostettu osamaksusopimus oli kirjallisesti purettu ja 5.6.1976 oli A:n ja B:n kesken tehty toinen samaa metsätraktoria koskeva osamaksusopimus, jolloin traktorin arvoksi oli katsottu 43 000 markkaa, mistä käteisellä oli kaupanteon yhteydessä merkitty maksetuksi 13 400 markkaa. Loput kauppahinnasta A:n oli tullut maksaa kahdeksassatoissa 1 871 markan määräisessä erässä, ensimmäisen kerran 5.7.1976 ja sen jälkeen kuukausittain aina kunkin kuukauden 5. päivänä. Tuon osamaksusopimuksen mukaan tavara oli ollut vaunuvahinkovakuutettu 26.9.1975 vakuutusyhtiö C:ssä tulipalo- ja liikenneriskejä vastaan.\n      A oli jutussa vaatinut vastaajien velvoittamista yhteisvastuullisesti, ensisijaisesti vakuutusyhtiön ja jollei sen katsottaisi olevan A:lle vastuussa, B:n, hänelle maksaman vahingonkorvauksena vakuutusyhtiön 25 %:n omavastuun nojalla pidättämät 10 825 markkaa sekä tariffinoikaisusta perimät 743 markkaa, ja vielä jutun jatkokäsittelytilaisuudessa lisäksi 1 732 markkaa sillä perusteella, että vakuutusyhtiö oli B:lle maksanut sille kuuluvan osuuden traktorin romusta myytäessä saamastaan hinnasta, joka osuus oli enemmänkin, kuin mainitut 1 732 markkaa, eli kaikkiaan 13 300 markkaa, joka oli A:n osamaksukaupassa käteisellä maksama hinta, vähennettynä 100 markan määräisellä omavastuuosuudella.\n      Mitä ensin tuli vakuutusyhtiön väitteeseen, että A:n esittämä 1 732 markan lisävaatimus olisi kielletty kanteen laajennus, RO oli tutkinut jutun myös tämän vaatimuksen osalta, koska vaatimus perustui jutun käsittelyn aikana A:n tietoon tulleeseen seikkaan ja lisäksi johtui samasta perusteesta.\n      RO oli todennut, että A:n ja B:n välisestä oikeussuhteesta oli osamaksusopimuksen 2. kohdan ehtojen mukaan sovittu seuraavasti: \"Ostaja on velvollinen omalla kustannuksellaan vakuuttamaan esineen myyjän hyväksi tulipalon varalta ja jos sopimus koskee ajoneuvoa, on sille otettava lain vaatiman liikennevakuutuksen lisäksi ainakin vaunuvahinko-, palo- ja varkausvakuutus. Vakuutuskirja säilytetään myyjän luona ja niihin perustuva oikeus vahingonkorvaukseen on myyjälle panttina kaikkien hänen ostajalta olevien saataviensa vakuudeksi. Ostaja on velvollinen myyjän sitä vaatiessa näyttämään, että vakuutus on voimassa. Vakuutustapahtuman sattuessa eräntyy maksamatta oleva osa sopimussummasta välittömästi. Ostajalla ei ole oikeutta nostaa vakuutuskorvausta, ennenkuin myyjän saatavat on maksettu. Sattuneesta vakuutustapahtumasta ostaja ilmoittaa heti myyjälle sekä tekee tarvittavat ilmoitukset vakuutusyhtiölle\".\n      RO oli katsonut jutussa selvitetyksi, että A ei ollut vakuutussopimusta tehtäessä itse ilmoittanut vakuutussopimukseen merkittyä laitteen painoa osoittavaa lukemaa, vaan sen oli ilmoittanut myyjäliikkeen edustaja, jonka paremmin kuin ostajan olisi tullut olla selvillä myydyn laitteen ominaisuuksista. Näin ollen ei voitu katsoa, että A olisi tahallisesti, eikä edes huolimattomuudesta, kun ei voitu vaatia, että ostajan velvollisuus olisi ollut tässä suhteessa varmistua myyjän ilmoittamasta tiedosta, antanut vakuutussopimuslain 6 §:ssä tarkoitetun väärän tiedon. Sensijaan oli käynyt selville, että vakuutusyhtiön asiamies ei ollut A:lle selvittänyt sitä seikkaa, mikä vaikutus laitteen omaksi painoksi merkitylle lukemalla suhteessa laitteen tämän johdosta mahdollisesti vaatimiin suojalaitteisiin sekä vakuutuksenottajan omavastuuosuuteen oli, vaan päinvastoin oli käynyt selville, että asiamies itsekään ei ollut ollut tietoinen noista seikoista. Myöskään ei ollut näytetty, että A:n syystä oli vakuutustariffeja myöhemmin jouduttu muuttamaan. Kun vakuutusyhtiön taholta näin oli laiminlyöty sellaisen tiedon antaminen vakuutuksen ottajalle, että hän olisi voinut asianmukaisesti valvoa, että hänen omatkin, eivätkä vain laitteen omistajan eli B:n edut tulivat vakuutussopimusta päätettäessä huomioon otetuiksi, RO oli katsonut vakuutusyhtiön olevan A:lle vastuussa hänelle sittemmin aiheutuneesta vahingosta.\n      Kun oikean tiedon antaminen A:lle olisi kuulunut edellä mainitulle R:lle ensisijaisesti vakuutusyhtiön asiamiehenä eikä myyjäliikkeen edustajana, RO oli katsonut, ettei B ollut tuosta vahingosta sinänsä vastuussa.\n      1.1.1975 voimaantulleiden autovakuutusehtojen 15.15 kohdan mukaan maansiirto- ja työkoneen sekä moottorikäyttöisen laitteen palovakuutuksesta korvattavassa jokaisessa vahinkotapauksessa vakuutuksenottajalla oli 10 %:n omavastuu, kuitenkin enintään 2 000 markkaa sekä 25 %:n lisäomavastuu, kuitenkin vähintään 2 000 markkaa, jos konetta tai laitetta, jonka omapaino ylitti kolme tonnia, ei ollut varustettu asianmukaisella ja käyttökunnossa olevalla pakkasen kestävällä kemiallisella sammuttimella, jonka täytön määrä oli vähintään kuusi kiloa.\n      Metsätraktori oli ilmoituksen mukaan oikosulusta irtipäässeessä tulipalossa tuhoutunut 14.6.1676. Traktoria ei ollut varustettu minkäänlaisella sammuttimella. Sitä, olisiko palo voitu estää taikka vahinkoja vähentää, mikäli traktori olisi ollut varustettu sammuttimella, ei jutussa ole selvitetty.\n      Nyt kysymyksen alainen osamaksusopimuksen kohteena oleva MF-Kärppä metsätraktori oli rakennettu siten, että peruskoneena oli MF-50S merkkinen 2 150 kilon painoinen traktori, johon oli liitetty noin 500 kilon painoinen ohjaamo sekä 450 kilon painoinen kuormauslaite ja irroitettava peräkärry, jonka painoa ei ollut ilmoitettu.\n      Edellä selostetun vakuutuksen nojalla vakuutusyhtiö C oli korvannut B:lle 13.8.1976 31 732 markkaa, joka oli koostunut siten, että traktorin arvosta 43 400 markasta oli vähennetty 100 markan suuruinen omavastuu, 10 825 markan arvoinen 25 %:n mukaan laskettu lisäomavastuu, kun laitetta ei ollut varustettu sammuttimella, sekä tariffinoikaisusta veloitetut 743,08 markkaa. Vakuutusyhtiö oli 14.10.1976 maksanut B:lle lisäksi 25 % palossa tuhoutuneen metsätraktorin myynnissä saadusta romuarvosta eli 3 250 markkaa.\n      Edelleen oli käynyt selville että, kun traktori oli palanut ja B oli 13.8.1976 saanut vakuutusyhtiöltä vakuutuskorvauksena 31 732 markkaa sekä vakuutusyhtiö 21.8.1976 palauttanut A:lle, pitäen 31 084,32 markkaa palautusarvona, osamaksusopimuksen, sopimuksen oli katsottava päättyneen tuolloin eli viimeistään 20.8.1976. Siihen mennessä kaksi osamaksuerää oli erääntynyt ja B:n saatava A:lta oli tuolloin 30 000 markkaa ja kahden erän osamaksulisä eli yhteensä noin 410 markkaa sekä korkoa 6 prosenttia ajalta 5.7. - 20.8.1976 18,66 markkaa.\n      Kun B puolestaan oli saanut vakuutusyhtiöltä edellä mainitut 31 732 markkaa ja myöhemmin eli 14.10.1976 tämän lisäksi 3 250 markkaa eli yhteensä 34 982 markkaa, B oli saanut enemmän, kuin mitä sille olisi kuulunut, mikäli tilitys olisi tuona päivänä eli 20.8.1976 tuomitettu. Sen vuoksi RO oli, vaatimukset enemmälti hyläten, velvoittanut B:n ja C:n maksamaan A:lle, B vaaditut 1 732 markkaa ja C 11 568 markkaa, kumpikin korvaus 5 prosentin korkoineen, 1 732 markkaa vaatimuksen esittämispäivästä 17.10.1977 ja 11 568 markkaa haasteen tiedoksiantopäivästä 18.8.1977 lukien.\n      Helsingin HO, jonka tutkittavaksi vakuutusyhtiö oli saattanut jutun, t. 2.4.1980 oli jättänyt asian RO:n päätöksen varaan.\n      Pyytäen valituslupaa vakuutusyhtiö haki muutosta HO:n päätökseen. Lupa myönnettiin. A ja B antoivat hakemuksen johdosta pyydetyt vastaukset.\n    \n    \n      KORKEIN OIKEUS\n      KKO t. tutki jutun ja katsoi selvitetyksi, että sekä traktorin myyjän edustajana että vakuutusyhtiön asiamiehenä toiminut henkilö oli traktorin rekisteriotteen perusteella merkinnyt vakuutushakemukseen traktorin omapainoksi 2 150 kg ja että A oli puolestaan vakuutuksenottajana allekirjoittanut näin täytetyn hakemuksen. Traktorin omapaino oli kuitenkin laskettava sen ja siihen liitettyjen ohjaamon ja kuormauslaitteen kokonaispainoa, joka kysymyksessä olevan traktorin kohdalla oli ollut yli 3 000 kg. A:lla traktorin ostajana ei kuitenkaan ollut ollut syytä epäillä traktorin myyjän edustajan ja vakuutusyhtiön asiamiehen asiantuntemusta traktorin omapainon laskemisessa ja sen merkityksestä vakuutussopimuksen ehtojen kohdalta. A ei niin ollen ollut käsittänyt eikä hänen voitu katsoa pitäneenkään käsittää antamaansa tietoa vääräksi. Sen vuoksi ja kun virheellisen tiedon antaminen ei näin ollen vakuutussopimuslain 5 §:n 1 momentin mukaan vaikuttanut vakuutusyhtiön vastuuseen eikä yhtiöllä siten ollut ollut oikeutta yksipuolisesti ryhtyä tariffin oikaisuun ja vakuutuksenottajan omavastuuosuuden korottamiseen, KKO näillä ja HO:n muutoin soveltamilla perusteilla katsoi, ettei ollut syytä muuttaa HO:n tuomion lopputulosta. Vakuutusyhtiö velvoitettiin suorittamaan A:lle korvaukseksi hänellä vastauksen antamisesta KKO:ssa olleista kuluista 650 markkaa.\n      \n        Ratkaisuun osallistuneet: oikeusneuvokset Saarni-Rytkölä, Nybergh ja Riihelä sekä ylimääräiset oikeusneuvokset Roos ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II147"
  ],
  "description": [
    "http://data.finlex.fi/voc/kko/fin/4675c736",
    "http://data.finlex.fi/voc/kko/swe/4c5aef38",
    "http://data.finlex.fi/voc/kko/swe/42bdedb9"
  ],
  "judgmentNumber": [
    "II147"
  ],
  "date": [
    "1981-02-12"
  ],
  "issued": [
    "1981-11-06"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}