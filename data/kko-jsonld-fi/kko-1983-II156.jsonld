{
  "@id": "sfecli:kko/1983/II156",
  "languageVersion": [
    {
      "@id": "sfecli:kko/1983/II156/fin",
      "title_fi": [
        "KKO:1983-II-156"
      ],
      "abstract_fi": [
        "\n    A oli antanut B:lle asianajotehtäviä koskevan toimeksiannon ja sitä varten ennakkona rahavaroja sekä joutunut sen jälkeen konkurssitilaan. Konkurssipesän B:tä vastaan nostama kanne varojen palauttamisesta ei ollut ennenaikainen vaan se oli tutkittava riippumatta siitä, miten kauan toimeksianto oli tarkoitettu jatkumaan.\n    Kun alioikeus oli hylännyt kanteen ennenaikaisena ja hovioikeus, katsoen sen myöhään nostetuksi takaisinsaantikanteeksi, oli jättänyt kanteen tutkimatta, juttu palautettiin alioikeuteen.\n  "
      ],
      "hasFormat": {
        "@id": "sfecli:kko/1983/II156/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Kommandiittiyhtiö A:n konkurssipesä oli asianajaja B:lle toimitetun haasteen nojalla Espoon KO:ssa lausunut, että yhtiön tileiltä oli 1. - 12.6.1979 maksettu B:lle yhteensä 148 500 markkaa ennakkomaksuksi asianajokuluista ja palkkioista. Yhtiö oli 4.10.1979 asetettu konkurssiin. Sen johdosta olivat lakanneet B:n valtuudet hoitaa yhtiön taloudellisia asioita. Konkurssihallinto ei ollut antanut B:lle uutta valtuutusta. Tämän vuoksi B:llä ei ollut enää oikeutta hoitaa yhtiön asioita eikä käyttää eikä myöskään pitää hallussaan sanottuja, konkurssin alkaessa yhtiön omistamia ja sen jälkeen konkurssipesään kuuluvia varoja. Kun B ei ollut toimittanut konkurssipesälle mitään asianajolaskuja eikä toimeksiannon päättymisestä ja hänelle esitetyistä vaatimuksista huolimatta suorittanut tilitystä saamistaan ennakoista, konkurssipesä oli vaatinut, että B velvoitettiin sille palauttamaan perusteettomana etuna saamansa 148 500 markkaa 5 prosentin korkoineen haasteen tiedoksiantopäivästä 21.9.1981 lukien. Sen ohessa konkurssipesä oli vaatinut korvausta oikeudenkäyntikuluistaan.\n      Kanteesta kuultuna B oli lausunut, että kysymys oli konkurssisäännön 46 §:n mukaisesta takaisinsaantikanteesta ja että kanne oli pantu vireille myöhemmin kuin kolmen kuukauden kuluessa valvontapäivästä, joka oli ollut 3.3.1980, ja siis konkurssisäännön 47 §:ssä säädetyn määräajan jälkeen. Tällä perusteella B oli vaatinut kanteen jättämistä tutkittavaksi ottamatta.\n      KO p. 14.10.1981 oli, koskei kysymyksessä ollut konkurssisäännön 46 ja 47 §:ssä tarkoitettu takaisinsaantikanne vaan perusteettomasti B:n hallussa oleviksi väitettyjen varojen palauttamista koskeva kanne, hylännyt B:n väitteen.\n      B oli vastustanut kannetta lausuen, että yhtiön henkilökohtaisesti vastuunalainen yhtiömies C oli omasta ja yhtiön puolesta antanut B:lle toimeksiannon hoitaa C:n ja yhtiön erinäisiä oikeudellisia asioita. Kanteessa tarkoitetut varat B oli saanut hänelle vastaisuudessa syntyvien palkkioiden ja kulujen vakuudeksi. Toimeksianto jatkui edelleen. Kanne oli hylättävä jo sillä perusteella, että pesä oli toimeksiannon menestyksellisen hoitamisen ansiosta saanut hyötyä.\n      KO p. 17.2.1982 oli lausunut selvitetyksi, että C oli 5.4.1979 päivätyllä valtakirjalla omasta puolestaan ja yhtiön puolesta valtuuttanut B:n hoitamaan kaikkia vireillä olevia vero- ynnä muita asioita ja että C:n muutettua ulkomaille yhtiö oli B:n palkkioiden ja kulusaamisten turvaamiseksi suorittanut B:lle 4.6.1979 8 500 markkaa sekä B:n avaamalle tilille 1.6.1979 40 000 ja 12.6.1979 100 000 markkaa. B oli yhtiön 4.10.1979 tapahtuneen konkurssin asettamisen jälkeen hoitanut yhtiön puolesta ainoastaan sen aikaisemmin määrättyjen verotuspäätösten muutoksenhakuihin liittyviä tehtäviä. Mainittujen toimenpiteiden johdosta yhtiön lopullisen veron määrä ainakin vuosilta 1976 - 78 maksuunpannun liikevaihtoveron ja jälkiverotuksen osalta oli laskenut 63 280 markasta 151 320 markkaan.\n      Koska konkurssivelalliselle konkurssista huolimatta jäi itsenäisenä sivuväliintulijana mahdollisuus käyttää puhevaltaa mainitunlaisissa oikeudenkäynneissä sekä käyttää niissä itsenäisesti muutoksenhakukeinoja, KO oli katsonut, ettei B ollut yhtiön konkurssin johdosta menettänyt valtuuttaan edustaa yhtiötä mainituissa asioissa.\n      Tämän vuoksi ja kun B:n asiassa suorittamat toimet olivat koituneet yhtiön velkojienkin eduksi eikä konkurssipesä ollut näyttänyt B:n edellä lausuttu huomioon ottaen perusteetonta etua ja koska vaatimusta B:n vielä hallussa olevien varojen tilittämisestä oli pidettävä ennenaikaisena, KO oli hylännyt kanteen.\n      Helsingin HO, jonka tutkittavaksi konkurssipesä ja B puolin ja toisin olivat saattaneet jutun, t. 15.9.1982 oli B:n tekemän oikeudenkäyntiväitteen johdosta todennut asiassa selvitetyksi, että B oli KO:n päätöksestä selostetuin tavoin ja päätöksestä ilmenevinä aikoina saanut haltuunsa kanteessa tarkoitetut 148 500 markkaa. Varojen haltuunsaaminen oli perustunut C:n omasta ja yhtiön puolesta B:lle antamaan toimeksiantoon hoitaa C:n ja yhtiön erinäiset asiakirjoista tarkemmin ilmenevät oikeudelliset asiat. Edelleen HO oli katsonut selvitetyksi, että B oli ottanut sanotut varat vastaan hänelle vastaisuudessa syntyvien palkkio- sekä kulujen korvaussaatavien vakuudeksi. Konkurssipesä oli kanteessaan vaatinut B:n velvoittamista palauttamaan konkurssipesälle perusteettomana etuna saamansa mainitut 148 500 markkaa. Konkurssipesän kannetta, kun siinä vaadittiin B:tä luovuttamaan varat takaisin pesälle kokonaisuudessaan, oli pidettävä konkurssisäännön 46 §:ssä tarkoitettuna takaisinsaantikanteena. Tämän vuoksi ja koska haastetta ei ollut annettu B:lle tiedoksi 3 kuukauden kuluessa kommandiittiyhtiön konkurssin valvontapäivästä eikä KO:n niin ollen olisi konkurssisäännön 47 §:n mukaan pitänyt ottaa kannetta tutkittavakseen. HO oli poistanut KO:n oikeudenkäyntiväitettä koskevan, 14.10.1981 julistaman ratkaisun sekä pääasian osalta kumonnut ja poistanut KO:n 17.2.1982 julistaman päätöksen. Pyytäen valituslupaa kommandiittiyhtiö A:n konkurssipesä haki muutosta HO:n tuomioon. Lupa myönnettiin. B antoi valituksen johdosta vastauksen.\n    \n    \n      \n      KKO p. käsitteli jutun.\n      Konkurssipesän vaatimus tarkoitti kanteen mukaan konkurssipesään kuuluvien, B:n haltuun asianajotoimeksiannon perusteella tilitysvelvollisuutta vastaan siirrettyjen varojen konkurssipesän luovuttamista. Kysymyksessä ei siten ollut konkurssisäännön 46 §:n tarkoittama, 47 §:ssä säädettyyn määräaikaan sidottu kanne. Konkurssipesä oli tosin, katsottuaan toimeksiannon konkurssin johdosta päättyneen sekä B:n kieltäydyttyä suorittamasta tilitystä, vaatinut kysymyksessä olevien 148 500 markan palauttamista perusteettomasti saatuna etuna. Jutussa oli kuitenkin kysymys siitä, oliko B velvollinen suorittamaan takaisen konkurssipesälle kommandiittiyhtiöltä asianajotehtäviä varten ennen konkurssin alkamista ennakkona saamiaan rahavaroja ottaen huomioon B:n hänelle annetun toimeksiannon nojalla suorittamat tehtävät. Konkurssipesän selvittäminen edellytti tämänkin kysymyksen ratkaisemista. Vaatimus varojen palauttamisesta ei siten ollut ennenaikainen, vaan se oli tutkittava riippumatta siitä, miten kauan toimeksianto oli tarkoitettu jatkumaan.\n      Kun HO oli jättänyt kanteen kokonaan tutkimatta ja KO oli hylännyt sen olennaisen kanneperusteen osalta ennenaikaisena eli antanut tuolta osin vain oikeudenkäynnin aloittamisen ajankohtaa koskevan ratkaisun eikä juttua näistä syistä ja esitetty oikeudenkäyntiaineisto huomioon ottaen voitu ottaa KKO:ssa välittömästi ratkaistavaksi, KKO harkitsi oikeaksi, kumoten HO:n oikeudenkäyntiväitteestä antaman ratkaisun ja KO:n pääasiassa julistaman päätöksen, palauttaa jutun konkurssipesän vaatimuksen ratkaisemista varten KO:een, jonka tuli ilmoituksesta ottaa se uudelleen käsiteltäväkseen ja siinä lain mukaan menetellä.\n      \n        Ratkaisuun osallistuneet: presidentti Olsson, oikeusneuvokset Hämäläinen, Hiltunen ja Roos sekä ylimääräinen oikeusneuvos Paasikoski\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II156"
  ],
  "description": [
    "http://data.finlex.fi/voc/kko/fin/65a66102",
    "http://data.finlex.fi/voc/kko/swe/eb0f3525",
    "http://data.finlex.fi/voc/kko/fin/8b8fb86e"
  ],
  "judgmentNumber": [
    "II156"
  ],
  "date": [
    "1983-10-05"
  ],
  "issued": [
    "1983-11-22"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}