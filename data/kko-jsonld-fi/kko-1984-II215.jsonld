{
  "@id": "sfecli:kko/1984/II215",
  "languageVersion": [
    {
      "@id": "sfecli:kko/1984/II215/fin",
      "title_fi": [
        "KKO:1984-II-215"
      ],
      "abstract_fi": [
        "\n    Lunastustoimikunta oli maanhankintaoikeuslain (391/78) 6 §:n 1 momentin tarkoittamassa lunastusmenettelyssä määrännyt lunastuskorvauksen muodostavien kohteenkorvauksen ja vahingonkorvauksen lunastuslain (603/77) 42 §:n edellyttämin tavoin eriteltyinä. Lisäksi oli määrätty korvattavaksi niin kutsutut edunvalvontakustannukset. MO, samalla kun se oli hylännyt valitukset muuten, oli alentanut lunastuskorvauksen. Koskei MO:n päätöksestä, vastoin edellä mainittua lunastuslain 42 §:n säännöstä ja OK 24:3 §:ssä lausuttua tuomioistuimen ratkaisujen perustelemista koskevaa yleistä periaatetta, ilmennyt, mistä eristä MO:n määräämä lunastuskorvaus muodostui ja mihin perusteisiin sanotun korvauksen määrääminen rakentui, eikä siitä myöskään käynyt ilmi, oliko lunastustoimikunnan päätös miltään osin pysytetty, juttu palautettiin MO:een.\n  "
      ],
      "hasFormat": {
        "@id": "sfecli:kko/1984/II215/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Oy W. Rosenlew Ab oli 15.12.1979 tehdyllä kauppakirjalla ostanut Vammalan kaupungin Hätilän kylässä olevan Ala-Hätilän tilan RN:o 2:32, nykyisin 2:46, lukuun ottamatta myyjille pidettyä noin yhden hehtaarin suuruista erillistä määräalaa. Kauppahinnaksi oli sovittu 340.000 markkaa. Maatilahallitus oli 14.16.1979 antamallaan päätöksellä oikeudessa hankkia maa- ja metsätalousmaata annetun lain 3 §:n 1 momentin nojalla evännyt Oy W. Rosenlew Ab:n saannolta sanotun lain 2 §:ssä tarkoitetun maanhankintaluvan. Tämän päätöksen Korkein hallinto-oikeus oli Oy W. Rosenlew Ab:n valitukseen 25.1.1980 antamallaan päätöksellä pysyttänyt. Maatilahallitus oli 25.6.1980 päättänyt käyttää sanotun lain 6 §:n mukaista oikeutta lunastaa edellä mainitulla kauppakirjalla myyty tila valtiolle. Koska asianosaiset eivät kuitenkaan olleet päässeet sopimukseen lunastushinnasta, maatilahallitus oli 19.9.1980 päivätyllä kirjeellään hakenut Turun ja Porin läänin maanmittauskonttorilta lunastuksen toimeenpanoa. Tämän johdosta vireille tulleessa lunastustoimituksessa maatilahallitus ja Oy W. Rosenlew Ab olivat esittäneet hankkimansa selvitykset kiinteistön arvosta. Lunastustoimikunta oli hankkinut Satakunnan piirimetsälautakunnan lausunnon, jonka mukaan Ala-Hätilän tilan pinta-ala oli 65,3 hehtaaria ja sen puuston kokonaismäärä 4.450 kuutiometriä. Lausunnossaan piirimetsälautakunta oli katsonut tilan maapohjan, puuston ja taimiston kokonaisarvon olevan 587.950 markkaa ja todennut käytännön kauppahintojen vastaavanlaisesta tilasta olevan 20 - 40 prosenttia alle tämän arvon. Maatilahallitus oli vaatinut, että lunastuskorvaus tulisi määrätä piirimetsälautakunnan lausunnossa esitettyjen perusteiden mukaan, mutta soveltaen maatilahallituksenesittämästä selvityksestä ilmeneviä maapohjan ja puuston yksikköhintoja. Oy W. Rosenlew Ab, todeten tilan puuston määräksi 5.873 kuutiometriä, oli vaatinut lunastuskorvauksena tilan arvon 897.313 markkaa ja korkotappioista ynnä muista kuluista muodostuvan vahingonkorvauksen . Vielä yhtiö oli vaatinut korvausta niistä välttämättömistä kustannuksista, jotka olivat aiheutuneet sen etujen valvomisesta toimituksessa.\n      Lunastustoimikunta oli päätöksessään todennut, että Ala-Hätilän tilalla oli vain metsätalousmaan arvo ja että tilan puuston kokonaismäärä oli 4.450 kuutiometriä. Lunastuspäätöksessä maatilahallitus oikeutettiin lunastamaan Ala-Hätilän tila RN:o 2:46 yhteensä 565.678 markan lunastuskorvauksesta. Sanottu korvaus muodostui 551.523 markan suuruisesta kohteenkorvauksesta, johon sisältyivät metsämaan arvo 53.235 markkaa, puuston hakkuuarvo 551.940 markkaa, puuston odotusarvo 14.260 markkaa ja taimiston arvo 33.820 markkaa vähennettynä maatilahallituksen vastattavaksi siirtyvällä metsänparannuslainalla 4.405 markalla ja käyvän hinnan mukaiseen täyteen korvaukseen pääsemiseksi 15 prosentin mukaan lasketulla tilakokonaisalennuksella 97.327 markalla. Sanotun kohteenkorvauksen lisäksi lunastuskorvaukseen sisältyi vahingonkorvaus 14.155 markkaa, joka käsitti korvauksen Oy W. Rosenlew Ab:lle aiheutuneista kaupanteko-, kiinteistöarviointi- ynnä muista kuluista sekä pääomatappiosta erillisen laskelman mukaisesti. Vielä maatilahallitus oli velvoitettu suorittamaan yhtiölle korvaukseksi välttämättömistä kustannuksista eli niin kutsuttuina edunvalvontakustannuksina 6.142 markkaa. Lunastustoimitus julistettiin lopetettavaksi 29.12.1981.\n      Hakiessaan Etelä-Suomen MO:ssa muutosta toimitukseen maatilahallitus ja Oy W. Rosenlew Ab olivat vaatineet, maatilahallitus kohteenkorvauksen alentamista 430.000 markkaan ja vahingonkorvauksen ynnä edunvalvontakustannusten korvauksen kumoamista lakiin perustamattomina sekä Oy W. Rosenlew Ab, todeten Ala-Hätilän tilan puuston määräksi 5.196,92 kuutiometriä, kohteenkorvauksen korottamista 711.385,52 markkaan, vahingonkorvauksen korottamista 61.453 markkaan ja korvaukseksi oikeudenkäyntikuluista MO:ssa 5.445 markkaa.\n      Kuultuaan lunastustoimikuntaa MO p. 1.2.1984 oli tutkinut jutun ja, valitukset enemmälti hyläten, katsonut, että lunastuskorvaus tässä tapauksessa muodostui täyden hinnan mukaisesta kohteenkorvauksesta sekä että korvauksen suuruus, huomioon ottaen Ala-Hätilän tila RN:o 2:46 puuston lisäksi tila sijainti tiestön suhteen, sen jakaantuminen eri metsätyyppeihin sekä tilan muoto, oli 450.000 markkaa. Asian laadun vuoksi MO oli hylännyt yhtiön oikeudenkäyntikulujen korvausvaatimuksen.\n    \n    \n      KORKEIN OIKEUS\n      Pyytäen valituslupaa Oy W. Rosenlew Ab haki muutosta MO:n päätökseen. Lupa myönnettiin. Maatilahallitus antoi siltä pyydetyn selityksen.\n      KKO p. käsitteli jutun. Kiinteän omaisuuden ja erityisten oikeuksien lunastuksesta annetun lain 42 §:n 1 momentin mukaan on korvauksen määräämistä varten jokainen lunastuksen kohde ja lunastuksesta aiheutuva erilaatuinen haitta ja vahinko sekä hyöty erikseen selitettävä ja arvioitava mainiten ne perusteet, joiden varaan arvio rakentuu. MO:n päätöksestä ei kuitenkaan, vastoin edellä mainittua säännöstä ja oikeudenkäymiskaaren 24 luvun 3 §:ssä lausuttua tuomioistuimen ratkaisujen perustelemista koskevaa yleistä, ilmennyt, mistä eristä Mo:n määräämä 450.000 markan suuruinen lunastuskorvaus muodostui, eivätkä myöskään ne perusteet, joiden varaan tämän korvauksen määrääminen rakentui. MO:n päätöksestä ei myöskään käynyt ilmi, oliko lunastustoimikunnan päätös miltään osin pysytetty. Sen vuoksi KKO kumosi MO:n päätöksen ja palautti jutun MO:een, jonka tuli ilmoituksetta ottaa se uudelleen käsiteltäväkseen ja huomioon ottaen palauttamisen syy siinä laillisesti menetellä.\n      \n        Ratkaisuun osallistuneet: oikeusneuvokset Leivonen, Jalanko, Portin, Nybergh ja Hiltunen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II215"
  ],
  "referenceToLegislation": [
    "http://data.finlex.fi/eli/sd/1734/4"
  ],
  "description": [
    "http://data.finlex.fi/voc/kko/swe/80ad5c15",
    "http://data.finlex.fi/voc/kko/fin/9497c9fb"
  ],
  "judgmentNumber": [
    "II215"
  ],
  "date": [
    "1984-09-21"
  ],
  "issued": [
    "1984-12-03"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}