{
  "@id": "sfecli:kko/1993/21",
  "languageVersion": [
    {
      "@id": "sfecli:kko/1993/21/fin",
      "title_fi": [
        "KKO:1993:21"
      ],
      "abstract_fi": [
        "\n    Konkurssituomiossa velkoja oli osoitettu eri oikeudenkäynnissä näyttämään toteen riitautettu saatava, jonka perusteesta oli jo konkurssin alkaessa ollut velallisyhtiötä vastaan vireillä oikeudenkäynti. Konkurssipesä oli siinä ryhtynyt käyttämään vastaajan puhevaltaa. Velkoja ei ollut velvollinen enää nostamaan osoituksen mukaisesti erillistä vahvistuskannetta saatavan riitauttanutta velallisyhtiötä vastaan. Alkuperäistä kannetta ei sen vuoksi osoituksen noudattamatta jättämisen takia olisi pitänyt jättää tutkimatta.\n  "
      ],
      "hasFormat": {
        "@id": "sfecli:kko/1993/21/fin/txt",
        "content_fi": [
          "\n    \n      ASIAN KäSITTELY ALEMMISSA OIKEUKSISSA\n      \n        Kanne Helsingin raastuvanoikeudessa\n        A on Hailift Oy:n konkurssipesälle 4.7.1991, valtiolle 12.6.1991 ja B:lle 19.8.1991 tiedoksi toimituttamansa haasteen nojalla lausunut, että raastuvanoikeudessa oli jo ennen Hailift Oy:n konkurssin alkamista 21.9.1990 tullut vireille työsuhteen purkamisesta aiheutunut riita-asia, jossa A oli vaatinut yhtiön velvoittamista suorittamaan hänelle hänen työsuhteensa purkamisen lainvastaisuuden perusteella irtisanomisajan palkkana 19 000 ja korvauksena työsuhteen perusteettomasta päättämisestä 20 kuukauden palkkaa vastaavat 190 000 markkaa ja odotusajan palkkana 2 714,29 markkaa korkoineen sekä korvaamaan hänen oikeudenkäyntikulunsa korkoineen. Yhtiön konkurssissa A oli valvonut etuoikeusasetuksen 4 §:n 1 momentissa säädetyllä etuoikeudella nuo työsuhdesaatavansa. Yhtiön hallituksen jäsen B oli riitauttanut valvonnan. Raastuvanoikeus oli 9.5.1991 antamassaan lainvoiman saaneessa konkurssituomiossa todettuaan saatavat riitaisiksi osoittanut A:n näyttämään ne toteen riitauttajaa ja konkurssipesän hallintoa vastaan kolmen kuukauden määräajassa tuomion lainvoimaiseksi tulosta vireille pantavassa eri oikeudenkäynnissä. Sen vuoksi A on vaatinut, että hänen konkurssipesää ja valtiota vastaan ajamansa kanne ratkaistaisiin siten, että hänen valvomansa, vireillä olevassa kanteessa tarkoitetut saatavat vahvistettaisiin suoritettaviksi konkurssipesän varoista sekä että konkurssipesä ja riitauttaja velvoitettaisiin korvaamaan A:n oikeudenkäyntikulut korkoineen.\n      \n      \n        Konkurssipesän ja B:n vastaukset\n        Konkurssipesä ja B ovat vaatineet kanteen tutkimatta jättämistä, kun B:tä ei ollut haastettu siihen vastaamaan konkurssituomiossa asetetussa määräajassa. B on lisäksi vaatinut oikeudenkäyntikulujensa korvaamista korkoineen.\n      \n      \n        Raastuvanoikeuden päätös 29.8.1991\n        Raastuvanoikeudessa oli yhtiön konkurssin alkaessa ollut vireillä asia, jossa A oli vaatinut työsuhdesaataviaan yhtiöltä. Yhtiön tultua asetetuksi konkurssiin konkurssipesä oli tullut asianosaiseksi oikeudenkäyntiin. A:n valvottua saatavansa konkurssissa ja velallisyhtiön edustajan B:n riitautettua ne raastuvanoikeus oli 9.5.1991 antamassaan konkurssituomiossa osoittanut A:n näyttämään saatavansa toteen eri oikeudenkäynnissä, joka kanneoikeuden menettämisen uhalla oli ollut pantava vireille riitauttajaa ja konkurssipesän hallintoa vastaan kolmen kuukauden kuluessa siitä, kun tuomio saatavan osalta oli saanut lainvoiman. Saatavan vahvistuskanne oli nostettu konkurssipesää vastaan 4.7.1991 ja riitauttajaa vastaan vasta 19.8.1991.\n        Koska kanne riitauttajaa vastaan oli tullut vireille vasta säädetyn määräajan jälkeen, raastuvanoikeus on jättänyt asian tutkimatta ja määrännyt asianosaiset asian laatuun nähden pitämään oikeudenkäyntikulut vahinkonaan.\n      \n      \n        Helsingin hovioikeuden päätös 11.3.1992\n        Hovioikeus, jonka tutkittavaksi A oli saattanut asian, on jättänyt sen raastuvanoikeuden päätöksen varaan.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 8.9.1992. Valituksessaan A on vaatinut hovioikeuden päätöksen kumoamista ja asian palauttamista raastuvanoikeuteen.\n      Konkurssipesä on antanut pyydetyn vastauksen ja vaatinut korvausta vastauskuluistaan korkoineen. B ja valtio eivät ole käyttäneet varattua tilaisuutta vastauksen antamiseen.\n    \n    \n      KORKEIMMAN OIKEUDEN RATKAISU 16.2.1993\n      \n        Perustelut\n        A on Hailift Oy:lle 11.6.1990 tiedoksi toimituttamansa haasteen nojalla raastuvanoikeudessa vaatinut yhtiön velvoittamista suorittamaan hänen nyt kysymyksessä olevat työsuhdesaatavansa ja korvauksen työsuhteen perusteettomasta päättämisestä. Yhtiön tultua 25.9.1990 asetetuksi konkurssiin konkurssipesä on käyttänyt yhtiön puhevaltaa oikeudenkäynnissä. A on myös valvonut kanteella vaatimansa saatavat yhtiön konkurssissa ilmoittaen valvontakirjassa niistä olevan eri oikeudenkäynnin vireillä. Yhtiön edustajana B on riitauttanut valvonnan. Raastuvanoikeus on 9.5.1991 antamassaan konkurssituomiossa todennut A:n saatavat riitaisiksi ja osoittanut tämän tuomion tuolta osalta lainvoimaiseksi tulosta kolmen kuukauden kuluessa riitauttajaa ja konkurssipesän hallintoa vastaan vireille pantavassa oikeudenkäynnissä näyttämään saatavansa toteen. Konkurssituomio on saanut lainvoiman 16.5.1991. A:n saatavien vahvistamista tarkoittava haaste on annettu tiedoksi konkurssipesälle 4.7.1991 ja B:lle 19.8.1991. Yhtiötä ei ole erikseen haastettu vastaamaan riitautetun saatavan vahvistamista koskevaan kanteeseen.\n        A:n saatavan on konkurssissaan riitauttanut velallisyhtiö itse eikä B. Saatavaa koskeva oikeudenkäynti oli jo ennen konkurssin alkamista ollut vireillä yhtiötä vastaan, joka siten oli ollut tietoinen A:n valvomista saatavista. Konkurssipesä oli ryhtynyt asiassa käyttämään vastaajan puhevaltaa. Tämän vuoksi A ei ole ollut kanneoikeutensa säilyttääkseen velvollinen konkurssituomiossa annetun osoituksen mukaisesti enää nostamaan erillistä vahvistuskannetta riitauttajaa ja konkurssipesää vastaan. Asiassa ei ole merkitystä sillä, ettei B:tä ollut haastettu riitautetun saatavan vahvistamisoikeudenkäyntiin, kun kanne saatavan riitauttanutta yhtiötä vastaan jo oli edellä sanotuin tavoin tullut vireille. Raastuvanoikeuden ei siten olisi pitänyt jättää tutkimatta A:n alun perin yhtiöön kohdistamaa kannetta.\n      \n      \n        Päätöslauselma\n        Hovioikeuden ja raastuvanoikeuden päätökset kumotaan. Asia palautetaan ilmoituksesta uudelleen käsiteltäväksi raastuvanoikeudessa, jonka tulee ottaen huomioon palauttamisen syy siinä laillisesti menetellä.\n        Jos ilmoitus tehdään, asianosaisten tulee saapua uuteen käsittelyyn, A:n uhalla, että juttu hänen poissaollessaan voidaan jättää sillensä tai konkurssipesän vaatimuksesta ratkaista, ja konkurssipesän uhalla, että juttu voidaan sen poissaolosta huolimatta ratkaista.\n        Raastuvanoikeuden tulee antaa lausunto myös kaikista jutussa esitetyistä oikeudenkäyntikuluja koskevista vaatimuksista.\n        \n          Ratkaisuun osallistuneet: oikeusneuvokset Jalanko, Nikkarinen, Sevon, Tulokas ja Lehtimaja\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1993-02-16"
  ],
  "judgmentNumber": [
    "21"
  ],
  "date": [
    "1992-11-16"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1993:21"
  ],
  "year": [
    "1993"
  ],
  "description": [
    "http://data.finlex.fi/voc/kko/fin/65a66102",
    "http://data.finlex.fi/voc/kko/swe/eb0f3525",
    "http://data.finlex.fi/voc/kko/fin/5a5dd52e",
    "http://data.finlex.fi/voc/kko/swe/01af7fa6"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}