{
  "@id": "sfecli:kko/1997/20",
  "languageVersion": [
    {
      "@id": "sfecli:kko/1997/20/fin",
      "title_fi": [
        "KKO:1997:20"
      ],
      "abstract_fi": [
        "\n    Käräjäoikeus ei olisi saanut tuomita henkilöautoa rikoksentekovälineenä valtiolle menetetyksi varaamatta vastaajalle tilaisuutta lausua menettämisseuraamuksen edellytyksistä.\n  "
      ],
      "hasFormat": {
        "@id": "sfecli:kko/1997/20/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Helsingin käräjäoikeuden tuomio 21.11.1994\n        Käräjäoikeus, joka virallisen syyttäjän ja asianomistajien syytteestä tuomitsi A:n törkeästä varkaudesta, varkauksista, näpistyksestä, kätkemisrikoksesta, luvattomista käytöistä ja avunannoista luvattomaan käyttöön yhteiseen ehdolliseen vankeusrangaistukseen, lausui, että A oli käyttänyt omistamaansa henkilöautoa lukuisten rikosten tekemiseen ja että auto oli katsottava pääasiallisesti hankituksi rikosten tekemistä varten. Näillä perusteilla käräjäoikeus tuomitsi henkilöauton rikoksentekovälineenä valtiolle menetetyksi.\n        \n          Asian ovat ratkaisseet käräjätuomari Pettinen sekä lautamiehet Lindberg, Snellman-Wihuri ja Sopanen.\n        \n      \n      \n        Helsingin hovioikeuden tuomio 14.5.1996\n        A valitti hovioikeuteen ja vaati käräjäoikeuden tuomion kumoamista menettämisseuraamuksen osalta. Hovioikeus lausui, että poliisi oli 8.10.1993 takavarikoinut A:n henkilöauton. A:lla oli siten ollut tilaisuus lausua takavarikosta ja mahdollisesta auton menettämisestä valtiolle. A oli myös hovioikeudessa esittänyt kantansa auton menettämisestä valtiolle. Koska autoa oli käräjäoikeuden tuomiossa mainituin tavoin käytetty lukuisten rikosten tekemiseen ja auto oli katsottava pääasiallisesti hankituksi rikosten tekemistä varten, eikä menettämisseuraamuksen tuomitsemista ollut pidettävä kohtuuttomana, auto oli tuomittava valtiolle menetetyksi. Näillä perusteilla hovioikeus pysytti käräjäoikeuden tuomion lopputuloksen.\n        \n          Asian ovat ratkaisseet hovioikeuden jäsenet Lakovaara, Vihuri ja asian esitellyt Perttu Virtanen.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 27.8.1996. A on valituksessaan uudistanut hovioikeudessa esittämänsä vaatimuksen, että henkilöautoa ei tuomita valtiolle menetetyksi.\n      Virallinen syyttäjä on ilmoittanut, ettei hän anna vastausta.\n    \n    \n      KORKEIMMAN OIKEUDEN RATKAISU 25.2.1997\n      \n        Perustelut\n        Tuomioistuin voi rikoslain 2 luvun 16 §:n 3 momentin perusteella tuomita rikoksen tekemiseen käytetyn esineen valtiolle menetetyksi, vaikka virallinen syyttäjä ei olisikaan vaatinut esineen menettämistä valtiolle. Lain esitöiden (HE 11/32 s. 1) mukaan menettämisseuraamuksen määrääminen on jätetty tuomioistuimen harkintaan seuraamuksen kohtuuttomuuden arvioimista varten.\n        Vastaajan kuuleminen ennen menettämisseuraamuksen määräämistä on lainkäyttömme perusperiaatteiden mukaista. Menettämisseuraamuksen kohtuuttomuuden arviointi vaatii, että vastaajalle varataan tilaisuus esittää näkökohtansa seuraamuksen määräämisen edellytyksistä.\n        Virallinen syyttäjä ei ole vaatinut A:n henkilöauton tuomitsemista rikoksentekovälineenä valtiolle menetetyksi. Auto on 8.10.1993 määrätty takavarikoitavaksi rikoksen selvittämisen turvaamista varten. Takavarikko on kumottu 7.5.1994 ja auto on palautettu A:lle.\n        Käräjäoikeus ei olisi saanut tuomita autoa valtiolle menetetyksi varaamatta A:lle tilaisuutta ilmaista käsityksensä menettämisseuraamuksen edellytyksistä. Sen vuoksi juttu on tältä osin palautettava käräjäoikeuteen.\n      \n      \n        Päätöslauselma\n        Hovioikeuden ja käräjäoikeuden tuomiot kumotaan Ford Escort -merkkisen henkilöauton HOT-523, sittemmin LGG118, valtiolle menetetyksi tuomitsemista koskevalta osalta ja asia palautetaan tältä osin Helsingin käräjäoikeuteen, jonka tulee ilmoituksetta ottaa se uudelleen käsiteltäväkseen ja huomioon ottaen palauttamisen syy siinä laillisesti menetellä.\n        \n          Asian ovat ratkaisseet oikeusneuvokset Portin, Haarmann, Krook, Tulokas ja Hidén. Esittelijä Hannu Kiuru.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1997:20"
  ],
  "description": [
    "http://data.finlex.fi/voc/kko/swe/9aced753",
    "http://data.finlex.fi/voc/kko/fin/bf8afc1f"
  ],
  "judgmentNumber": [
    "20"
  ],
  "date": [
    "1996-12-18"
  ],
  "issued": [
    "1997-02-25"
  ],
  "creator": [
    "http://data.finlex.fi/common/KKO"
  ],
  "year": [
    "1997"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}