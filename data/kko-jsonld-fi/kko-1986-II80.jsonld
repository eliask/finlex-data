{
  "@id": "sfecli:kko/1986/II80",
  "languageVersion": [
    {
      "@id": "sfecli:kko/1986/II80/fin",
      "title_fi": [
        "KKO:1986-II-80"
      ],
      "abstract_fi": [
        "\n    Yhtiön konkurssipesä vaati kanteella usealta vastaajalta yhteisvastuullisesti heidän yhtiön kustannuksella saamansa perusteettoman edun palauttamista. Tässä oikeudenkäynnissä eräät vastaajista esittivät kuittauskelpoisia vastasaatavia.\n    Kun jutussa ei ollut ilmoitettu, missä järjestyksessä vastasaatavia oli käytettävä kuittaukseen, kuittaukseen oli ensin käytettävä sitä vastasaatavaa, joka koron puolesta oli konkurssipesälle epäedullisin.\n    Kun kuittauskelpoisia vastasaatavia esittäneiden vastaajien keskinäistä vastuuta konkurssipesän saatavasta ei ollut selvitetty ja heidän vastasaataviensa yhteismäärä ylitti pääsaatavan määrän, kukin heistä sai käyttää kuittaukseen pääluvun mukaisen osuuden pääsaatavasta.\n  "
      ],
      "hasFormat": {
        "@id": "sfecli:kko/1986/II80/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Helsingin raastuvanoikeudessa\n        Vesijohtoliike X Oy:n konkurssipesä on Asunto Oy Isonmastontie 6:ta ja sen myötäpuolia vastaan ajamassaan kanteessa lausunut, että A, D, B ja C olivat käyttöönsä perustaneet ja rakentaneet Asunto Oy Isonmastontie 6:n. Vuosina 1976-1981 oli asunto-osakeyhtiön rakennuskustannuksista 74.787,97 markkaa maksettu sittemmin 19.2.1982 konkurssiin asetetun vesijohtoliikkeen varoista. Sen vuoksi ja koska asunto-osakeyhtiö ja sen myötäpuolet olivat näin saaneet sanotun suuruisen perusteettoman edun vesijohtoliikkeen kustannuksella, konkurssipesä on vaatinut, että asunto-osakeyhtiö ja sen myötäpuolet velvoitettaisiin yhteisvastuullisesti suorittamaan konkurssipesälle sanotut 74.787,97 markkaa 5 prosentin korkoineen haastepäivästä sekä korvaamaan konkurssipesän oikeudenkäyntikulut.\n      \n      \n        Vastineet ja vaatimukset\n        Asunto-osakeyhtiö ja sen myötäpuolet ovat myöntäneet, että asunto-osakeyhtiön rakennuskustannuksista 44.242,22 markkaa oli maksettu vesijohtoliikkeen varoista, mutta kiistäneet kanteen tuon määrän ylittävältä osalta sekä vaatineet konkurssipesän heiltä olevan saatan kuittaamista heidän vastasaatavillaan vesijohtoliikkeeltä, nimittäin\n        asunto-osakeyhtiö saatavalla, joka oli syntynyt vesijohtoliikkeelle 17.10.1979 tapahtuneella 30.000 markan suorituksella, jota ei ollut huomioitu asunto-osakeyhtiön velan lyhennyksenä,\n        A 360.000 markan määräisillä palkkasaatavilla vuosilta 1976 - 1980 sekä saatavilla, jotka olivat syntyneet, kun hänen omistamansa, vesijohtoliikkeen eräiden velkojen vakuudeksi ennen yhtiön konkurssin alkua kiinnitetyn ja pantatun Kuhmoisissa sijaitsevan Veikari nimisen tilan RN:o 24:38 7.41983 toimitetussa pakkohuutokaupassa kertyneitä varoja oli käytetty vesijohtoliikkeen velkojen maksamiseen seuraavasti\n        - Suomen Yhdyspankki Oy:n saatava pääomaa 79.054,85 markkaa, korkoa 8.701,52 markkaa ja provisiota 521,90 markkaa,\n        - Suomen Yhdyspankki Oy:n saatava pääomaa 16.000 markkaa, korkoa 1.357,33 markkaa, provisiota 53,33 markkaa ja lainhakukuluja 850 markkaa,\n        - Metsäliiton myyntikonttorit Oy:n saatava pääomaa 24.410,65 markkaa ja korkoa 3.989,35 sekä\n        - Oy Hydor Ab:n saatava pääomaa 4.182,42 markkaa ja korkoa 1.494,50 markkaa,\n        D saatavalla, joka oli syntynyt, kun hän oli vesijohtoliikkeen velasta 24.1.1981 antamansa takaussitoumuksen perusteella suorittanut eräälle vesijohtoliikkeen velkojalle 29.5.1981 100.000 markkaa sekä muuna ajankohtana 25.000 markkaa, sekä saatavalla, joka oli syntynyt kun hänen omistamiensa, vesijohtoliikkeen velkojen vakuudeksi pantattujen Asunto Oy Kiviportintie 8 nimisen yhtiön osakkeiden kauppahinnasta 6.5.1982 toimitetussa pakkohuutokaupassa oli käytetty 70.000 markkaa vesijohtoliikkeen velkojen maksamiseen,\n        B saatavalla, joka oli syntynyt hänen suoritettuaan 26.2.1982 eräälle vesijohtoliikkeen velkojalle 21.4.1981 vesijohtoliikkeen velasta aikaisemmin antamansa takaussitoumuksen sijaan tunnustamansa velkakirjan perusteella 100.000 markkaa, sekä saatavalla, joka oli syntynyt hänen suoritettuaan 31.12.1979 ja 12.2.1980 vesijohtoliikkeen puolesta eräälle sen velkojalle yhteensä 27.000 markkaa,\n        C saatavalla, joka oli syntynyt hänen suoritettuaan eräiden vesijohtoliikkeen velkojen vakuudeksi ennen yhtiön konkurssin alkua antamiensa, asunto-osakeyhtiön osaketta n:o 4 koskevien panttaussitoumusten perusteella eräille vesijohtoliikkeen velkojille 28.9.1982 77.155,05 markkaa ja 2.2.1983 53.715,27 markkaa.\n      \n      \n        Raastuvanoikeuden päätös 19.3.1984\n        Raastuvanoikeus on esitetyn selvityksen perusteella arvioinut, että asunto-osakeyhtiön rakennuskustannuksista oli vesijohtoliikkeen varoista perusteettomasti maksettu 70.000 markkaa ja että asunto-osakeyhtiö ja sen myötäpuolet olivat siten saaneet tuon määräisen perusteettoman edun vesijohtoliikkeen kustannuksella. Sen vuoksi ja katsoen, että asunto-osakeyhtiöllä ja sen myötäpuolilla ei ollut kuittauskelpoisia vastasaatavia vesijohtoliikkeeltä, raastuvanoikeus on, hyläten asunto-osakeyhtiön ja sen myötäpuolten, kuittausvaatimukset, velvoittanut asunto-osakeyhtiön ja sen myötäpuolet yhteisvastuullisesti suorittamaan konkurssipesälle sanotut 70.000 markkaa 5 prosentin korkoineen 14.11.1983 lukien ja korvaamaan konkurssipesän oikeudenkäyntikulut 4.000 markalla.\n      \n      \n        Helsingin hovioikeuden tuomio 3.7.1985\n        Hovioikeus, jonka tutkittavaksi asunto-osakeyhtiö ja sen myötäpuolet olivat saattaneet jutun ja jossa B on raastuvanoikeudessa vaatimansa lisäksi vaatinut konkurssipesän saatavan kuittaamista vastasaatavallaan, joka oli syntynyt hänen lainatessaan 29.8.1978 vesijohtoliikkeelle 10.000 markkaa, on arvioinut, että asunto-osakeyhtiön ja sen myötäpuolten raastuvanoikeuden päätöksessä mainitulla tavalla saaman perusteettoman edun määrä oli 60.000 markkaa sekä ettei asunto-osakeyhtiöllä ja sen myötäpuolilla ollut kuittausoikeutta, koska kuitattaviksi esitetyt saatavat eivät olleet vastakkaisia edunpalautusvaateen kanssa. Sen vuoksi hovioikeus on, hyläten kuittausvaatimukset, alentanut asunto-osakeyhtiön ja sen myötäpuolten konkurssipesälle maksettavaksi tuomitun määrän 60.000 markkaan.\n      \n    \n    \n      MENETTELY JA VAATIMUKSET KORKEIMMASSA OIKEUDESSA\n      Asunto-osakeyhtiö ja sen myötäpuolet ovat kukin pyytäneet valituslupaa ja vaatineet ensisijaisesti hovioikeuden tuomion kumoamista ja konkurssipesän kanteen hylkäämistä sekä toissijaisesti hakijoiden maksettavaksi mahdollisesti tulevan edunpalautuksen kuittaamista vesijohtoliikkeeltä olevilla, edellä mainituilla vastasaatavillaan. Lisäksi asunto-osakeyhtiö ja sen myötäpuolet ovat vaatineet konkurssipesän velvoittamista korvaamaan hakijoiden oikeudenkäyntikulut jutussa 30.000 markalla 16 prosentin korkoineen. Asunto-osakeyhtiölle ja sen myötäpuolille on myönnetty valituslupa 14.11.1985.\n      Konkurssipesä on antanut siltä hakemusten johdosta pyydetyn vastauksen, jossa se on vaatinut valituksen hylkäämistä ja oikeudenkäyntikulujensa korvaamista.\n    \n    \n      KORKEIMMAN OIKEUDEN RATKAISU\n      \n        Perustelut\n        Asunto-osakeyhtiö ja sen myötäpuolet ovat vaatineet konkurssipesän saatavan kuittaamista omilla vastasaatavillaan. Konkurssipesän saatavan määränä on hovioikeuden toteamin tavoin pidettävä 60.000 markkaa.\n        Saatavien vastakkaisuuden kannalta ratkaiseva ajankohta on vesijohtoliikkeen konkurssin alkaminen eli vastasaatavien perusteen on täytynyt olla olemassa 19.2.1982.\n        Konkurssipesä on kiistänyt vastasaatavat. konkurssisäännön 33 §:n 1 momentista ilmenevän periaatteen mukaisesti väitetyt vastasaatavat voidaan hyväksyä käytettäväksi kuittaukseen vain, jos niistä on esitetty sellainen selvitys, että ne olisi voitu menestyksellisesti valvoa konkurssissa. Tällaisia saatavia on jutussa esitetyn selvityksen mukaan A:lla, D:llä ja B:llä.\n        Siltä osin kuin nämä vastaajat ovat esittäneet useampia kuittauskelpoisia vastasaatavia ilmoittamatta, missä järjestyksessä niitä on käytettävä kuittaukseen, on päävelkojan edun mukaista käyttää kuittaukseen ensin sitä vastasaatavaa, joka koron puolesta on konkurssipesälle epäedullisin. Kun vastasaataville ei ole vaadittu korkoa, tällä on merkitystä vain harkittaessa, miten A:n ilmoittamat saatavat käytetään kuittaukseen, koska hänen kuittauskelpoiset saatavansa käsittävät pääoman ohella korkoa ja osittain muitakin oheissuorituksia.\n        Kun vastasaatavia on kolmella vastaajalla, on tasapuolisin ratkaisu hyväksyä kunkin vastasaatavista kuittaukseen niin suuri osa kuin he keskenään ovat vastuussa konkurssipesän saatavasta. Kun muuta ei ilmene, on heidän keskinäisen vastuunsa pääsaatavasta katsottava olevan pääluvun mukainen. Siten kukin heistä on oikeutettu kuittaamaan pääsaatavaa kolmasosan sen määrästä eli 20.000 markkaa.\n        Hyväksyttävissä olevat kuittausvaatimukset on esitetty tässä oikeudenkäynnissä raastuvanoikeudessa 14.11.1983, joka on siten katsottava kuittauksen ajankohdaksi.\n        Kuittauksessa käytettäviksi vastasaataviksi on edellä esitetyn perusteella hyväksyttävä\n        - A:n osalta Oy Hydor Ab:lle 26.2.1979 annetun panttauksen perusteella suoritetun pääoma 4.184,42 markkaa ja korko 1.494,50 markkaa sekä tämän jälkeen Suomen Yhdyspankki Oy:lle 7.2.1979 annetun yleispanttauksen perusteella suoritetut korko 1.357,33 markkaa, provisio 53,33 markkaa, lainhakukulut 850 markkaa sekä pääomasta 12.060,42 markkaa eli niin paljon, että kuitattavaksi yhteismääräksi tulee 20.000 markkaa,\n        - D:n osalta 24.1.1981 annetun takaussitoumuksen perusteella 29.5.1981 suoritetusta pääomasta 100.000 markasta 20.000 markkaa ja\n        - B:n osalta 24.1.1981 annettuun takaussitoumukseen perustuvan 21.4.1981 annetun velkakirjan perusteella 26.7.1982 suoritetusta pääomasta 100.000 markasta 20.000 markkaa.\n        Muista A:n, D:n ja B:n väittämistä vastasaatavista ei ole tarpeellista lausua tämän jutun yhteydessä.\n      \n      \n        Tuomiolauselma\n        Hovioikeuden tuomiota muutetaan siten, että asunto-osakeyhtiön, A:n, D:n, B:n ja C:n yhteisvastuullisesti konkurssipesälle maksettava 60.000 markkaa kuitataan suoritetuksi A:n, D:n ja B:n perusteluissa mainituilla vastasaatavilla. Asunto-osakeyhtiö ja C:n kuittausvaatimukset hylätään. Lausunnon antaminen muista edellä tarkoitetuista A:n, D:n ja B:n esittämistä vastasaatavista raukeaa. Kuittauksen perusteella konkurssipesän saatava on tullut kokonaan suoritetuksi.\n        Asian näin päättyessä asunto-osakeyhtiö ja sen myötäpuolet vapautetaan suorittamasta raastuvanoikeuden tuomitsemaa oikeudenkäyntikulujen korvausta eikä asianosaisille tuomita korvausta oikeudenkäyntikuluista täällä.\n        \n          Ratkaisuun osallistuneet: oikeusneuvokset Saarni-Rytkölä, Heinonen, Nybergh, Hiltunen ja Ketola\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-07-17"
  ],
  "judgmentNumber": [
    "II80"
  ],
  "date": [
    "1986-02-13"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II80"
  ],
  "year": [
    "1986"
  ],
  "description": [
    "http://data.finlex.fi/voc/kko/swe/75c8bf7d",
    "http://data.finlex.fi/voc/kko/fin/1f25e6d7",
    "http://data.finlex.fi/voc/kko/swe/1a7862a7"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}