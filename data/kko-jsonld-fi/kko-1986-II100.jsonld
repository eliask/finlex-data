{
  "@id": "sfecli:kko/1986/II100",
  "languageVersion": [
    {
      "@id": "sfecli:kko/1986/II100/fin",
      "title_fi": [
        "KKO:1986-II-100"
      ],
      "abstract_fi": [
        "\n    Vahtivapaalla konepäälliköllä oli häntä irtisanottaessa ja hänen lopettaessaan työnteon käyttämättä vastikevapaata. Lisäksi hänellä oli käyttämättä vuosilomapäiviä, jotka oli rahassa korvattu. Irtisanomisajan palkasta vähennettiin vuosilomapäivien osuus, ei sen sijaan vastikevapaata vastaavaa osuutta.\n    Ks. KKO:1985-II-73\n  "
      ],
      "hasFormat": {
        "@id": "sfecli:kko/1986/II100/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Hangon raastuvanoikeuden päätös 4.4.1984\n        Raastuvanoikeus on Pekka Vuoriston Oy Hangö Ship-Owners Ab:tä vastaan ajamasta kanteesta lausunut selvitetyksi, että Vuoristo oli ollut merimieslain 1 §:n mukaisessa työsopimussuhteessa yhtiöön työskennellen vahtivapaana konepäällikkönä yhtiön omistamalla m/s Mirrabooka -aluksella ja että yhtiö oli 14.10.1982 irtisanonut työsuhteen. Vuoriston jäätyä 21.10.1982 vuosi- ja vastikelomalle siten, että hänellä oli vuosilomaa 22 päivää ja vastikelomaa 61 päivää, yhtiö oli jättänyt maksamatta palkan 45 päivän pituiselta irtisanomisajalta katsoen, että toisaalta irtisanomisaika sekä toisaalta vuosiloma ja vastikevapaa voivat kulua samanaikaisesti.\n        Raastuvanoikeudelle oli selvitetty, että vahtivapaan konepäällikön kohdalta vapaapäiväjärjestelmä oli sovittu työehtosopimuksin, joka vastasi sisällöltään merityöaikalain vastikejärjestelmää. Kun vastikevapaa perustui työhön, jota jouduttiin aluksessa oltaessa suorittamaan yli säännöllisen viikottaisen työajan, myöhemmässä vaiheessa saadut vapaapäivät eli vastikkeet olivat korvausta ylityöstä. Tämän vuoksi ja kun Vuoriston irtisanomisaika ja niin sanottu vastikevapaa oli sijoitettu kulumaan samanaikaisesti, hän oli menettänyt irtisanomisajan palkkansa ja joutunut siten eriarvoiseen asemaan sellaiseen henkilöön verrattuna, joka oli ollut irtisanomisajan työssä ja saanut asianmukaiset korvaukset aikaisemmin tai sai ne työsuhteen päätyttyä\n        Kun vuosiloman tarkoituksena oli varata työntekijälle aika lepoon ja virkistäytymiseen, niin irtisanomisajan tarkoituksena oli taas varata hänelle riittävä aika uuden työpaikan hankkimiseen. Näillä perusteilla raastuvanoikeus on katsonut, etteivät irtisanomisaika ja vastikevapaa eivätkä irtisanomisaika ja vuosiloma voineet kulua samanaikaisesti.\n        Sen vuoksi raastuvanoikeus on velvoittanut yhtiön suorittamaan Vuoristolle 21.10.1982 alkaen laskettavilta 39 päivältä irtisanomisajan palkkana hänen kuukausiansionsa mukaan lasketut 12.058,80 markkaa ja luontaisetukorvauksena 54 markkaa päivältä eli yhteensä 2.106 markkaa sekä odotusajan palkkana kuudelta päivältä 1.855 markkaa, kaikki määrät 5 prosentin korkoineen haasteen tiedoksi antamisesta 11.10.1983 lukien.\n      \n      \n        Helsingin hovioikeuden tuomio 25.9.1985\n        Hovioikeus, jonka tutkittavaksi yhtiö oli saattanut jutun, on katsonut, että Vuoriston työsuhde oli päättynyt 21.10.1982 ja että yhtiö oli suorittanut hänelle vuosilomapalkkaa vastaavan lomakorvauksen. Vuoriston irtisanomisaika ei siten ollut voinut sijoittua vuosiloman aikaan. Näillä ja muutoin raastuvanoikeuden mainitsemilla perusteilla hovioikeus on pysyttänyt raastuvanoikeuden päätöksen ja velvoittanut yhtiön korvaamaan Vuoriston oikeudenkäyntikulut hovioikeudessa 700 markalla.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Oy Hangö Ship-Owners Ab:n konkurssipesä on vaatinut kanteen hylkäämistä. Lisäksi konkurssipesä on vaatinut, että Vuoristo velvoitettaisiin palauttamaan sille yhtiön maksettavaksi tuomitut korvaukset korkoineen.\n      Valituslupa on myönnetty 7.1.1986. Vuoristo on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Vuoristo on irtisanottu 14.10.1982 irtisanomisajan ollessa 45 päivää. Vuoriston oltua irtisanomisensa tapahduttua täysin palkkaeduin työssä vielä kuusi päivää hän on 21.10.1982 jäänyt vuosi- ja vastikelomalle. Vastikeloman osuutta ei Korkeimman oikeuden tuomiosta 9.5.1985 (1985 II 73) ilmenevän periaatteen mukaan voida vähentää Vuoristolle kuuluvasta palkasta. Sen sijaan Vuoristolle häntä irtisanottaessa ollut oikeus 22 päivän vuosilomaan on tullut erikseen rahassa korvatuksi. Näin ollen mainitut 22 päivää on otettava irtisanomisajan palkkaa vähentävänä tekijänä huomioon vähentämällä ne rahassa korvattavasta irtisanomisajasta.\n      \n      \n        Tuomiolauselma\n        Hovioikeuden tuomiota muutetaan siten, että Oy Hangö Ship-Owners Ab:n konkurssipesän maksuvelvollisuus Vuoristolle alennetaan irtisanomisajan palkan ja luontaisetukorvauksen osalta vastaamaan 17 päivän irtisanomisajan palkkaa mainittuine korvauksineen. Konkurssipesän maksuvelvollisuudeksi jää siten raastuvanoikeuden mainitseman 1.855 markan odotusajan palkan ohella irtisanomisajan palkkana 5.256 markkaa 40 penniä ja luontaisetukorvauksena 918 markkaa, kaikki erät raastuvanoikeuden päätöksessä mainittuine korkoineen. Oikeudenkäyntikulujen osalta hovioikeuden tuomio jää pysyväksi.\n        Konkurssipesän vaatimuksen Vuoriston velvoittamisesta suorittamaan sille takaisin korvauksia hovioikeuden tuomion vastaisilta osin Korkein oikeus jättää ulosottolain 3 luvun 14 §:n nojalla tuomioistuimen toimivaltaan kuulumattomana tutkimatta\n        Vuoristo velvoitetaan suorittamaan konkurssipesälle korvaukseksi sillä täällä olleista oikeudenkäyntikuluista 1.000 markkaa 16 prosentin korkoineen tämän tuomion antamispäivästä lukien.\n        \n          Ratkaisuun osallistuneet: oikeusneuvokset Saarni-Rytkölä, Nybergh, Hiltunen, Ketola ja Kilpeläinen\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II100"
  ],
  "judgmentNumber": [
    "II100"
  ],
  "date": [
    "1986-03-18"
  ],
  "issued": [
    "1986-09-04"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}