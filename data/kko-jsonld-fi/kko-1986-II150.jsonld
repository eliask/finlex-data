{
  "@id": "sfecli:kko/1986/II150",
  "languageVersion": [
    {
      "@id": "sfecli:kko/1986/II150/fin",
      "title_fi": [
        "KKO:1986-II-150"
      ],
      "abstract_fi": [
        "\n    Henkivakuutuskirjaan oli edunsaajaksi merkitty omaiset. Avioliiton purkauduttua vakuutuksenottaja A piti edelleen entistä vaimoaan B:tä vakuutuksen edunsaajana. Näin ollen jutussa ei ollut kysymys vakuutussopimuslain 103 §:n soveltamisesta. Kun edunsaajan osalta oli avioeron johdosta tapahtunut olennainen muutos, vakuutusyhtiön olisi pitänyt, ennenkuin se suoritti vakuutussumman A:n lähimmille perillisille, vaatia lisäselvitystä siitä, vastasiko sanottu muutos A:n tahtoa. Kun yhtiö oli laiminlyönyt selonottovelvollisuutensa velvoitettiin se maksamaan vakuutussumma B:lle.\n  "
      ],
      "hasFormat": {
        "@id": "sfecli:kko/1986/II150/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Helsingin raastuvanoikeudessa\n        B on Helsingistä olleen A:n kuolinpesän selvittäjälle ja pesän osakkaille tiedoksi annetun haasteen nojalla ja kannetta kehittäessään raastuvanoikeudessa kertonut seuraavaa. B:n entisellä miehellä 30.4.1981 kuolleella A:lla oli ollut henkivakuutus 15.8.1966 lähtien Keskinäisessä Henkivakuutusyhtiössä Pohjassa ja toinen henkivakuutus 12.3.1966 lähtien Keskinäisessä Henkivakuutusyhtiössä Suomi-Salamassa. Vakuutuksissa oli edunsaajiksi merkitty vakuutetun omaiset. A:n ja B:n avioliitto oli solmittu 12.2.1967 ja purettu 11.12.1978. A oli 12.10.1979 tehnyt testamentin, jossa hän oli muun ohella määrännyt B:n vakuutustensa edunsaajaksi.\n        Vakuutusten perusteella vakuutusyhtiöt olivat maksaneet vakuutusmäärät siten, että Keskinäinen Henkivakuutusyhtiö Pohja oli 13.8.1981 suorittanut A:n kuolinpesälle 22.613 markkaa ja Keskinäinen Henkivakuutusyhtiö Suomi-Salama 17.8.1981 kolmelle pesän osakkaalle 35.900 markkaa, minkä määrän pesänselvittäjä oli näiden asiamiehenä ottanut vastaan.\n        B, joka avioliiton aikana oli ollut A:n lähin omainen, oli avioeron jälkeenkin ollut tämän ainoa todella läheinen henkilö pitäen huolta hänestä ja hänen asioistaan hänen kuolemaansa saakka. Sen vuoksi ja ottaen erityisesti huomioon A:n testamenttimääräyksen B on katsonut, että hänellä yksin oli vakuutusten edunsaajamääräyksen nojalla oikeus saada henkivakuutusten vakuutusmäärät itselleen, ja vaatinut oikeutensa vahvistamista puheena oleviin vakuutusmääriin.\n        Keskinäiselle Henkivakuutusyhtiö Pohjalle 1.11.1982 ja Keskinäiselle Henkivakuutusyhtiö Suomi-Salamalle 4.11.1982 tiedoksi annettujen haasteiden nojalla B on raastuvanoikeudessa edellä selostetuin perustein vaatinut oikeutensa vahvistamista vakuutusmääriin myös vakuutusyhtiöihin nähden sekä yhtiöiden velvoittamista suorittamaan hänelle, edellisen yhtiön 22.613 ja viimeksi mainitun yhtiön 35.900 markkaa.\n      \n      \n        Raastuvanoikeuden päätös 24.1.1983\n        Samalla kun lausunnon antaminen siltä osin kuin kanteesta pesänselvittäjää vastaan henkilökohtaisesti oli luovuttu, raukesi, raastuvanoikeus, jossa kaikki vastaajat ovat vastustaneet heihin kohdistettuja kanteita ja vaatineet korvausta oikeudenkäyntikuluistaan, on katsonut selvitetyksi, että B oli valvonut kanteessa mainitun testamentin, joka oli lainvoimainen. B:n määräämisestä edunsaajaksi ei A ollut vakuutusyhtiöille kuitenkaan tehnyt mitään ilmoitusta. Kuolinpesä oli 22.5.1981 B:n pyynnöstä luovutettu pesänselvittäjän hallintoon.\n        Pesänselvittäjä oli 15.3.1982 tallettanut kanteessa mainitut vakuutusmäärät, yhteensä 58.513 markkaa liikepankkiin 24 kuukauden määräaikaistilille kolmen pesän osakkaan nimellä. A:n kuollessa hänen perintökaaren 2 luvun 3 §:n mukaisia sukulaisiaan olivat edellä tarkoitetut kolme pesän osakasta.\n        A:n ja B:n välillä oli huolimatta siitä, että heidät oli tuomittu avioeroon, edelleen vallinnut erityinen ystävyyssuhde. He olivat siten asuneet samassa rappukäytävässä sijainneissa asunnoissa ja huolehtineet toistensa käytännöllisistä asioista. Lähimmäksi omaisekseen A oli avioeron jälkeenkin ilmoittanut B:n. Hän oli lisäksi sivulliselle henkilölle ilmaissut tahtonsa, että B tulisi hänen kuolemansa jälkeen saamaan vakuutussummat.\n        Kun A oli määrännyt edunsaajakseen omaisensa, vakuutussummat eivät vakuutussopimuslain 104 §:n nojalla kuulu hänen kuolinpesäänsä. Näin ollen A ei ole voinut testamentilla tehokkaasti määrätä edunsaajasta. Hän ei ole myöskään, kuten vakuutussopimuslain 103 §:ssä määrätään, kirjallisesti vakuutusyhtiölle ilmoittanut tahtovansa, että vakuutussummat tulisi maksaa hänen entiselle vaimolleen eli B:lle. Vakuutussopimuslain 105 §:n tarkoituksena on ainoastaan antaa ohjeet siitä, kenelle omaiskäsitteen piiriin kuuluvista henkilöistä vakuutussumma kuuluu epäselvissä ja tulkinnallisissa tilanteissa. Kun B:tä ei voida pitää omaisena, eikä A ollut menetellyt lain säätämällä tavalla, vaikkakin asianhaaroista muutoin oli hänen tahtonsa käynyt selville, raastuvanoikeus on hylännyt kanteen.\n        Koska asia oli ollut epätietoinen, raastuvanoikeus on oikeudenkäymiskaaren 21 luvun 3 §:n nojalla määrännyt, että pesän osakkaat ja pesänselvittäjä saivat pitää oikeudenkäyntikulunsa omana vahinkonaan.\n      \n      \n        Helsingin hovioikeuden tuomio 22.5.1985\n        B:n toistettua kanteensa ja pesän osakkaiden sekä pesänselvittäjän vaadittua, että B velvoitettaisiin suorittamaan heille yhteisesti korvaukseksi raastuvanoikeudessa olleista kuluista 9.995 markkaa sekä korvaamaan heidän kulunsa hovioikeudessa, hovioikeus on lausunut seuraavaa:\n        A:n tahdon mukaan B:n tuli olla kanteessa tarkoitettujen henkivakuutusten edunsaaja. Koska vakuutussopimuslain 105 §:n säännökset koskien vakuutuksen edunsaajaa ja tämän oikeutta suoritettavaan vakuutusmäärään ilmaisivat ainoastaan tulkintaohjeita eivätkä olleet sitovia määräyksiä ja kun sanotun 105 §:n 5 kohtaa tulkittaessa vakuutuksenottajan tahto oli ratkaiseva, B:tä oli A:n tahdon mukaan pidettävä puheena olevien henkivakuutusten edunsaajana.\n        Suorittamalla vakuutusmäärät muille kuin B:lle Keskinäinen Henkivakuutusyhtiö Pohja ja Keskinäinen Henkivakuutusyhtiö Suomi-Salama eivät ole vapautuneet velvollisuudesta suorittaa vakuutusmäärät B:lle.\n        Sen vuoksi hovioikeus on kumonnut raastuvanoikeuden päätöksen ja vahvistanut B:n oikeuden saada A:n Keskinäiseltä Henkivakuutusyhtiöltä Pohjalta ottaman henkivakuutuksen mukainen vakuutuskorvaus ja A:n Keskinäiseltä Henkivakuutusyhtiöltä Suomi-Salamalta ottaman henkivakuutuksen mukainen vakuutuskorvaus sekä velvoittanut Keskinäisen Henkivakuutusyhtiön Pohjan ja Keskinäisen Henkivakuutusyhtiön Suomi-Salaman suorittamaan B:lle, edellisen yhtiön 22.613 ja Keskinäisen Henkivakuutusyhtiön Suomi-Salaman 35.900 markkaa.\n        Asian laatuun nähden pesän osakkaat ja pesänselvittäjä saivat pitää kulunsa asiassa omana vahinkonaan.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMET\n      Keskinäinen Henkivakuutusyhtiö Tapiola, johon Keskinäinen Henkivakuutusyhtiö Pohja on sulautunut, ja Keskinäinen Henkivakuutusyhtiö Suomi-Salama, kumpikin erikseen, sekä pesän osakkaat ja pesänselvittäjä yhteisesti ovat pyytäneet valituslupaa sekä vaatineet hovioikeuden tuomion kumoamista ja raastuvanoikeuden päätöksen vahvistamista sekä B:n velvoittamista korvaamaan heidän oikeudenkäyntikulunsa. Valituslupa on myönnetty 18.10.1985. B on antanut pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        A:n ja B:n avioliiton ajan B on ollut henkivakuutuksissa tarkoitettu edunsaaja. Avioliiton purkauduttua A on melko pian sen jälkeen tekemällään testamentilla osoittanut, ettei hän halunnut muutosta henkivakuutuksiensa edunsaajaan, jona A jatkuvasti piti B:tä. Näin ollen jutussa ei ole kysymys vakuutussopimuslain 103 §:n soveltamisesta. Vakuutusyhtiöt ovat niille annetusta selvityksestä voineet havaita, että vakuutusten edunsaajan osalta oli tapahtunut olennainen muutos. Yhtiöiden olisi ennen vakuutussummien suorittamista pitänyt vaatia lisäselvitystä sen toteamiseksi, vastasiko sanottu muutos vakuutuksenottajan tahtoa. Kun yhtiöt ovat kanteessa kerrotuin tavoin 13.8. ja 17.8.1981 suorittaneet kysymyksessä olevat vakuutusmäärät ja perunkirjoitus A:n jälkeen oli toimitettu 28.7.1981, mitä ennen B oli valvonut A:n testamentin ja pesään oli määrätty pesänselvittäjä, olisi selvitys siitä, että A avioeron jälkeenkin piti B:tä vakuutustensa edunsaajana, ollut helposti saatavissa. Koska yhtiöt ovat laiminlyöneet tämän selonottovelvollisuutensa, ne eivät ole vapautuneet vakuutusmäärien suorittamisesta B:lle.\n      \n      \n        Tuomiolauselma\n        Hovioikeuden tuomion lopputulosta ei muuteta. Asian laadun vuoksi B saa pitää vastauskulut vahinkonaan.\n      \n      \n        Ratkaisuun osallistuneet: oikeusneuvokset Saarni-Rytkölä, Heinonen, Ådahl, Nybergh ja Hiltunen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-11-25"
  ],
  "judgmentNumber": [
    "II150"
  ],
  "date": [
    "1986-01-07"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II150"
  ],
  "year": [
    "1986"
  ],
  "description": [
    "http://data.finlex.fi/voc/kko/swe/4c5aef38",
    "http://data.finlex.fi/voc/kko/fin/4675c736"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}