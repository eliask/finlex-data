{
  "@id": "sfecli:kko/1986/II154",
  "languageVersion": [
    {
      "@id": "sfecli:kko/1986/II154/fin",
      "title_fi": [
        "KKO:1986-II-154"
      ],
      "abstract_fi": [
        "\n    A ja B olivat yhdessä menneet omavelkaiseen takaukseen A:n aviopuolison C:n velasta. A oli maksanut velan. Pankki oli merkinnyt maksajiksi A:n ja C:n. A ja C elivät yhteistaloudessa. Koska A ei ollut näyttänyt, että maksu oli tapahtunut hänen takaussitoumuksensa perusteella hänen omilla varoillaan tai varoilla, joista hän oli vastuussa, hänen takautumiskanteensa B:tä kohtaan hylättiin.\n    Vrt. KKO:1937-II-32\n  "
      ],
      "hasFormat": {
        "@id": "sfecli:kko/1986/II154/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Helsingin raastuvanoikeuden päätös 3.2.1984\n        Raastuvanoikeus on A:n kanteesta päätöksessään katsonut selvitetyksi, että A ja B olivat 17.1.1975 sitoutuneet omavelkaiseen takaukseen A:n puolison C:n Helsingin Osakepankille olleen 20.000 markan määräisen velan korkoineen ja sakkokorkoineen maksamisesta. A oli 5.4.1983 maksanut takauksen perusteella pankille maksamatta ollutta pääomaa 18.000 markkaa ja korkoja ja sakkokorkoja 10.721,85 markkaa.\n        Raastuvanoikeus, joka on hylännyt kanteen siltä osin kuin A oli maksanut vanhentuneita korkosaatavia, on velvoittanut B:n heti kuitin saadessaan maksamaan A:lle pääomasta 9.000 ja korosta 1.355,90 markkaa eli yhteensä 10.355 markkaa 90 penniä 16 prosentin korkoineen kuukauden kuluttua lainhakuvaatimuksen tiedoksiantamisesta eli 15.7.1983 lukien. Raastuvanoikeus on lisäksi, kumoten lainhakumenettelyssä A:lle asetetun B:n oikeudenkäyntikulujen korvausvelvollisuuden, velvoittanut B:n suorittamaan A:lle oikeudenkäyntikulujen korvauksena lainhakumenettelyssä ja tässä oikeudenkäynnissä yhteensä 3.000 markkaa.\n      \n      \n        Helsingin hovioikeuden tuomio 8.1.1986\n        Hovioikeus, jonka tutkittavaksi muun muassa B oli saattanut jutun, on katsonut, ettei ollut syytä muuttaa raastuvanoikeuden päätöstä.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      B on pyytänyt valituslupaa ja vaatinut kanteen hylkäämistä sekä A:n velvoittamista korvaamaan hänen oikeudenkäyntikulunsa jutussa. Valituslupa on myönnetty 7.5.1986. A on antanut häneltä pyydetyn vastauksen ja pyytänyt vastauskulujensa korvaamista 16 prosentin korkoineen tuomion antopäivästä lukien.\n    \n    \n      KORKEIMMAN OIKEUDEN RATKAISU\n      \n        Perustelut\n        A ja B ovat yhdessä menneet omavelkaiseen takaukseen raastuvanoikeuden päätöksessä mainitusta A:n  aviopuolison C:n velasta Helsingin Osakepankille.\n        A on 5.4.1983 pikamääräyksenä lähettänyt Sammatin Säästöpankista Helsingin Osakepankin Hakaniemen konttoriin rahat mainitun lainan maksamatta olleen pääoman sekä korkojen ja sakkokorkojen maksuksi. Samalla pikamääräyksellä on lähetetty rahat myös A:n oman vekselin maksuun. Pikamääräykseen maksajaksi on merkitty A ja lisätietoihin \"lainat, C\". Saajan pankissa velkakirjalainan maksajiksi on merkitty \"A, C\". Esitetyn selvityksen mukaan A ja C elävät yhteistaloudessa. Asiakirjoihin liitetyistä pankkien tositejäljennöksistä ei ilmene, kenen tililtä lainan maksuun tarvittu rahamäärä on mahdollisesti nostettu. B on vastatessaan kanteeseen väittänyt, että C:n kysymyksessä olevan lainan takaisinmaksu on tapahtunut päävelan suorituksena eikä A:n takaussitoumuksen perusteella. A:n jutussa esittämä selvitys ei riitä osoittamaan, että hänen 5.4.1983 suorittamansa C:n velan maksu oli tapahtunut takaussitoumuksen perusteella A:n omilla varoilla tai varoilla, joista hän oli vastuussa. Tämän vuoksi A:lla ei ole mainitun maksun perusteella takautumisoikeutta B:tä kohtaan.\n        Oikeudenkäymiskaaren 21 luvun 4 §:n 1 momentin ensimmäisestä virkkeestä ilmenevän periaatteen mukaan B ei saa korvausta oikeudenkäyntikuluistaan alemmissa oikeuksissa. Koska A on hävinnyt jutun Korkeimmassa oikeudessa, hänen tulee korvata B:n kulut täällä.\n      \n      \n        Tuomiolauselma\n        Hovioikeuden tuomio ja raastuvanoikeuden päätös kumotaan sekä A:n kanne hylätään. Näin ollen B vapautetaan hänelle jutussa määrätystä maksuvelvollisuudesta sekä samalla pysytetään A:lle lainhakumenettelyssä asetettu velvollisuus korvata B:n oikeudenkäyntikulut. A velvoitetaan korvaamaan B:n oikeudenkäyntikulut Korkeimmassa oikeudessa 1.500 markalla.\n        \n          Ratkaisuun osallistuneet: oikeusneuvokset Salervo, Nikkarinen, Mörä, Hiltunen ja Aro\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II154"
  ],
  "description": [
    "http://data.finlex.fi/voc/kko/fin/c717c86c",
    "http://data.finlex.fi/voc/kko/swe/c6ccd1cf",
    "http://data.finlex.fi/voc/kko/fin/896196b5",
    "http://data.finlex.fi/voc/kko/swe/de760f8e"
  ],
  "judgmentNumber": [
    "II154"
  ],
  "date": [
    "1986-06-25"
  ],
  "issued": [
    "1986-11-27"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}