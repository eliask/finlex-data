{
  "@id": "sfecli:kko/1981/II129",
  "languageVersion": [
    {
      "@id": "sfecli:kko/1981/II129/fin",
      "title_fi": [
        "KKO:1981-II-129"
      ],
      "abstract_fi": [
        "\n    Metsästettäessä koira oli joutunut vieraalle alueelle. Metsästäjän mennessä hakemaan sitä sieltä pois tilanteessa, jossa ei ollut kyseessä ajo tai haukku, mukana olevan lataamattoman aseen ei tarvinnut olla suojuksessa.\n  "
      ],
      "hasFormat": {
        "@id": "sfecli:kko/1981/II129/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallinen syyttäjä ja A asianomistajana olivat Laitilan KO:ssa lausuneet, että B oli 1.1.1978 Laitilan kunnan Vidilän kylässä kulkenut Vippolan maalla, jossa hänellä ei ollut metsästysoikeutta, mukanaan lataamaton ja ilman suojausta oleva metsästysase ja kytkemätön koira, joka ei ollut ajanut jänistä vaan hakenut jälkiä. Sen vuoksi virallinen syyttäjä ja A olivat vaatineet B:n tuomitsemista rangaistukseen metsästyslain 21 §:n 1 ja 2 momentin sekä rikoslain 33 luvun 12 §:n 1 momentin nojalla luvattomasta metsästyksestä. Samalla syyttäjä oli vaatinut, että rikoksentekovälineenä käytetty ase tuomittaisiin valtiolle menetetyksi.\n      Kuultuaan B:tä syytteestä KO p. 14.3.1978 oli katsonut tosin selvitetyksi, että B oli syytteessä kerrotussa tilaisuudessa kulkenut Vippolan maalla lataamaton ja suojukseton ase mukanaan ja että hänen koiransa oli jo aikaisemmin ajon kestäessä joutunut mainitulle A:n maalle, jossa ajo sittemmin oli keskeytynyt, mutta koska B:llä, hakiessaan pois koiraansa, oli katsottava olleen luvallinen syy kulkea alueella, jossa hänellä ei ollut metsästysoikeutta, eikä luvallisessa tarkoituksessa vieraalla maalla kulkiessa aseen tarvinnut olla suojuksessa, KO oli hylännyt syytteen.\n      Turun HO, jonka tutkittavaksi A oli saattanut jutun, p. 18.12.1979 oli lausunut, että B:n olisi, mikäli hänen ajonsa oli poikennut vieraalle alueelle, tullut metsästyslain 33 §:n 4 momentin mukaan vasta ajon jatkuttua siellä puoli tuntia mennä ase lataamattomana suojuksessa hakemaan koira pois, mutta B:n oli näytetty syytteessä kerrotuin tavoin kulkeneen A:n alueella mukanaan vailla suojusta oleva ase ja kytkemätön koira, ja katsonut, että B näin oli syyllistynyt luvattomaan metsästykseen. Sen vuoksi HO oli, muuttaen KO:n päätöstä, tuominnut B:n metsästyslain 21 §:n ja rikoslain 33 luvun 12 §:n 1 momentin nojalla luvattomasta metsästyksestä 8:aan 25 markan määräiseen päiväsakkoon eli maksamaan sakkoa 200 markkaa. Lisäksi HO oli tuominnut metsästykseen käytetyn haulikon valtiolle menetetyksi sekä velvoittanut B:n korvaamaan valtiolle sen varoista maksetut todistelukustannukset 36 markkaa.\n      B pyysi oikeudenkäymiskaaren 30 luvun 3 §:n 2 kohdan nojalla, sellaisena kuin se oli 14.6.1958 annetussa laissa, lupaa hakea muutosta HO:n päätökseen, koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi, sekä lupahakemukseensa sisällytti muutoksenhakemuksen. Virallinen syyttäjä ja A antoivat heiltä vaaditut vastaukset.\n    \n    \n      KORKEIN OIKEUS\n      KKO p. myönsi esitetystä syystä muutoksenhakuluvan, tutki jutun ja katsoi selvitetyksi, että B:n luvallisesti metsästäessä hänen koiransa oli syytteessä kerrotussa tilaisuudessa poikennut A:n maalle, jossa B:llä ei ollut ollut metsästysoikeutta. B oli mennyt ase lataamattomana ilman suojusta ohjaamaan jälkiä hakevaa koiraansa pois A:n alueelta. Koska B:n oli tällöin katsottava kulkeneen A:n maalla luvallisessa tarkoituksessa ja hänen aseensa oli ollut lataamattomana, hän ei ollut, huomioon ottaen metsästyslain 21 §:n 1 momentin säännökset, kerrotulla tavalla menetellessään syyllistynyt rangaistavaan tekoon, vaikka ase ei ollut ollut suojuksessa. Sen vuoksi KKO harkitsi oikeaksi, kumoten HO:n päätöksen, hylätä B:hen kohdistetun syytteen ja vapauttaa hänet tuomitusta rangaistuksesta ja korvausvelvollisuudesta sekä määrätä metsästykseen käytetyn takavarikoidun haulikon luovutettavaksi takaisin B:lle. Asian laadun vuoksi B:lle ei määrätä suoritettavaksi korvausta hänellä HO:ssa ja KO:ssa olleista oikeudenkäyntikuluista.\n      \n        Ratkaisuun osallistuneet: oikeusneuvokset Salervo, Takala, Surakka ja Lindholm sekä ylimääräinen oikeusneuvos Rosokivi\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II129"
  ],
  "description": [
    "http://data.finlex.fi/voc/kko/fin/4efbba79",
    "http://data.finlex.fi/voc/kko/swe/a675aea4"
  ],
  "judgmentNumber": [
    "II129"
  ],
  "date": [
    "1981-01-08"
  ],
  "issued": [
    "1981-10-14"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}