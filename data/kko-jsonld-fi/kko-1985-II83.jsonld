{
  "@id": "sfecli:kko/1985/II83",
  "languageVersion": [
    {
      "@id": "sfecli:kko/1985/II83/fin",
      "title_fi": [
        "KKO:1985-II-83"
      ],
      "abstract_fi": [
        "\n    Liikkeenharjoittaja, jolla oli lupa käytettyjen tavaroiden sekä romujen ja lumppujen kauppaliikkeistä annetun asetuksen 1 §:n 2 momentin 1 kohdassa tarkoitetun osto- ja myyntiliikkeen harjoittamiseen luvassa määrätyssä paikassa, oli tilapäisesti muilla paikkakunnilla ostanut tavaroita liikkeessään myytäväksi siitä kulloinkin ennakolta yleisölle ilmoitettuaan. Hänen ei katsottu näille paikkakunnille perustaneen uusia liikkeitä tai ennestään olevan liikkeensä sivuliikkeitä eikä ostotoiminta siten edellyttänyt asetuksessa tarkoitettua elinkeinolupaa.\n    Alunperin yleiseen kulutukseen tarkoitetut tarkastusleimattavat jalometallituotteet eivät niitä valmistajille uudelleen jalostettaviksi myytäessä olleet jalometallituotteista annetussa asetuksessa tarkoitettuja tarkastusleimattavia tuotteita. Sen vuoksi niihin ei ollut sovellettava asetuksen viimeksi mainittujen tuotteiden kauppaa koskevia säännöksiä.\n  "
      ],
      "hasFormat": {
        "@id": "sfecli:kko/1985/II83/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Pirkkalan kihlakunnan oikeuden päätös 14.9.1983\n        Virallisen syyttäjän syytteestä kihlakunnanoikeus on katsonut selvitetyksi, että A, jolle Hämeen lääninhallitus oli käytettyjen tavaroiden sekä romujen ja lumppujen kauppaliikkeistä 28.3.1941 annetun asetuksen 5 §:n nojalla 23.7.1980 myöntänyt luvan harjoittaa Nokialla käytettyjen tavaroiden osto- ja myyntiliikettä toiminimellä Osto- ja Myyntisoppi A sekä pitää sen tavaravarastoa Nokialla osoitepaikkana Korkeemäenkatu 14, 37100 Nokia, oli 13.10.1982 - 25.1983 Raahessa, Kajaanissa, Kemissä, Pietarsaaressa, Pieksämäellä ja Raumalla joko itse tai apulaista käyttäen edellä mainitun liikkeen lukuun ostanut tarkastusleimattuja jalometallituotteita yhteensä 20.615 markan hinnasta ja sitten helmikuun loppuun 1983 mennessä Nokialla mainitusta liikkeestään myynyt nuo tuotteet yhteensä 23.410 markan hinnasta.\n        Kihlakunnanoikeus on todennut, että kysymyksessä oleva elinkeinolupa oli voimassa ainoastaan lupapäätöksessä määrättyyn huoneistoon ja varastopaikkaan nähden. Koska kuitenkin A muualla kuin Nokialla oli harjoittanut ainoastaan mainittujen jalometallituotteiden ostamista, mutta ei niiden myymistä tai välittämistä, tuo toiminta ei käsittänyt sellaista liikettä, jonka harjoittaminen mainitun asetuksen 1 §:n 2 momentin ja 3 §:n 1 momentin säännökset huomioon ottaen olisi edellyttänyt sanotussa asetuksessa tarkoitettua elinkeinolupaa. Sen vuoksi kihlakunnanoikeus on hylännyt syytteen jatketusta elinkeinon harjoittamisesta ilman asianmukaista lupaa.\n        Kun A ennen mainittujen jalometallituotteiden kaupan aloittamista oli laiminlyönyt tehdä siitä kirjallisen ilmoituksen teknilliselle tarkastuslaitokselle ja harjoittanut noiden tuotteiden kauppaa suorittamatta tuossa tarkastuslaitoksessa jalometallituotteista annetun asetuksen tuntemisen osoittavaa kuulustelua ja kun se seikka, oliko A myynyt jalometallituotteet yleiseen kulutukseen vai muuhun tarkoitukseen, ei vaikuttanut tämän asian ratkaisemiseen, sekä kun A:n syyksi edellä lueteltuja rikollisia tekoja oli pidettävä saman rikoksen jatkamisena, kihlakunnanoikeus on jalometallituotteista annetun asetuksen 1 §:n, 21 §:n 1 momentin, 24 §:n 1 momentin ja 29 §:n 1 momentin sekä rikoslain 7 luvun 2 §:n nojalla tuominnut A:n jatketusta jalometallituotteita koskevien säännösten rikkomisesta 12:een 25 markan päiväsakkoon eli maksamaan sakkoa 300 markkaa sekä rikoslain 2 luvun 16 §:n 1 momentin nojalla menettämään valtiolle rikoksen tuottamana taloudellisena hyötynä 700 markkaa.\n      \n      \n        Turun hovioikeuden päätös 5.7.1984\n        Hovioikeus, jonka tutkittavaksi virallinen syyttäjä ja A olivat saattaneet jutun, on katsonut jääneen näyttämättä, että A olisi myynyt ostamansa, kihlakunnanoikeuden päätöksessä mainitut tarkastusleimatut jalometallituotteet muille kuin valistajille edelleen jalostettavaksi tai eräille yksityishenkilöille näistä tuotteista muita kuin sellaisia esineitä, joita jalometallistuotteista annetun asetuksen mukaan ei ollut tarkastusleimattava. A:n suorittamaa jalometallituotteiden myyntiä ei voitu pitää sellaisena toimintana, että siitä ennenkaupan aloittamista olisi pitänyt tehdä kirjallinen ilmoitus teknilliselle tarkastuslaitokselle tai että A:n noiden tuotteiden kauppaa harjoittaakseen olisi ollut suoritettava tuossa tarkastuslaitoksessa jalometallituotteista annetun asetuksen tuntemista osoittava kuulustelu. Tämän vuoksi hovioikeus on, pysyttäen kihlakunnanoikeuden päätöksen muulta osalta voimassa, hylännyt syytteen jatketusta jalometallituotteita koskevien säännösten rikkomisesta sekä vapauttanut A:n rangaistuksesta ja taloudellisen hyödyn menettämisseuraamuksesta.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Virallinen syyttäjä on pyytänyt valituslupaa ja uudistaen kihlakunnanoikeudessa esittämänsä syytteen vaatinut A:n tuomitsemista rangaistukseen jatketuista yksin teoin tehdyistä elinkeinon harjoittamisesta ilman asianmukaista lupaa ja jalometallituotteita koskevien säännösten rikkomisesta sekä menettämään valtiolle rikoksella saatuna taloudellisena hyötynä 2.795 markkaa. Valituslupa on myönnetty 1.10.1984. A on antanut häneltä hakemuksen johdosta pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        A:n tavarahankinnat hänen Nokialla sijaitsevassa liikkeessään tapahtuvaa myyntiä varten ovat kihlakunnanoikeuden päätöksessä mainituilla paikkakunnilla tapahtuneet tilapäisesti kulloinkin erikseen yleisölle ilmoitetuissa paikoissa ja aikoina. Näin menetellessään A ei ole perustanut noille paikkakunnille uusia liikkeitä tai ennestään olevan liikkeensä sivuliikkeitä.\n        Jalometallituotteet, vaikka ne aikaisemmin yleiseen kulutukseen tarkoitettuina onkin ollut tarkastettava ja tarkastusleimattava, eivät valmistajille uudelleen jalostettaviksi myytäessä enää ole jalometallituotteista annetussa asetuksessa tarkoitettuja tarkastusleimattavia tuotteita, joilla käytävän kaupan harjoittamisesta on tehtävä jalometallituotteista annetun asetuksen 21 §:n 1 momentissa säädetty ilmoitus ja joiden kauppaa saa harjoittaa vain saman asetuksen 24 §:n 1 momentissa tarkoitetun tutkinnon suorittanut henkilö.\n      \n      \n        Päätöslauselma\n        Edellä mainituilla ja muutoin hovioikeuden mainitsemilla perusteilla hovioikeuden päätöksen lopputulos jää pysyväksi.\n        \n          Ratkaisuun osallistuneet: oikeusneuvokset Leivonen, Salervo, Takala, Hämäläinen ja Roos\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-05-22"
  ],
  "judgmentNumber": [
    "II83"
  ],
  "date": [
    "1985-01-09"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II83"
  ],
  "year": [
    "1985"
  ],
  "description": [
    "http://data.finlex.fi/voc/kko/swe/849de2e0",
    "http://data.finlex.fi/voc/kko/fin/3c3a730a"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}