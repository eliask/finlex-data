{
  "@id": "sfecli:kko/1981/II114",
  "languageVersion": [
    {
      "@id": "sfecli:kko/1981/II114/fin",
      "title_fi": [
        "KKO:1981-II-114"
      ],
      "abstract_fi": [
        "\n    Nimityksellä \"Nimilapulla varustettu saapas\" rekisteröity malli. Sinänsä entuudesta tunnettujen aineksien yhdistelemisen katsottiin muodostavan itsenäisen luomistyön tuloksen. Kokonaisuutena saappaan malli tuoteryhmän ja käyttötarkoituksen huomioon ottaen muotonsa sekä erityisesti eräitten yksityiskohtiensa sijoittelun puolesta erosi olennaisesti siitä, mikä rekisteröintihakemusta jätettäessä oli ollut tunnettua. Mallin rekisteröinnin kumoamista koskeva kanne hylättiin.\n  "
      ],
      "hasFormat": {
        "@id": "sfecli:kko/1981/II114/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Oy A oli oy B:lle 7.1.1976 tiedoksi toimituttamansa haasteen nojalla Helsingin RO:ssa kertonut, että B oli mallioikeuslain perusteella nostanut sitä vastaan kanteen, jossa B oli väittänyt A:n saappaita maahan tuomalla ja kaupaksi pitämällä loukkaavan tavaralle \"Nimilapulla varustettu saapas\" B:n hyväksi 30.4.1975 rekisteröityä mallia n:o 1141 ja rekisteröinnin tuottamaa yksinkäyttöoikeutta. Rekisteröintihakemus oli tehty patentti- ja rekisterihallitukselle 13.9.1973. B:n rekisteröittämä saapasmalli ei kuitenkaan ollut ollut ennen rekisteröinnin hakemispäivää tuntematon. Mallirekisterikortista ilmenevä saapas ei myöskään muissa suhteissa kuin nimilapun osalta edustanut ennestään tuntematonta muotoa tai ominaisuutta, jota olisi uutuutena luotu, eikä sellaisena ansainnut rekisteröintisuojaa. B oli lisäksi vähittäiskauppaverkostolle lähettämillään kiertokirjeillä ja muilla tiedotteilla saanut vähittäiskauppiaat pidättäytymään A:n markkinoimien saappaiden kaupaksi pitämisestä, mistä menettelystä A:lle oli aiheutunut vahinkoa.\n      Tämän johdosta A oli vaatinut, että B:n hyväksi tavaralle \"Nimilapulla varustettu saapas\" 30.4.1975 vahvistettu mallin n:o 1141 rekisteröinti kumottaisiin mallioikeuslain 2 §:n vastaisena ja että B velvoitettaisiin suorittamaan sille 400 000 markkaa korvaukseksi siitä, että B oli hankkinut sanotun mallin rekisteröinnin erheellisellä vakuutuksella ja hyväksikäyttäen tätä virheellistä rekisteröintiä haitannut A:n kaupankäyntiä sekä vahingoittanut sen liikemainetta asiakkaiden keskuudessa.\n      B:n vastustettua kannetta RO p. 13.9.1977 oli havainnut asiakirjoista, että patentti- ja rekisterihallitus oli 13.9.1973 tehdystä hakemuksesta 30.4.1975 B:lle numerolla 1141 rekisteröinyt \"Nimilapulla varustettu saapas\"-nimisen mallin olemaan voimassa 13.9.1978 saakka. Rekisteröintiä koskevat hakemusasiakirjat olivat tulleet julkisiksi 14.3.1974 ja hakemuksesta oli kuulutettu 19.2.1975. Mallirekisterikortissa olevasta valokuvasta oli nähtävissä, että rekisteröinti koski saapasta, jossa jalkaterän pituus ja saappaan korkeus olivat lähes saman mittaiset, varren yläosassa oli vaalea heijastinnauha ja sen yläpuolella varren ulkoreunassa niinikään vaalea lähinnä suorakaiteen muotoinen nimilappu saappaan omistajan nimeä varten. Lisäksi saappaan siulassa oli vaalea koristenauha.\n      A, joka kanteessa oli vaatinut ko. mallin rekisteröinnin kumoamista sillä perusteella, ettei malli olennaisesti eronnut siitä, mikä oli tullut tunnetuksi ennen rekisteröinnin hakemispäivää, oli vaatimuksensa tueksi esittänyt oikeudelle joukon saappaita. Ilmoituksen mukaan niistä Morse Shoe INTL:n valmistama saapas oli tullut kauppaan marraskuussa 1973, Askim-Viking saapas vuonna 1971 ja Dunlop-saapas niinikään vuonna 1971. Lisäksi jutussa oli esitetty Helsingborgs Gummifabriks Ab Tretornin saapasta koskeva mallirekisteröinti, jossa hakemuspäivä oli ollut 13.4.1972. Niinikään jutussa oli esitetty selvitys Gummifabriken Gislaved Ab:n saapasmallirekisteröinnistä, jota oli haettu 1.9.1971.\n      RO katsoi, että rekisteröidyn riidanalaisen mallin, eli saappaan käyttötarkoitus oli siinä määrin pakoittanut mallin luojan tiettyihin perusmuotoihin, että pienikin ero aikaisempaan voitiin katsoa olennaiseksi. Sen vuoksi ja kun vastaajan rekisteröittämä mallisaapas jutussa esitetyn selvityksen mukaan kokonaisuutenakin katsoen muotonsa ja erityisesti nimilapun, heijastusnauhan sekä koristenauhan sijoittelun puolesta erosi siitä, mitä 13.9.1973 edeltäneissä malleissa oli ollut tunnettua, ja tätä eroa oli pidettävä olennaisena, RO oli 12.3.1971 annetun mallioikeuslain säännösten nojalla hylännyt kanteen ja velvoittanut A:n 8 000 markalla korvaamaan B:n oikeudenkäyntikulut jutussa.\n      Helsingin HO, jonka tutkittavaksi A oli saattanut jutun, t. 25.7.1979 katsoi selvitetyksi, että B:n rekisteröittämää mallia \"Nimilapulla varustettu saapas\" oli pidettävä itsenäisen luomistyön tuloksena ja että sillä oli myös uutuuden suhteen ollut RO:n päätöksessä mainitut rekisteröinnin edellytykset. Näillä ja RO:n esittämillä perusteilla HO oli jättänyt asian RO:n päätöksen lopputuloksen varaan.\n      A pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n tuomioon ja lupahakemukseen sisällytti muutoksenhakemuksen\n    \n    \n      KORKEIN OIKEUS\n      KKO t. myönsi muutoksenhakuluvan, tutki jutun ja katsoi, ettei ollut syytä muuttaa HO:n tuomiota.\n      \n        Ratkaisuun osallistuneet: oikeusneuvokset Leivonen, Nybergh ja Riihelä sekä ylimääräiset oikeusneuvokset Roos ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-09-10"
  ],
  "judgmentNumber": [
    "II114"
  ],
  "date": [
    "1981-02-09"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II114"
  ],
  "year": [
    "1981"
  ],
  "description": [
    "http://data.finlex.fi/voc/kko/fin/84c5ca3e",
    "http://data.finlex.fi/voc/kko/swe/80123d68"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}