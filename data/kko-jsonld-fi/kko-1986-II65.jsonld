{
  "@id": "sfecli:kko/1986/II65",
  "languageVersion": [
    {
      "@id": "sfecli:kko/1986/II65/fin",
      "title_fi": [
        "KKO:1986-II-65"
      ],
      "abstract_fi": [
        "\n    Kun törkeästä huumausaineen salakuljetuksesta tuomittu 6 vuoden 6 kuukauden vankeusrangaistus ei ollut olennaisesti lievempi kuin mitä oikeuskäytännössä oli tuomittu selvästi törkeämmistä huumausainerikoksista, rangaistus alennettiin 4 vuodeksi 6 kuukaudeksi vankeutta. Salakuljetetun huumausaineen määrä oli 250 grammaa heroiinia. Kysymys myös menetetyksi tuomitun huumausaineen arvon määrittämisestä.\n  "
      ],
      "hasFormat": {
        "@id": "sfecli:kko/1986/II65/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Vantaan kihlakunnanoikeuden päätös 21.2.1985\n        Virallisen syyttäjän syytteestä KO oli päätöksessään katsonut selvitetyksi, että H ja L olivat\n        1) H tammikuussa 1984 Tukholmassa Ruotsissa ottanut vastaan eräältä henkilöltä 100 grammaa heroiinia ja pitänyt tuota määrää hallussaan sekä laimennettuaan heroiinin glukoosilla 120 grammaksi itse käyttänyt siitä noin 50 grammaa ja myynyt noin 70 grammaa kahdelle tuntemattomalle henkilölle,\n        2) L 18.10.1984 Vantaalla tuonut maahan Helsinki-Vantaan lentoaseman kautta 100 grammaa heroiinia ja vienyt sen edelleen Ruotsiin,\n        3) H lokakuun puolivälissä 1984 Intiassa hankkimalla 2 kohdassa kerrotun heroiinin sekä suorittamalla sen salakuljetukseen liittyneet pakkaustoimet tahallaan toimella edistänyt 2 kohdassa mainittua L:n tekoa sekä\n        4) H ja L yhdessä 10.1.1985 Vantaalla tuoneet maahan Helsinki-Vantaan lentoaseman kautta yhteensä 249,9 grammaa heroiinia.\n        Edellä 1 - 4 kohdassa kerrotuissa teoissa oli ollut kysymys huomattavan suuresta määrästä erityisen vaarallista huumausainetta. Tekoja oli myös huomioon ottaen rikoksiin johtaneet ja niistä ilmenevät seikat kokonaisuudessaan pidettävä törkeinä siitä huolimatta, että H ja L olivat itse heroiinin väärinkäyttäjiä ja että he olivat hankkineet heroiinin joko omaan käyttöönsä tai rahoittaakseen oman huumausaineen käyttönsä.\n        Rangaistusta mitattaessa oli otettu huomioon, että H:n ja L:n oma pitkäaikainen heroiinin väärinkäyttö oli ollut omiaan heikentämään heidän kykyään noudattaa lakia.\n        Menettämisseuraamusten osalta kysymyksessä olevan heroiinin arvona oli pidetty 3.000 markkaa grammalta. Kohdassa 4 mainittu huumausaine oli saatu kokonaisuudessaan takavarikkoon. Sen sijaan 1 kohdassa mainittu H:n hallussa ollut sekä 2 ja 3 kohdassa tarkoitettu L:n maahan tuoma huumausaine olivat jääneet takavarikoimatta. Kohdassa 1 tarkoitettu huumausaine oli kokonaisuudessaan käytetty Ruotsissa eikä sitä edes ollut väitetty tuoduksi Suomen kautta. Huumausaineen arvon menettämiskysymys oli kuitenkin ratkaiseva Suomen lain mukaan. Tällaisessa tapauksessa kun rikos ei ollut kohdistunut Suomeen, ei ollut kohtuullista tuomita huumausaineen koko arvoa valtiolle menetetyksi. H oli sen vuoksi tuomittava tältä osin menettämään valtiolle kymmenesosa huumausaineen arvosta. Kohdassa 2-3 tarkoitetusta huumausaineesta yli puolet oli mennyt L:n omaan käyttöön ja loput hän oli myynyt saadakseen rahaa heroiinin käyttöönsä. Täysimääräinen menettämisseuraamus ei tältäkään osin ollut kohtuullinen, minkä vuoksi KO oli katsonut kohtuulliseksi menettämisseuraamukseksi kaksi kolmasosaa huumausaineen arvosta.\n        Näillä perusteilla KO oli, soveltaen H:n kohdalla huumausainelain 2, 3 ja 5 §:ää sekä kummankin kohdalla lisäksi huumausainelain 5 §:ää sekä kummankin kohdalla lisäksi huumausainelain 7 §:ää, tuominnut\n        H:n 1 kohdan osalta törkeästä huumausainerikoksesta 2 vuodeksi 3 kuukaudeksi vankeuteen, 3 kohdan osalta avunannosta törkeään huumausaineen salakuljetukseen samoin 2 vuodeksi 3 kuukaudeksi vankeuteen ja 4 kohdan osalta törkeästä huumausaineen salakuljetuksesta 6 vuodeksi 6 kuukaudeksi vankeuteen yhdistäen vankeusrangaistukset 8 vuodeksi vankeutta, josta oli rikoslain 3 luvun 11 §:n nojalla vähennettävä 1 kuukausi 11 päivää, ja\n        L:n 2 kohdan osalta törkeästä huumausaineen salakuljetuksesta 3 vuodeksi vankeuteen ja 4 kohdan osalta samoin törkeästä huumausaineen salakuljetuksesta 6 vuodeksi 6 kuukaudeksi vankeuteen yhdistäen vankeusrangaistukset 7 vuodeksi 6 kuukaudeksi vankeutta, josta oli rikoslain 3 luvun 11 §:n nojalla vähennettävä 1 kuukausi 11 päivää.\n        Takavarikoitu huumausaine, yhteensä 249,9 grammaa, oli tuomittu valtiolle menetetyksi, minkä lisäksi huumausaineen arvona oli tuomittu menettämään valtiolle, H 1 kohdan osalta 30.000 markkaa sekä H ja L yhteisvastuullisesti 2 ja 3 kohdan osalta 200.000 markkaa.\n      \n      \n        Helsingin hovioikeuden päätös 6.6.1985\n        HO, jonka tutkittavaksi virallinen syyttäjä sekä H ja L olivat saattaneet jutun, katsoivat päätöksessään, että hukattujen huumausaineiden arvot oli tuomittava kokonaisuudessaan valtiolle menetetyiksi. Sen vuoksi korotettiin H:n hukatun huumausaineen arvona 1 kohdan osalta menetettävä määrä 300.000 markaksi sekä H:n ja L:n salakuljetetun heroiinin arvona 2 ja 3 kohdan osalta yhteisvastuullisesti menetettävä määrä samoin 300.000 markaksi.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      H ja L pyysivät valituslupaa sekä valituksissaan muun ohella vaativat, että rangaistuksia sekä huumausaineen arvona valtiolle menetettäviksi tuomittuja määriä alennettaisiin. Valituslupa myönnettiin ja virallinen syyttäjä antoi häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        H:n ja L:n syyksi 4 kohdassa luetusta törkeästä huumausaineen salakuljetuksesta kummallekin tuomittu 6 vuoden 6 kuukauden vankeusrangaistus ei ollut olennaisesti lievempi kuin ne rangaistukset, joita oikeuskäytännössä oli tuomittu sanottuja rikoksia selvästi törkeämmistä huumausainerikoksista. H:lle ja L:lle tuomitut rangaistukset olivat näin ollen liian ankarat.\n        Takavarikoimatta jääneen heroiinin arvoa määritettäessä perusteena käytetty hinta 3.000 markkaa grammalta vastasi heroiinia Suomessa ja Ruotsissa katukaupassa pienissä erissä myytäessä saatua keskimääräistä hintaa. Sanottu heroiini oli käytetty tai myyty Ruotsissa, jossa hintataso oli ollut Suomen vastaavaa hintatasoa huomattavasti alhaisempi. Heroiinin arvoa ei sen perusteella, mitä jutussa oli käynyt ilmi, voitu pitää korkeampana kuin 1.000 markkaa grammalta.\n      \n      \n        Päätöslauselma\n        Hovioikeuden päätöstä muutettiin seuraavasti: H:lle ja L:lle 4 kohdan osalta törkeästä huumausaineen salakuljetuksesta tuomittu rangaistus alennettiin 4 vuodeksi 6 kuukaudeksi vankeutta. Kun H:lle ja L:lle jutussa tuomitut vankeusrangaistukset yhdistettiin, heidän tuli suorittaa, H:n 6 vuoden ja L:n 5 vuoden 6 kuukauden vankeusrangaistus, joista yhdistetyistä rangaistuksista rikoslain 3 luvun 11 §:n nojalla vähennettiin kummankin osalta vapaudenmenetysaikaa 10.1.-5.6.1985 vastaavat 4 kuukautta 27 päivää sekä mitä H ja L olivat rangaistuksistaan HO:n päätöksen antamisen jälkeen suorittaneet. Heroiinin arvona valtiolle menetettäviksi tuomitut määrät alennettiin, H:n yksin 1 kohdan osalta menetettävä määrä 100.000 markaksi sekä H:n ja L:n yhteisvastuullisesti 2 ja 3 kohdan osalta menetettävä määrä samoin 100.000 markaksi. Muilta osin HO:n päätös jäi pysyväksi.\n        \n          Ratkaisuun osallistuneet: oikeusneuvokset Leivonen, Ådahl, Nikkarinen, af Hällström ja Ketola\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-06-05"
  ],
  "judgmentNumber": [
    "II65"
  ],
  "date": [
    "1985-12-09"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II65"
  ],
  "year": [
    "1986"
  ],
  "description": [
    "http://data.finlex.fi/voc/kko/swe/9aced753",
    "http://data.finlex.fi/voc/kko/fin/bf8afc1f",
    "http://data.finlex.fi/voc/kko/fin/3943fa61",
    "http://data.finlex.fi/voc/kko/swe/af42abe4"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}