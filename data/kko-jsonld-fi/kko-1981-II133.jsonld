{
  "@id": "sfecli:kko/1981/II133",
  "languageVersion": [
    {
      "@id": "sfecli:kko/1981/II133/fin",
      "title_fi": [
        "KKO:1981-II-133"
      ],
      "abstract_fi": [
        "\n    Luvattomasti kanatalousyritystä harjoittanut henkilö, joka ei ollut toiminut munien maastaviejänä, ei ollut velvollinen korvaamaan valtiolle tuottamistaan munista valtion maastaviejille ehkä suorittamaa hinnanerokorvausta.\n  "
      ],
      "hasFormat": {
        "@id": "sfecli:kko/1981/II133/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallinen syyttäjä oli Someron KO:ssa vaatinut A:n tuomitsemista rangaistukseen siitä, että A oli Somerolla\n      1) vuosien 1975 ja 1976 vaihteessa ryhtynyt ilman maatilahallituksen lupaa harjoittamaan kanatalousyritystä, jossa oli ollut enemmän kuin 1 000 tuotantoiässä olevaa munivaa kanaa, ja\n      2) 31.5., 30.6. ja 15.9.1976 allekirjoittamissaan maatilahallitukselle kananmunien markkinoimismaksun määräämistä varten toimittamissaan ilmoituksissa ilmoittanut yrityksen markkinoimismaksun alaisten kanojen lukumääräksi 15.5.1976 6 500, 15.6.1976 niin ikään 6 500 ja 15.9.1976 8 000 kappaletta, vaikka niiden todellinen lukumäärä oli ollut 15.5.1976 9 700, 15.6.1976 13 150 ja 15.9.1976 niinikään 13 150 kappaletta, ja siten, kun A virheellisten ilmoitustensa perusteella oli suorittanut valtiolle markkinoimismaksun ennakkona yhteensä vain 3 750 markkaa vaikka hänen olisi kanojen todellisen lukumäärän perusteella tullut maksaa sanottua ennakkoa yhteensä 54 350 markkaa, tahallaan, hankkiakseen itselleen hyötyä, antamalla sanotuissa ilmoituksissa vääriä tietoja ja salaamalla maksun määräämiseen vaikuttavia seikkoja yrittänyt pidättää valtiolta sanottua markkinoimismaksua.\n      Maatilahallitus sekä kauppa- ja teollisuusministeriö olivat asianomistajina kuultuina yhtyneet syytteeseen ja vaatineet, että A:n laittomasti saama hyöty 167 946 markkaa 98 penniä tuomittaisiin valtiolle menetetyksi ja että A velvoitettaisiin suorittamaan valtiolle korvaukseksi sen A:n tuottamien kananmunien osalta vientitukena maastaviejille maksamat hinnanerokorvaukset 672 380 markkaa 30 penniä, molemmat erät korkoineen, sekä korvausta oikeudenkäyntikuluista.\n      Kuultuaan A:ta häneen kohdistetuista vaatimuksista KO p. 22.3.1977 oli lausunut selvitetyksi, että A oli syyllistynyt siihen, mistä hänelle 1 ja 2 kohdan osalta oli vaadittu rangaistusta, ja että valtio oli A:n tuottamien kananmunien osalta joutunut maksamaan hinnanerokorvausta ainakin 252 142 markkaa 50 penniä sekä sen vuoksi sika- ja kanataloustuotannon ohjaamisesta eräissä tapauksissa 9.5.1975 annetun lain 2 §:n 1 momentin ja 9 §:n sekä rikoslain 38 luvun 11 §:n 1 momentin nojalla tuominnut A:n 1 kohdan osalta sika- ja kanataloustuotannon ohjaamisesta eräissä tapauksissa annetun lain säännösten rikkomisesta 40:een ja 2 kohdan osalta veropetoksesta 90:een eli yhteensä 130:een 20 markan määräiseen päiväsakkoon ja, hyläten maatilahallituksen sekä kauppa- ja teollisuusministeriön menettämis- ja korvausvaatimukset enemmälti, rikoslain 2 luvun 16 §:n nojalla tuominnut A:n menettämään valtiolle rikoksen tuottamana taloudellisena hyötynä 6 000 markkaa ja, huomioon ottaen A:n taloudellisen aseman ja sen, että hän oli vain lyhyen ajan harjoittanut sanottua yritystään, velvoittanut A:n korvausta vahingonkorvauslain 2 luvun 1 §:n 2 momentin mukaan sovitellen suorittamaan valtiolle korvaukseksi sen suorittamasta hinnanerokorvauksesta 100 000 markkaa 5 prosentin korkoineen 19.11.1976 lukien.\n      Turun HO, jonka tutkittavaksi maatilahallitus, kauppa- ja teollisuusministeriö ja A olivat saattaneet jutun, p. 25.4.1979 oli katsonut selvitetyksi, että A:n sanotussa kanalassa oli ollut tuotantoikäisiä kanoja 15.5.1976 8 700, 16.6.1976 9 750 ja 15.9.1976 11 100 kappaletta, minkä vuoksi A:n olisi tullut suorittaa markkinoimismaksun ennakkona suoritetun 3 750 markan ennakon sijasta 28 750 markkaa. Edelleen HO oli katsonut selvitetyksi, että A oli harjoittamalla ilman maatilahallituksen lupaa kanatalousyritystä saanut tästä toiminnasta hyötyä 30 000 markkaa, mutta jääneen näyttämättä, että valtio olisi A:n menettelyn johdosta joutunut suorittamaan hinnanerokorvausta tai kärsinyt muuta vahinkoa. HO oli sen vuoksi, todeten A:n myöhemmin suorittaneen valtiolle pidättämänsä markkinoimismaksun lainmukaisine korotuksineen, siten muuttanut KO:n päätöstä, että A vapautettiin suorittamasta valtiolle KO:n tuomitsemaa 100 000 markan hinnanerokorvausta korkoineen ja että A tuomittiin menettämään valtiolle laittomasti saatuna hyötynä KO:n tuomitseman määrän asemesta 30 000 markkaa.\n      Maatilahallitus, kauppa- ja teollisuusministeriö ja A pyysivät lupaa hakea muutosta HO:n päätökseen ja lupahakemuksiinsa sisällyttivät muutoksenhakemukset.\n    \n    \n      KORKEIN OIKEUS\n      KKO p. suostui lupahakemuksiin ja tutki jutun. Koska A, joka ei ollut toiminut kananmunien maastaviejänä, ei tuottamalla yrityksessään kananmunia ilman asianmukaista lupaa ja myymällä ne ollut välittömästi aiheuttanut valtion kärsimäkseen ilmoittamaa, maastaviejille maksetuista hinnanerokorvauksista johtunutta vahinkoa, KKO tämän vuoksi ja muulta osalta HO:n päätöksestä ilmenevillä perusteilla katsoi, ettei ollut esitetty syytä sanotun päätöksen lopputuloksen muuttamiseen.\n      \n        Ratkaisuun osallistuneet: oikeusneuvokset Salervo, Heinonen ja Hiltunen sekä ylimääräiset oikeusneuvokset Surakka ja Winqvist\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-10-20"
  ],
  "judgmentNumber": [
    "II133"
  ],
  "date": [
    "1980-11-10"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II133"
  ],
  "year": [
    "1981"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}