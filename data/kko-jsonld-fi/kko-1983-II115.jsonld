{
  "@id": "sfecli:kko/1983/II115",
  "languageVersion": [
    {
      "@id": "sfecli:kko/1983/II115/fin",
      "title_fi": [
        "KKO:1983-II-115"
      ],
      "abstract_fi": [
        "\n    A:n oli isyyden vahvistamista koskevassa oikeudenkäynnissä katsottu olevan B:n lapsen isä. Jutussa oli näytetty A:n maanneen B:n lapsen siittämisaikaan. Laajemman veritutkimuksen todistusvoima A:n isyyden puolesta oli 75 %. A ja B eivät olleet varsinaisesti seurustelleet keskenään ja B:n mukaan ensimmäinen makaaminen oli tapahtunut heidän tavatessaan toisen kerran. B oli kertonut seurustelleensa aikaan, jolloin lapsen siittäminen oli ollut mahdollinen, noin neljän kuukauden ajan C:n kanssa olematta kuitenkaan tämän kanssa sukupuoliyhteydessä. C oli lastenvalvojan toimittamassa isyyden selvittelyssä kiistänyt seurustelleensa vakituisesti B:n kanssa tai olleensa tämän kanssa sukupuoliyhteydessä.\n    Koska oli aihetta olettaa C:n, jota ei ollut kuultu jutussa, voivan tulla kysymykseen lapsen isänä, juttu isyyslain 26 §:n 3 momentin ja 33 §:n 2 momentin nojalla palautettiin alioikeuteen uudelleen käsiteltäväksi ja C määrättiin haastettavaksi vastaajaksi.\n    Ään.\n  "
      ],
      "hasFormat": {
        "@id": "sfecli:kko/1983/II115/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Alaikäisen D:n äitinsä B:n edustamana A:ta vastaan ajamasta kanteesta Rovaniemen KO p. 11.11.1981, hyläten A:n vaatimuksen HLA-tyypityksen teettämisestä ja D:n velvoittamisesta haastamaan juttuun muita vastaajia asian selvitettyyn tilaan katsoen aiheettomana, oli tutkinut jutun ja lausunut selvitetyksi, että A oli maannut B:n D:n siittämisaikana, ja katsonut, että huomioon ottaen asianosaisten lausumat ja kaikki muut seikat, voitiin pitää todistettuna, että A oli siittänyt D:n. Sen vuoksi KO oli isyyslain 3 §:n 2 momentin nojalla vahvistanut, että A oli D:n isä, ja velvoittanut A:n suorittamaan D:lle elatusapua 300 markkaa kuukaudessa etukäteen haasteen tiedoksiantopäivästä 8.9.1981 lukien, kunnes D täytti 18 vuotta tai sitä ennen kykeni itsensä elättämään.\n      A oli saattanut jutun Rovaniemen HO:n tutkittavaksi vaatien, että juttu palautettaisiin KO:een hänen nimeämiensä 2 miehen haastamiseksi juttuun vastaajiksi, koska oikeudenkäynnissä esille tulleiden seikkojen perusteella voitiin aiheellisesti olettaa heidän tulevan kysymykseen lapsen isänä, ja että isyyden selvittämiseksi määrättäisiin tehtäväksi HLA-tyypitys tai antropologinen tutkimus tahi että KO:n päätös kumottaisiin ja kanne hylättäisiin.\n      HO t. 21.5.1982 oli katsonut, ettei jutussa esille tulleiden seikkojen perusteella voitu aiheellisesti olettaa A:n nimeämien 2 miehen kummankaan tulevan kysymykseen lapsen isänä, ja sen vuoksi, hyläten A:n pyynnöt jutun palauttamisesta KO:een ja jatkotutkimusten suorittamisesta asian selvitettyyn tilaan nähden aiheettomina, jättänyt asian KO:n päätöksen varaan.\n      Pyytäen valituslupaa A haki muutosta HO:n tuomioon. Lupa myönnettiin. B antoi D:n holhoojana hakemuksen johdosta pyydetyn vastauksen.\n    \n    \n      \n      KKO p. tutki valituksen. B oli kertonut, että hän oli kesällä 1978 juhannukseen saakka seurustellut C:n kanssa. C oli puolestaan kertonut tunteneensa työtoverina B:n ja viettäneensä tämän kanssa juhannuksen 1978. Todistajanlausuman mukaan B ja C olivat muutaman kerran olleet yhdessä ravintolassa noin vuotta tai vähemmänkin ennen D:n syntymää. D oli todennäköisesti siitetty 19.7.1978, 99 prosentin todennäköisyydellä 19.6. - 18.8.1978 ja 95 prosentin todennäköisyydellä 26.6. -11.8.1978. Vaikka B ja C molemmat olivat kiistäneet olleensa keskenään sukupuoliyhteydessä, ei sellaista yhteyttä lapsen siittämisaikana voitu pitää pois suljettuna. C:n osalta ei myöskään ollut selvitystä sellaisesta tutkimuksesta, jonka perusteella hän ei voisi olla lapsen isä. C:n voitiin siten tämän seikan ja eräiden muidenkin oikeudenkäynnissä esille tulleiden seikkojen perusteella aiheellisesti olettaa tulevan kysymykseen D:n isänä. Näin ollen juttua, huomioon ottaen isyyslain 26 §:n 3 momentin säännös, ei olisi pitänyt päättää haastamatta myös C:tä vastaajaksi. Sen vuoksi KKO, kumoten HO:n tuomion ja KO:n päätöksen, palautti jutun KO:een, jonka tuli ilmoituksetta ottaa juttu uudelleen käsiteltäväkseen. Isyyslain 30 §:n ja 33 §:n 2 momentin nojalla KKO määräsi, että C oli haastettava jutussa vastaajaksi ja että jutussa oli C:n osalta toimitettava tarpeelliset veritutkimukset ja hankittava muukin selvitys, joka mahdollisesti vielä oli tarpeen D:n isyyden selvittämiseksi.\n      \n        Eri mieltä olevien jäsenten lausunnot\n        Ylimääräinen oikeusneuvos Roos: Isyyden selvittämiseksi määrään ensin isyyslain 30 §:n 1 momentin ja eräistä veri- ja muita periytyviä ominaisuuksia koskevista tutkimuksista annetun lain nojalla suoritettavaksi oikeusantropologisen tutkimuksen D:stä, B:stä ja A:sta.\n        Oikeusneuvos Manner oli samaa mieltä kuin ylimääräinen oikeusneuvos Roos.\n      \n      \n        Ratkaisuun osallistuneet: oikeusneuvokset Nybergh ja Ketola sekä ylimääräinen oikeusneuvos Surakka\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II115"
  ],
  "judgmentNumber": [
    "II115"
  ],
  "date": [
    "1983-06-03"
  ],
  "issued": [
    "1983-09-12"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}