{
  "@id": "sfecli:kko/1990/145",
  "languageVersion": [
    {
      "@id": "sfecli:kko/1990/145/fin",
      "title_fi": [
        "KKO:1990:145"
      ],
      "abstract_fi": [
        "\n    Pankilla oli yhtiöltä luotolliseen shekkitilisopimukseen perustuva saatava, jonka vakuudeksi oli vahvistettu yrityskiinnitys yhtiön omaisuuteen. Pankki vaati raastuvanoikeudessa konkurssisäännön 6 §:n 1 momentin d kohdassa edellytettyjen tosiseikkojen nojalla yhtiön omaisuuden luovuttamista konkurssiin. Raastuvanoikeus hylkäsi hakemuksen sillä perusteella, ettei pankki ollut näyttänyt saatavaansa erääntyneeksi.\n    - Pankki voi hovioikeudessa vedota konkurssihakemuksensa tueksi uutena perusteena konkurssisäännön 6 §:n 1 momentin e kohdassa edellytettyihin tosiseikkoihin, kun kysymys oli samasta saatavasta.\n    - Kun pankki oli näyttänyt yhtiön luovuttaneen yrityskiinnityskelpoista omaisuuttaan siten, että pankilla oli ollut shekkitilisopimuksen ehtojen mukaan oikeus vaatia määräämässään ajassa yhtiöltä lisävakuutta tai saatavan suoritusta sen erääntymisen uhalla, yhtiön asiana oli näyttää, että saatavan vakuudet olivat riittäviä eikä saatava ollut erääntynyt.\n  "
      ],
      "hasFormat": {
        "@id": "sfecli:kko/1990/145/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Hakemus Turun raastuvanoikeudessa\n        Turun Alueen Säästöpankki on raastuvanoikeudelle 20.4.1989 antamassaan hakemuksessa lausunut, että sillä oli Granmotor Oy:ltä luotolliseen shekkitilisopimukseen perustuva 989.190,40 markan suuruinen maksettavaksi erääntynyt ja riidaton saatava. Pankki oli 11.4.1989 tiedoksi annetulla maksukehotuksella vaatinut yhtiöltä saatavasta suoritusta kahdeksan päivän kuluessa. Koska yhtiö ei ollut saatavaa suorittanut, pankki on konkurssisäännön 6 §:n 1 momentin d kohdan nojalla vaatinut, että yhtiön omaisuus määrätään luovutettavaksi konkurssiin.\n      \n      \n        Velallisen kuulustelu\n        Yhtiö on velallisen kuulustelussa 25.4.1989 vastustanut hakemusta, koska pankin luotot oli asianmukaisesti hoidettu ja saatava oli epäselvä eikä ollut erääntynyt.\n      \n      \n        Raastuvanoikeuden päätös 25.4.1989\n        Raastuvanoikeus on katsonut jääneen näyttämättä, että pankilla olisi ollut yhtiöltä maksettavaksi erääntynyt saatava. Tämän vuoksi raastuvanoikeus on, huomioon ottaen konkurssisäännön 6 §:n 1 momentin d kohdan säännöksen, hylännyt hakemuksen.\n      \n      \n        Vaatimukset Turun hovioikeudessa\n        Pankki, joka oli saattanut asian hovioikeuden tutkittavaksi, on todennut, että yhtiön omaisuus oli Turun raastuvanoikeuden päätöksellä 12.5.1989 määrätty luovutettavaksi konkurssiin, ja vaatinut, että konkurssin alkamispäiväksi vahvistetaan pankin hakemuksen jättöpäivä 20.4.1989. Pankki on uudistanut raastuvanoikeudessa esittämänsä perusteen. Lisäksi pankki on lausunut, että sillä oli shekkitilisopimukseen perustuvan luoton vakuutena yrityskiinnitys yhtiön omaisuuteen. Yhtiö oli 2.3.1989 päivättyjen kuittien mukaan luovuttanut kahdelle ostajalle yrityskiinnityskelpoista omaisuutta yhteensä 6.749.970 markan arvosta. Samana päivänä oli myyty yhtiön osakkeet 6.999.970 markan hinnasta siten, että myyjille oli luovutettu kauppahinnan arvoa vastaava määrä yhtiön käyttöja vaihto-omaisuutta ja kauppahinta oli merkitty ostajan velaksi yhtiölle. Yhtiön kiinnitettyä omaisuutta oli näin ollen hävinnyt niin, ettei luovutetun käyttö- ja vaihto-omaisuuden sijaan väitetyksi tullutta rahoitusomaisuutta ollut käytettävissä. Tämän vuoksi pankilla oli ollut yrityskiinnityslain 15 §:n 1 momentin 4 kohdan nojalla oikeus hakea yhtiöltä maksua saatavastaan jo kiinnitetyn omaisuuden huonon hoidon ja hävittämisen perusteella. Kun suoritusta saatavalle ei ollut tullut velallisen kuulusteluun mennessä, olisi yhtiön omaisuus pitänyt myös konkurssisäännön 6 §:n 1 momentin e kohdan nojalla luovuttaa konkurssiin.\n      \n      \n        Hovioikeuden päätös 29.9.1989\n        Hovioikeus on käsittelyratkaisunaan jättänyt pankin vaatimuksen yhtiön omaisuuden luovuttamisesta konkurssiin konkurssisäännön 6 §:n 1 momentin e kohdan perusteella vasta hovioikeudessa tehtynä tutkimatta.\n        Pääasiaratkaisun perusteluinaan hovioikeus on lausunut, että pankin saamisen perusteena olevan shekkitilisopimuksen mukaan, jos annettua vakuutta ei enää voitu katsoa riittäväksi tai jos muuten havaittiin, että luoton tai sen koron sopimuksenmukainen suorittaminen vaarantui, oli tilinomistajan pankin määräämässä ajassa ja sen hyväksymällä tavalla lisättävä vakuutta tai lyhennettävä velkaa uhalla, että pankki voi pitää velkaa asetetun määräajan päättyessä erääntyneenä. Pankki oli 5.4.1989 antanut yhtiölle tiedoksi selostetun ehdon sisältäneen lisävakuuden asettamisvaatimuksen, jossa määräajaksi oli asetettu kaksi päivää, ja sen perusteella, kun yhtiö ei ollut ehtoa täyttänyt, katsonut saamisen erääntyneeksi 7.4.1989. Pankki ei ollut kuitenkaan esittänyt selvitystä luoton vakuuksista tai niiden riittävyydestä eikä muutoinkaan näyttänyt, että shekkitilisopimuksessa mainitut ehdot, jotka oikeuttivat katsomaan saamisen poikkeuksellisesti erääntyneeksi, olisivat täytetyt.\n        Edellä mainituilla perusteilla hovioikeus on jättänyt asian raastuvanoikeuden päätöksen lopputuloksen varaan.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 26.4.1990. Pankki on vaatinut, että hovioikeuden käsittelyratkaisu ja pääasiassa antama päätös sekä raastuvanoikeuden päätös kumotaan ja yhtiön konkurssi vahvistetaan alkaneeksi tässä asiassa raastuvanoikeudelle 20.4.1989 annetusta konkurssihakemuksesta. Granmotor Oy:n konkurssipesä on antanut yhtiöltä vaaditun vastauksen.\n    \n    \n      KORKEIMMAN OIKEUDEN RATKAISU 13.11.1990\n      \n        Käsittelyratkaisu\n        Pankki on raastuvanoikeudelle jättämässään konkurssihakemuksessa vedonnut siihen, että sillä oli yhtiöltä shekkitilisopimukseen perustuva erääntynyt ja riidaton saatava ja ettei yhtiö ollut kahdeksan päivän kuluessa asianmukaisen maksukehotuksen saatuaan eikä sen jälkeenkään suorittanut velkaansa. Tämän vuoksi pankki on vaatinut, että yhtiön omaisuus konkurssisäännön 6 §:n 1 momentin d kohdan nojalla määrätään luovutettavaksi konkurssiin.\n        Hovioikeudessa pankki on vedonnut myös siihen, että sillä oli shekkitilisopimukseen perustuvan luoton vakuutena yrityskiinnityksen nojalla panttioikeus yhtiön kiinnityskelpoiseen omaisuuteen. Pankilla on ollut oikeus välittömästi periä saatavansa yrityskiinnityslain 15 §:n 1 momentin 4 kohdan nojalla kiinnitetyn omaisuuden huonon hoidon ja hävittämisen perusteella ja hakea yhtiön omaisuuden luovuttamista konkurssiin.\n        Pankin konkurssivaatimuksensa tueksi raastuvanoikeudessa esittämä peruste ja hovioikeudessa lisäksi esittämä vaihtoehtoinen peruste on kumpikin tarkoittanut yhtiön omaisuuden luovuttamista konkurssiin pankin saman saatavan perusteella. Pankki ei ole hovioikeudessa esittänyt uutta vaatimusta eikä asia ole muuttunut toiseksi sen johdosta, että pankki on vasta siellä vedonnut konkurssisäännön 6 §:n 1 momentin e kohdan soveltamisen edellytyksenä oleviin tosiseikkoihin. Näihin seikkoihin vetoaminen ei siten ole tapahtunut oikeudenkäymiskaaren 14 luvun 2 §:n vastaisesti. Näin ollen hovioikeus ei olisi saanut jättää pankin vaatimusta yhtiön omaisuuden luovuttamisesta konkurssiin konkurssisäännön 6 §:n 1 momentin e kohdan perusteella tutkimatta.\n        Kysymys on konkurssia koskevasta asiasta, joka on käsiteltävä kiireellisesti. Pankki on jo alemmissa oikeuksissa esittänyt ne tosiseikat, joiden nojalla asia on ratkaistavissa. Yhtiön konkurssipesä on tänne antamassaan vastauksessa katsonut, että pankilla oli ollut 25.4.1989 yrityskiinnityksen haltijana erääntynyt saatava yhtiöltä. Tämän vuoksi Korkein oikeus ottaa viivytyksen välttämiseksi asian välittömästi ratkaistavakseen myös sen tutkimatta jätetyltä osalta.\n      \n      \n        Pääasiaratkaisun perustelut\n        Yhtiö on myöntänyt, että pankilla on ollut 25.4.1989 kysymyksessä olevaan shekkitilisopimukseen perustuva 988.763,93 markan määräinen saatava. Tämän saatavan vakuutena pankilla on ollut raastuvanoikeudelle annetun asiakirjaselvityksen mukaan yrityskiinnityksen nojalla panttioikeus yhtiön kiinnityskelpoiseen omaisuuteen. Pankki on raastuvanoikeudessa esittänyt 2.3.1989 päivätyt kuitit, joiden mukaan yhtiölle oli tuona päivänä suoritettu ajoneuvoista, veneistä, tarvikkeista ja kalustosta yhteensä 6.749.970 markkaa. Yhtiö on näin ollen tuon määrän arvosta luovuttanut kiinnityskelpoista vaihto-omaisuuttaan. Lisäksi pankki on esittänyt yhtiölle 5.4.1989 tiedoksi annetun lisävakuuden asettamisvaatimuksen, jossa on todettu pankin tietoon tulleen seikkoja, joiden perusteella shekkitilisopimukseen perustuvan saatavan vakuutena olevaa yrityskiinnitysvakuutta ei enää voitu pitää riittävänä ja luoton takaisinmaksu oli vaarantunut. Pankki on vaatinut, että yhtiön tuli kahden päivän kuluessa maksaa pankin saatava tai antaa pankin hyväksymä lisävakuus uhalla, että pankki muutoin katsoi luoton kokonaan erääntyneeksi.\n        Konkurssisäännön 6 §:n mukaan velkojan on hakiessaan velallisen omaisuuden luovuttamista konkurssiin näytettävä, että sillä on velalliselta selvä ja riidaton saaminen. Kun otetaan huomioon mainitut kiinnityskelpoisen omaisuuden suuret luovutukset ja niistä aiheutunut saatavan vakuuden arvon ilmeinen huomattava aleneminen, pankilla on ollut shekkitilisopimuksen hovioikeuden päätöksessä selostetun erääntymisehdon nojalla oikeus vaatia määräämässään ajassa lisävakuutta tai suoritusta saatavalleen sen erääntymisen uhalla. Yhtiö ei ole antanut lisävakuutta eikä lyhentänyt merkittävällä tavalla velkaansa. Näissä olosuhteissa yhtiön asiana on ollut esittää selvitys siitä, että pankin saatavan vakuudet olivat riittävät eikä saatava ollut erääntynyt. Yhtiö on ainoastaan väittänyt, että sillä oli meneillään rahoitusjärjestelyjä myös pankin saatavan tyydyttämiseksi, eikä ole esittänyt tällaista selvitystä. Pankki on näin ollen näyttänyt, että sen saatava on ollut shekkitilisopimuksen ehtojen mukaisesti erääntynyt 7.4.1989 ja että sillä siten on ollut konkurssisäännön 6 §:n 1 momentin d kohdassa tarkoitettu selvä ja riidaton saaminen yhtiöltä.\n        Edellä mainittujen seikkojen ja yhtiön konkurssipesän tänne antaman vastauksen nojalla on myös näytetty, että yhtiö on 2.3.1989 luovuttanut yrityskiinnityskelpoista omaisuuttaan niin, että pankin yrityskiinnitykseen perustuvan vakuuden arvo on kiinnitetyn omaisuuden vähentymisen johdosta huomattavasti pienentynyt. Pankilla on ollut yrityskiinnityslain 15 §:n 1 momentin 4 kohdan nojalla oikeus välittömästi periä puheena oleva saatavansa.\n        Pankki on yhtiölle 11.4.1989 tiedoksi annetulla maksukehotuksella kehottanut yhtiötä maksamaan kahdeksan päivän kuluessa shekkitilisopimukseen perustuva velkansa. Yhtiö ei ole sitä maksanut.\n        Tämän vuoksi pankilla on ollut konkurssisäännön 6 §:n 1 momentin d ja e kohdan nojalla oikeus hakea yhtiön omaisuuden luovuttamista konkurssiin. Yhtiön omaisuus on sittemmin Turun raastuvanoikeuden 12.5.1989 julistamalla lainvoimaisella päätöksellä määrätty luovutettavaksi konkurssiin.\n      \n      \n        Päätöslauselma\n        Hovioikeuden ja raastuvanoikeuden päätökset kumotaan ja vahvistetaan, että Granmotor Oy:n konkurssin alkamispäivä on pankin hakemuksen jättöpäivä 20.4.1989.\n        \n          Ratkaisuun osallistuneet: oikeusneuvokset Salervo, Mörä, Nybergh, Ketola ja Taipale\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1990-11-13"
  ],
  "judgmentNumber": [
    "145"
  ],
  "date": [
    "1990-08-10"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1990:145"
  ],
  "year": [
    "1990"
  ],
  "description": [
    "http://data.finlex.fi/voc/kko/fin/65a66102",
    "http://data.finlex.fi/voc/kko/swe/eb0f3525",
    "http://data.finlex.fi/voc/kko/fin/e707ddda",
    "http://data.finlex.fi/voc/kko/swe/1a89c4db"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}