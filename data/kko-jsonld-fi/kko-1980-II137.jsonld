{
  "@id": "sfecli:kko/1980/II137",
  "languageVersion": [
    {
      "@id": "sfecli:kko/1980/II137/fin",
      "title_fi": [
        "KKO:1980-II-137"
      ],
      "abstract_fi": [
        "\n    Työnantaja, joka oli tehnyt suullisen työsopimuksen työntekijän kanssa, ei ollut näyttänyt nimenomaisesti sopineensa työsuhteessa noudatettavasta koeajasta tai selvittänyt, että työntekijä palvelukseen tullessaan olisi tiennyt olevansa koeajalla, velvoitettiin TSL 51 §:n 1 mom:n nojalla korvaamaan työntekijälle työsopimuksen lakkauttamisesta aiheutunut vahinko.\n  "
      ],
      "hasFormat": {
        "@id": "sfecli:kko/1980/II137/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Annikki A oli osakeyhtiölle B:lle 10/3 1977 tiedoksi toimituttamansa haasteen nojalla sekä kannetta kehittäessään Hyvinkään KO:ssa kertonut, että hän oli 4/1 1977 toistaiseksi voimassa olleen työsopimuksen nojalla ollut yhtiön kenkätehtaassa aputyöntekijänä. Palkka oli määräytynyt työhön käytetyn ajan mukaan ja ollut 6 markkaa 90 penniä tunnilta. 7/1 1977 yhtiö oli ilman laillisia perusteita purkanut työsopimuksen, mistä menettelystä oli ollut seurauksena, että A oli ollut työttömänä 7/1 p:stä 2/5 p:ään 1977. Sen vuoksi ja koska A oli yhtiön lainvastaisen menettelyn johdosta menettänyt palkkaa ja vuosilomaetuutta, A oli vaatinut yhtiön velvoittamista suorittamaan hänelle työsopimuslain 51 §:n nojalla vahingonkorvaukseksi 4 747 markkaa 20 penniä 5 prosentin korkoineen haastepäivästä lukien.\n      Yhtiön vastustettua kannetta ja A:n sen varalta, että hänen työttömyytensä tulisi jatkumaan, pidätettyä oikeuden vaatia eri oikeudenkäynnissä tämän vuoksi enemmän vahingonkorvausta, KO p. 2/5 1977 oli lausunut selvitetyksi, että A oli ollut yhtiön palveluksessa 4/1 p:stä 1977 kolmen kuukauden koeajalla ja että yhtiö oli saman tammikuun 7 päivänä purkanut A:n työsopimuksen irtisanomisaikaa noudattamatta. Sen vuoksi ja koska A oli voitu yhtiön työsääntöjen 4 §:n estämättä ottaa työhön sanotulla koeajalla ja koska yhtiöllä työsopimuslain 3 §:n nojalla oli ollut sovittuna koeaikana oikeus purkaa A:n työsopimus työsopimusten yleisistä purkamisperusteista riippumatta, KO oli hylännyt kanteen.\n      A:n haettua muutosta KO:n päätöksen Helsingin HO t. 8/3 1978 oli jättänyt asian KO:n päätöksen varaan.\n      A pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n tuomioon ja lupahakemukseensa sisällytti muutoksenhakemuksen.\n    \n    \n      KORKEIN OIKEUS\n      KKO t. myönsi muutoksenhakuluvan, tutki jutun ja katsoi jääneen näyttämättä, että osakeyhtiön B:n ja A:n välillä suullisesti tehtyä työsopimusta päätettäessä olisi työsopimuslain 3 §:n mukaan nimenomaisesti sovittu työsuhteessa noudatettavasta koeajasta tai että A olisi yhtiön työhön tullessaan muutoin tiennyt olevansa koeajalla. Yhtiöllä ei näin ollen ollut ollut oikeutta purkaa työsopimusta irtisanomisaikaa noudattamatta ilman tärkeää syytä eikä myöskään irtisanoa sitä ilman erityisen painavaa syytä. Tämän vuoksi KKO harkitsi oikeaksi, kumoten HO:n tuomion ja KO:n päätöksen, työsopimuslain 51 §:n 1 momentin nojalla velvoittaa yhtiön suorittamaan A:lle työsopimuksen lainvastaisesta lakkauttamisesta aiheutuneesta vahingosta KKO:n arvion mukaan 3 000 markkaa 5 prosentin korkoineen haastepäivästä 10/3 1977 lukien.\n      \n        Ratkaisuun osallistuneet: oikeusneuvokset Miettinen, Saarni-Rytkölä ja Ådahl sekä ylimääräiset oikeusneuvokset Ketola ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1980-12-22"
  ],
  "judgmentNumber": [
    "II137"
  ],
  "date": [
    "1980-09-02"
  ],
  "subject": [
    "http://data.finlex.fi/common/Siviiliasia"
  ],
  "referenceToLegislation": [
    "http://data.finlex.fi/eli/sd/1994/763/luku/12/pykala/51"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1980:II137"
  ],
  "year": [
    "1980"
  ],
  "description": [
    "http://data.finlex.fi/voc/kko/swe/3f875c9c",
    "http://data.finlex.fi/voc/kko/fin/f28a6de1",
    "http://data.finlex.fi/voc/kko/swe/2a9df02d"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}