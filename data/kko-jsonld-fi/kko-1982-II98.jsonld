{
  "@id": "sfecli:kko/1982/II98",
  "languageVersion": [
    {
      "@id": "sfecli:kko/1982/II98/fin",
      "title_fi": [
        "KKO:1982-II-98"
      ],
      "abstract_fi": [
        "\n    Osakeyhtiön pääosakkaan poika, joka oli omistanut kymmenen prosenttia yhtiön osakekannasta, oli yhtiön omistaman moottoriveneen päällikkönä toimiessaan matkalla, jolla hänen tuli yhtiön puolesta markkinoida veneitä, tahallaan upottanut veneen vakuutuskorvauksen saamiseksi yhtiölle. Hänen jutussa ilmennyt oikeutensa toimia yhtiön puolesta ja hänen asemansa yhtiön etujen valvojana veneen suhteen oli ollut sellainen, että veneen uppoaminen oli katsottava yhtiön aiheuttamaksi. Hänen katsottiin syyllistyneen vakuutuspetokseen (RL 36 luvun 2 §).\n  "
      ],
      "hasFormat": {
        "@id": "sfecli:kko/1982/II98/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Helsingin RO p. 29.11.1979 oli virallisen syyttäjän syytteestä lausunut selvitetyksi että A, joka oli B Oy:n osakas ja oli 26.7.1979 lukien muodostanut yhtiön hallituksen, oli 1.5.1979 toimiessaan B Oy:n omistaman, Suomen Merivakuutus Osakeyhtiössä vakuutetun Uudenmaan läänin moottorivenerekisteriin n:olla 2252 merkityn moottoriveneen päällikkönä hankkiakseen B Oy:lle vakuutuskorvauksen sekä siten itselleen ja toiselle hyötyä tahallaan aiheuttanut veneen uppoamisen sen lähdettyä Espanjasta Las Palmasista kohti Portugalia noin 60 kilometrin päässä lähtöpaikasta kohdassa, jossa veden syvyys oli ollut 3 600 metriä, menetellen siten epärehellisesti vakuutuksen antajaa vastaan, jonka etua hän oli ollut merilain mukaan velvollinen valvomaan.\n      A oli ennen aluksen lähtöä Las Palmasiin avannut aluksen pohjaventtiilin kartioliittimen mutterin siten, että venttiilin ja putken liitoskohdasta oli voinut valua veneeseen vettä venttiilin avaamisen jälkeen sekä matkalla toimiessaan aluksen ohjaajana aluksen miehistönä toimineen toisen henkilön huomaamatta avannut pohjaventtiilin sen sulkijakampea vääntämällä. Sen seurauksena aluksen oli tullut vettä niin, että sen miehistö oli joutunut poistumaan aluksesta pelastuslautalla ja alus oli myöhemmin uponnut.\n      Aluksen vakuutusmäärä oli ollut 270 000 markkaa. A oli 14.5.1979 tehnyt vahinkoilmoituksen ja ilmoittautunut RO:ssa meriselityksen antamista varten. A oli 17.5.1979 Helsingin RO:ssa annettuaan meriselityksen aluksen uppoamisesta salannut sen, että hän oli itse edellä selostetulla tavalla aiheuttanut aluksen uppoamisen. Sen jälkeen A oli merilain 254 §:n 1 momentissa säädetyllä vakuutuksella vahvistanut kertomuksensa. B Oy oli 8.8.1979 tehnyt korvausvaatimuksen vakuutusyhtiölle.\n      RO oli todennut, ettei vakuutuspetoksen tunnusmerkistö toteutunut, milloin se jonka hyväksi vakuutus oli voimassa, ei ollut rikollisessa teossa millään tavoin osallinen, vaan silloin vakuutuksenottaja oli yleisten venevakuutusehtojen 14.14 kohdan perusteella oikeutettu vakuutuskorvauksen ja vahingon aiheuttanut henkilö tuomittava rangaistukseen aluksen tahallisesta vahingoittamisesta rikoslain 34 luvun 13 §:n mukaan. A oli veneen päällikkönä toiminut B Oy:n edustajana sekä toiminut muutenkin yhtiössä niin, että yhtiö ei ollut oikeutettu korvaukseen veneestä A:n upotettua sen. A:n oli siten katsottava yrittäneen hankkia vakuutuskorvauksen toiselle siten kuin rikoslain 36 luvun 2 §:ssä tarkoitettiin.\n      A oli antanut meriselityksen RO:ssa vakuutusyhtiön vaatimuksesta hankiakseen selvitystä vakuutuskorvausvaatimuksen tueksi ja siten erehdyttääkseen vakuutusyhtiön virheellisellä perusteilla suorittamaan vakuutuskorvauksen. Meriselityksen yhteydessä hän oli ollut velvollinen ilmaisemaan aluksen uppoamisen syyn siitä riippumatta, mitä seuraamuksia ilmoituksesta oli saattanut tulla, eikä hänellä siten ollut ollut samaa oikeutta kuin todistajalla tai oikeudenkäynnin asianosaisella jättää ilmaisematta seikkaa, joka voi aiheuttaa syytteen häntä vastaan. A oli siten syyllistynyt rikoslain 17 luvun 3 §:ssä rangaistavaksi säädettyyn tekoon. Koska kuitenkin meriselityksen antaminen, johon A merilain mukaan ei ollut ollut velvollinen, oli ollut korvausvaatimuksen tukemiseksi tarpeellinen toimenpide, RO oli katsonut, ettei A:ta ollut tuomittava vakuutuspetoksen ohella erikseen rangaistukseen vakuutuksella vahvistetun perättömän lausuman antamista tuomioistuimessa.\n      Edelleen RO oli todennut aluksen uppoamisen syyn A:n oman kertomuksen perusteella. Sitä oli pidettävä luotettavana, koska esitetyn selvityksen perusteella muuta uskottavaa uppoamissyytä ei ollut.\n      RO oli katsonut, ettei ollut aihetta tuomita A:ta, jolla oli veneen kuljettajan B-kirja, menettämään oikeuttaan toimia aluksen päällikkönä tai muussa erityisen pätevyyden vaativassa tehtävässä.\n      Edellä lausutun perusteella RO oli merilain 9 ja 237 §:n, veneliikennelain 9 §:n ja rikoslain 36 luvun 2 §:n nojalla tuominnut A:n vakuutuspetoksesta 1 vuodeksi 6 kuukaudeksi vankeuteen. Rangaistus oli ehdollinen 30.11.1981 päättyvin koetusajoin.\n      Helsingin HO, jonka tutkittavaksi virallinen syyttäjä ja A olivat saattaneet jutun, p. 12.3.1981 oli jättänyt asian RO:n päätöksen varaan muutoin paitsi että A ehdollisesta rangaistuksesta annetun lain 1 §:n 3 momentin nojalla tuomittiin hänelle tuomitun ehdollisen rangaistuksen, jonka koetusaika määrättiin päättymään 28.11.1982 ohella 100:aan 30 markan määräisen päiväsakkoon eli maksamaan sakkoa 3 000 markkaa.\n      Pyytäen valituslupaa A haki muutosta HO:n päätökseen. Lupa myönnettiin. Virallinen syyttäjä ja B Oy antoivat hakemuksen johdosta pyydetyt vastaukset. Vastauksessaan syyttäjä vaati A:n tuomitsemista rangaistukseen hänen jutussa esittämänsä syytteen mukaisesti myös siitä, että A oli veneen uppoamisen johdosta antamassaan, valaa vastaavalla vakuutuksella vahvistamassaan meriselityksessä tahallaan laillisetta syyttä salannut sen, että hän oli itse tahallaan aiheuttanut veneen uppoamisen. Suomen Merivakuutus Osakeyhtiö ei käyttänyt sille varattua tilaisuutta vastauksen antamiseen.\n    \n    \n      \n      KKO p. Koska virallinen syyttäjä ei ollut pyytänyt valituslupaa eikä laissa määrätyllä tavalla hakenut muutosta HO:n päätökseen, KKO jätti syyttäjän vastauksessaan esittämän rangaistusvaatimuksen tutkimatta ja tutkiessaan muutoin jutun totesi, että A, joka oli B Oy:n pääosakkaan poika ja joka oli omistanut kymmenen prosenttia yhtiön osakekannasta, oli yhtiön puolesta ilmoittanut kysymyksessä olevan veneen moottoriajoneuvorekisteriin ja allekirjoittanut vakuutushakemuksen, jonka perusteella Suomen Merivakuutus Osakeyhtiö oli myöntänyt venettä varten RO:n päätöksessä mainitun vakuutuksen. A oli B Oy:n toimeksiannosta kuljettanut veneen Suomesta Las Palmasiin siellä tapahtuvaa veneiden markkinointia varten ja suorittaakseen siellä veneen henkilökuljetuksia. Hän oli toiminut myös veneen päällikkönä. Toimeksiannon epäonnistuttua hän oli vakuutuskorvauksen saamiseksi RO:n toteamin tavoin tahallaan upottanut veneen ja antanut Suomen Merivakuutus Osakeyhtiölle B Oy:n puolesta allekirjoittamana valheellisen vahinkoilmoituksen. A:n oikeus toimia B Oy:n puolesta ja hänen asemansa yhtiön etujen valvojana veneen suhteen oli siten ollut sellainen, että veneen uppoaminen oli katsottava B Oy:n aiheuttamaksi. Veneen merivahinkoon saattaminen oli näin ollen tapahtunut laittoman aineellisen edun hankkimiseksi B Oy:lle.\n      Edellä lausunut perusteella KKO katsoi, ettei ollut syytä muuttaa HO:n päätöksen lopputulosta.\n      \n        Ratkaisuun osallistuneet: presidentti Olsson, oikeusneuvokset Portin ja Mörä sekä ylimääräiset oikeusneuvokset Surakka ja Paasikoski\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-06-22"
  ],
  "judgmentNumber": [
    "II98"
  ],
  "date": [
    "1982-03-09"
  ],
  "subject": [
    "http://data.finlex.fi/common/Siviiliasia"
  ],
  "referenceToLegislation": [
    "http://data.finlex.fi/eli/sd/1889/39"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II98"
  ],
  "year": [
    "1982"
  ],
  "description": [
    "http://data.finlex.fi/voc/kko/swe/428a6df0",
    "http://data.finlex.fi/voc/kko/fin/c24cba5a"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}