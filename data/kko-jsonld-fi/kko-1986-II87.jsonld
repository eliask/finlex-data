{
  "@id": "sfecli:kko/1986/II87",
  "languageVersion": [
    {
      "@id": "sfecli:kko/1986/II87/fin",
      "title_fi": [
        "KKO:1986-II-87"
      ],
      "abstract_fi": [
        "\n    A oli myynyt B:lle elementtirakennuksen ja pidättänyt itsellään omistusoikeuden, kunnes kauppahinta oli maksettu. Kaupan jälkeen B oli pystyttänyt rakennuksen maanvuokrasopimuksen nojalla hallitsemalleen tontille. Kun ostajalla oli ollut oikeus jo ennen kauppahinnan maksamista pystyttää rakennus vuokraalueelleen, omistuksenpidätysehto ei estänyt rakennuksen ulosmittaamista vuokraoikeuden mukana muun velkojan saamisesta.\n    Vrt. KKO:1996:130\n  "
      ],
      "hasFormat": {
        "@id": "sfecli:kko/1986/II87/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Kemin kaupunginvoudin viraston asianomainen ulosottomies oli 25.1.1984 ulosmitannut Mustonen Industri Service Ky:ltä vuokraoikeuden Kemin kaupungilta vuokrattuun noin 4.200 neliömetrin suuruiseen määräalaan tiloista Valtion rautatiealue RN:o 1:1 ja Ajoksen syväsatama-alue RN:ot 11:19 ja 45:1, kaikki Kemin kaupungin Lautiosaaren kylässä, sekä alueella olevat vuokramiehen omistamat teollisuushallin ja konttorirakennuksen Eläkevakuutus Oy Ilmarisen ja Lapin lääninveroviraston kommandiittiyhtiöltä olevien saamisten suorittamiseksi.\n      \n        Kemin maistraatin päätös 29.8.1984\n        Hankittuaan Kemin kaupunginvoudin selityksen sekä lääninveroviraston ja 4.7.1984 konkurssiin asetetun kommandiittiyhtiön konkurssipesän lausunnot sekä varattuaan Eläkevakuutus Oy Ilmariselle tilaisuuden lausunnon antamiseen maistraatti on päätöksessään lausunut, että A-Elementti Oy Rakennusmies oli tosin myydessään kommandiittiyhtiölle kysymyksessä olevat rakennuselementit pidättänyt itsellään niiden omistusoikeuden, kunnes niiden hinta ja myyjän muut saamiset olisi täysin maksettu. Koska A-Elementti Oy Rakennusmiehen omistusoikeus oli kuitenkin lakannut, kun elementeistä oli pystytetty kysymyksessä oleva konttorirakennus kommandiittiyhtiön vuokramaalle ja rakennus siten oli tullut osaksi vuokraoikeutta, joka oli ilman maanomistajan suostumusta siirrettävissä kolmannelle henkilölle, maistraatti on ulosottolain 4 luvun 29 §:n 2 momentin nojalla hylännyt valituksen.\n      \n      \n        Rovaniemen hovioikeuden päätös 8.5.1985\n        Hovioikeus, jonka tutkittavaksi A-Elementti Oy Rakennusmies oli saattanut asian, on lausunut, että kommandiittiyhtiöllä, joka oli ostanut elementit pystyttääkseen niistä hallitsemallaan vuokra-alueella harjoittamaansa toimintaa varten konttorirakennuksen, oli ollut oikeus liittää rakennus vuokra-alueen maapohjaan jo ennen kuin elementtien hinta oli A-Elementti Oy Rakennusmiehelle maksettu. Hankintasopimuksessa ollut ehto omistuksenpidätyksestä oli niin ollen ollut tehoton kommandiittiyhtiön ulosottovelkojia kohtaan. A-Elementti Oy Rakennusmiehelle ei ollut myöskään sen ja kommandiittiyhtiön kesken ulosmittauksen jälkeen 16.4.1984 tehdyllä sopimuksella voitu perustaa sellaista oikeutta konttorirakennukseen, että osakeyhtiö voisi vaatia rakennusta itselleen. Näillä perusteilla hovioikeus on jättänyt asian maistraatin päätöksen lopputuloksen varaan.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMET\n      A-Elementti Oy Rakennusmies on vaatinut ensisijaisesti hovioikeuden ja maistraatin päätösten sekä toimitetun ulosmittauksen kumoamista. Toissijaisesti hakija on vaatinut, että se osoitettaisiin ulosottolain 4 luvun 10 §:n mukaisesti eri oikeudenkäynnissä osoittamaan omistusoikeutensa ulosmitattuun omaisuuteen.\n      Valituslupa on myönnetty 11.7.1985.\n      Lääninverovirasto ja kommandiittiyhtiön konkurssipesä ovat antaneet niiltä hakemuksen johdosta pyydetyn vastauksen. Eläkevakuutus Oy Ilmarinen ei ole käyttänyt sille varattua tilaisuutta vastauksen antamiseen.\n    \n    \n      KORKEIMMAN OIKEUDEN RATKAISU\n      Hovioikeuden päätöstä ei muuteta.\n      \n        Ratkaisuun osallistuneet: oikeusneuvokset Ailio, Portin, Mörä, Riihelä ja Ketola\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-08-22"
  ],
  "judgmentNumber": [
    "II87"
  ],
  "date": [
    "1985-10-11"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II87"
  ],
  "year": [
    "1986"
  ],
  "description": [
    "http://data.finlex.fi/voc/kko/fin/b2191b91",
    "http://data.finlex.fi/voc/kko/swe/75a90983"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}