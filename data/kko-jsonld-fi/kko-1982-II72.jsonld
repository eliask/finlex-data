{
  "@id": "sfecli:kko/1982/II72",
  "languageVersion": [
    {
      "@id": "sfecli:kko/1982/II72/fin",
      "title_fi": [
        "KKO:1982-II-72"
      ],
      "abstract_fi": [
        "\n    Vaikka sotilas oli kuollut jo ennen SVL:n muuttamisesta 22.3.1967 annetun lain voimaantuloa, oli lain 14 §:n 13 mom:ssa tarkoitettua työkyvyttömyysastetta arvioitaessa otettava huomioon myös lain 2 §:n 3 mom:n mukaan korvattavat liitynnäissairaudet.\n    Ään\n  "
      ],
      "hasFormat": {
        "@id": "sfecli:kko/1982/II72/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      B:n mies ja C:n isä A, joka 11.12.1939 - 17.5.1940 sekä uudelleen 18.6. - 27.12.1941 oli ollut suorittamassa sotapalvelusta, oli 27.11. - 18.12.1941 ollut sairaalahoidossa mahahaavataudin takia ja hänen keuhkoissaan oli tällöin todettu vanhoja tuberkuloottisia muutoksia. Keväällä 1974 A oli sairastunut vasemmanpuoleiseen nesteiseen keuhkopussintulehdukseen ja saman vuoden lokakuussa hän oli joutunut sairaalahoitoon keuhkotuberkuloosin takia ja vuonna 1949 hänelle oli toimitettu leikkaus mahahaavataudin vuoksi. A:lta oli KKO:n päätöksellä 16.5.1955 siinä mainituin perustein korvauksen suorittamisesta sotapalveluksesta aiheutuneen ruumiinvamman tai sairauden johdosta 24.3.1938 annetun lain, 10.1.1941 annetun sotatapaturmalain ja sen soveltamisalan laajentamisesta 18.7.1941 annetun lain, 28.5.1948 annetun sotilasvammalain ja sotilasvammalain soveltamisesta eräisiin vahingoittuneisiin ja sairastuneisiin sekä heidän omaisiinsa 29.6.1953 annetun lain nojalla evätty oikeus korvaukseen keuhkotuberkuloosin ja mahahaavataudin johdosta. Podettuaan useita vuosia aivovaltimon kovetustautia A oli 11.2.1966 kuollut aivohalvaukseen. Hänen leskensä B oli tapaturmavirastolle 29.6.1967 saapuneessa hakemuksessa anonut miehensä kuoleman johdosta lainmukaista korvausta itselleen ja mainitulle alaikäiselle lapselleen sekä sittemmin hakenut A:n kuoleman johdosta korvausta myös tämän sairastamien mahahaavataudin ja keuhkotuberkuloosin perusteella. Tapaturmavirasto oli päätöksessään 31.3.1971 katsonut, että mahahaavatauti oikeutti sotilasvammalain mukaiseen korvaukseen, mutta koska A:n keuhkotuberkuloosi ja kuolemaan johtanut sairaus eivät olleet mahahaavataudin seurauksia eikä palvelukseen liittyneiden erikoisten olosuhteiden todennäköisillä syillä voitu päättää muutenkaan aiheuttaneen niitä eikä olennaisesti vaikuttaneen niiden ilmaantumiseen taikka pahentumiseen, niin ja kun ne eivät myöskään ilmeisesti liittyneet mahahaavataudin synnyttämään poikkeukselliseen alttiuteen tai taipumukseen, sotilasvammalain ja sen soveltamisalan laajentamisesta 15.6.1956 annetun lain nojalla hylännyt hakemukset. Vakuutusoikeus, jonka tutkittavaksi B oli valittamalla saattanut asian, oli 1.6.1972 antamallaan päätöksellä ottanut asian myös sotilasvammalain soveltamisalan laajentamisesta annetun lain muuttamisesta 19.2.1971 annetun lain 7 a §:n 2 momentin nojalla tutkittavaksi ja katsonut, ettei ollut esitetty syytä muuhun muutokseen kuin että, koska A:n korvaukseen oikeuttavaksi katsotusta mahahaavataudista ja sen johdosta toimitetun leikkauksen jälkitilasta johtunut työkyvyttömyysaste asiassa esitetyn selvityksen mukaan oli arvioitava kolmeksikymmeneksi sadalta ainakin vuoden ajalta ennen hänen kuolinpäiväänsä, tapaturmavirasto oli määrätty suorittamaan B:lle ja C:lle huoltoeläkkeenä kolmannes niiden vuotuismäärästä sanotun 19.2.1971 annetun lain voimaantulosta 1.10.1971 alkaen, KKO, jolta B oli hakenut muutosta vakuutusoikeuden päätöksen, oli 18.12.1973 antamallaan päätöksellä katsonut, ettei ollut esitetty syytä muuttaa vakuutusoikeuden päätöstä muulla tavoin kuin että, koska A:n keuhkotuberkuloosin ja hänen kuolemaansa johtaneen sairauden, aivovaltimon kovettumistaudista aiheutuneen aivojen veritulpan oli katsottava ilmeisesti liittyvän mahahaavataudin synnyttämään poikkeukselliseen alttiuteen tai taipumukseen niin, että niitä olosuhteiden mukaan oli pidettävä kahden viidesosan osalta korvattavina, KKO oli määrännyt A:n mainittujen sairauksien ja hänen kuolemansa johdosta sanotulla perusteella suoritettavaksi lainmukaisen korvauksen ja palauttanut asian tästä aiheutuvia toimenpiteitä varten tapaturmavirastoon.\n      Tapaturmavirasto p. 11.12.1975 oli todettuaan, että A:n mahahaavataudin aiheuttama työkyvyttömyysaste oli arvioitava kolmeksikymmeneksi sadalta ainakin vuoden ajalta ennen hänen kuolemaansa ja että, koska A oli kuollut ennen sotilasvammalain muuttamista 22.3.1967 annetun lain voimaan tuloa, hänen mahahaavatautinsa perusteella vahvistettuun työkyvyttömyysasteeseensa ei voitu yhdistää kuolemaan johtaneita liitynnäissairauksia eli soveltaa sotilasvammalain 2 §:ää sellaisena kuin se oli muutettuna edellä mainitulla lailla, myöntänyt A:n jälkeen huoltoeläkkeenä B:n kaksi viidennestä lesken huoltoeläkkeen täydestä vuotuismäärästä 1 400 markasta ajalta 1.7.1966 - 30.9.1971 ja 3 200 markasta 1.10.1971 alkaen niin kauan kun hän oli leskenä sekä C:lle kaksi viidennestä lapsen huoltoeläkkeen vuotuismäärästä eli 795 markasta ajalta 1.7.1966 - 30.9.1971 ja 1 800 markasta 1.10.1971 alkaen 17 vuoden ikään 9.2.1973 saakka.\n      Tapaturmaviraston päätökseen oli B omasta ja C:n puolesta hakenut muutosta vakuutusoikeudelta ja katsoen, että A:n kuolema oli aiheutunut hänen potemastaan keuhkotuberkuloosista ja että työkyvyttömyysastetta määrättäessä oli otettava huomioon myös A:n potema aivovaltimon kovettumistaudista aiheutunut aivojen veritulppa, vaatinut täysimääräistä huoltoeläkettä.\n      Vakuutusoikeus p. 10.11.1977 oli käsitellyt asian. Samalla kun asia siltä osin kuin oli kysymys A:n poteman keuhkotuberkuloosin ja hänen kuolemaansa johtaneen aivovaltimon kovettumistaudista aiheutuneen aivojen veritulpan korvattavuudesta oli jätetty tutkimatta, koska asia oli jo ratkaistu vakuutusoikeuden 1.6.1972 ja KKO:n 18.12.1973 antamilla päätöksillä, vakuutusoikeus oli muutoin tutkinut asian ja katsonut, ettei ollut esitetty syytä muuttaa tapaturmaviraston päätöstä.\n      B ja C hakivat muutosta vakuutusoikeuden päätökseen ja vaativat, että huoltoeläke määrättiin suoritettavaksi täysimääräisenä. Tapaturmavirasto antoi siltä asiassa vaaditun vastauksen.\n    \n    \n      \n      KKO p. tutki valituksen. Siitä huolimatta, että A oli kuollut ennen sotilasvammalain muuttamisesta 22.3.1967 annetun lain voimaantuloa, oli sanotun lain voimaantulosäännöksen ja sotilasvammalain soveltamisalan laajentamisesta annetun lain 7 a §:n 2 momentin mukaan, arvioitaessa A:n sotilasvammalain 14 §:n 3 momentissa tarkoitettua työkyvyttömyysastetta, otettava huomioon myös hänen kahdelta viidesosalta korvattavat liitynnäissairautensa. Omaisten huoltoeläkkeen suuruus oli määriteltävä erikseen sotilasvammalain 14 §:n 1 momentissa mainitulla perusteella ja erikseen, ottamalla huomioon mahahaavataudin lisäksi A:n mainitut liitynnäissairaudet, saman pykälän 3 momentin mukaisella perusteella ja määrättävä huoltoeläke maksettavaksi näistä sillä perusteella, jonka mukaan se oli suurempi. Tämän vuoksi KKO, hyläten valituksen muilta osin, harkitsi oikeaksi määrät, että B:n ja C:n huoltoeläkkeen suuruus A:n kuoleman johdosta oli ratkaistava myös sotilasvammalain 14 §:n 3 momentissa mainitulla perusteella ja että, mikäli huoltoeläke sen mukaan tulisi heille jo myönnettyä huoltoeläkettä suuremmaksi, suoritettava huoltoeläke sen mukaisena. Asia palautettiin tapaturmavirastoon tästä aiheutuvia toimenpiteitä varten.\n      \n        Oikeusneuvos Surakka, joka oli eri mieltä, katsoi, ettei ollut syytä muuttaa vakuutusoikeuden päätöstä.\n      \n      \n        Ratkaisuun osallistuneet: oikeusneuvokset Salervo ja Takala sekä ylimääräiset oikeusneuvokset Mäkinen ja Rosokivi\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II72"
  ],
  "judgmentNumber": [
    "II72"
  ],
  "date": [
    "1981-03-31"
  ],
  "issued": [
    "1982-05-28"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}