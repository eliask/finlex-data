{
  "@id": "sfecli:kko/1985/II70",
  "languageVersion": [
    {
      "@id": "sfecli:kko/1985/II70/fin",
      "title_fi": [
        "KKO:1985-II-70"
      ],
      "abstract_fi": [
        "\n    Kun A oli näyttänyt saaneensa isänsä kuolinpesästä koko perintöään vastaavan omaisuuden jo ennen A:n ja B:n asumuseroa, ei A:n ositettavaan omaisuuteen ollut lisättävä osuutta kuolinpesässä, vaikka jakokirja pesän jaosta oli laadittu vasta asumuseron jälkeen.\n  "
      ],
      "hasFormat": {
        "@id": "sfecli:kko/1985/II70/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Ulvilan kihlakunnanoikeuden päätös 2.6.1983\n        B, on kanteessaan lausunut, että elokuun 19 päivänä 1982 toimitti asianajaja X osituksen B:n ja A:n, jotka oli Porin raastuvanoikeuden maaliskuun 31 päivänä 1982 julistamalla, lainvoiman saaneella päätöksellä tuomittu asumuseroon, välillä omaisuuden osituksen. Osituksen toimittaja oli pitänyt A:n ja hänen äitinsä C huhtikuun 26 päivänä 1982 allekirjoittamaa ja hyväksymää perinnönjakokirjaa osoitustoimituksessa sitovana, vaikka perinnönjakosopimus oli tehty vasta asumuserotuomion jälkeen. B on kanteessaan katsonut, että perinnönjakosopimus olisi tullut jättää osituksessa huomiotta, koska ositus tulee toimittaa sen tilanteen mukaisesti, joka vallitsee pesässä sillä hetkellä, kun asianosaiset tuomitaan asumuseroon. Kun A:n isä D:n kuolinpesässä ei oltu asianosaisten asumuserotuomion hetkellä tehty lainmukaista perinnönjakokirjaa, B on katsonut, että asianosaisten ositettavaan varallisuuteen A:n kohdalla on kuulunut myös hänen osuutensa eli puolet D:n kuolinpesästä, johon on kuulunut muun muassa Ruohonen-niminen tila RN:o 13:2, Ulvilan kunnan Pappilan kylässä, ja jonka arvo on ollut 116.000 markkaa. Tämän vuoksi asianosaisten ositettavasta omaisuudesta on puuttunut A:n kohdalta 58.000 markan arvoinen omaisuus.\n        B on kanteessaan vaatinut, että toimitettua ositusta oikaistaisiin siten, että ositettavaan varallisuuteen lisättäisiin A:n osuus D:n kuolinpesässä, arvoltaan 58.000 markkaa, ja että B oikeutettaisiin saamaan sen lisäksi, mitä osituksessa hänelle jo on määrätty, vielä omaisuutta 29.000 markan arvosta tai mikäli A suostuu maksamaan tasinkoa rahassa, 29.000 markkaa laillisine korkoineen. Vielä B on vaatinut oikeudenkäyntikulujensa korvaamista.\n        A on kanteesta kuultuna lausunut, että D:n kuolinpesän myydessä marraskuun 29 päivänä 1973 tehdyllä kauppakirjalla kiinteistöjä Ulvilan kunnalle hän oli saanut kauppahinnan kokonaisuudessaan käyttöönsä ja kauppahinta oli käytetty asianosaisten avioliiton aikana heidän yhteisesti asuntonaan käyttämiensä asunto-osakkeiden ostoon. A on katsonut huhtikuun 26 päivänä 1982 laaditun perinnönjakokirjan kirjalliseksi toteamukseksi aikaisemmin tapahtuneesta ja ilmoittanut, ettei hän ole D:n kuolinpesässä luopunut mistään sellaisesta omaisuudesta, mikä aiheuttaisi vastikeoikeuden B:lle. Tämän vuoksi A on pyytänyt kanteen hylkäämistä sekä oikeudenkäyntikulujensa korvaamista.\n        Asiassa on kuultu osituksen toimittajaa, asianajaja X:ää.\n        Kihlakunnanoikeus on katsonut, että A:n ja B:n asumuserohetkellä maaliskuun 31 päivänä 1982 on A:n isän, toukokuun 7 päivänä 1957 kuolleen D:n kuolinpesä ollut vielä jakamatta, koska D:n kuolinpesän osakkaiden, C:n ja A:n välillä ei oltu tehty perintökaaren 23 luvun 9 §:n mukaista kirjallista perinnönjakoa, minkä vuoksi A:n ja B:n ositettavaan omaisuuteen on kuulunut myös A:n osuus D:n kuolinpesässä. Mainitussa kuolinpesässä on huhtikuun 26 päivänä 1982 tehdyllä perinnönjakokirjalla suoritettu perinnönjako, jossa on todettu muun muassa, että \"A saa pitää kokonaisuudessaan sen Ulvilan kunnan peruskirjassa mainituista kuolinpesään kuuluneista Päivärinta RN:o 3:160 ja Lintilä RN:o 4:33, -nimisistä tiloista suorittaman 38.850 markan suuruisen kauppahinnan, jonka hän 27.12.1973 on hallintaansa saanut\". Lisäksi perinnönjakokirjassa on sovittu, että kuolinpesän osakas, A:n äiti C saa omistukseensa kanteessa mainitun Ruohonen-nimisen tilan RN:o 13:2, Ulvilan kunnan Pappilan kylässä.\n        Kihlakunnanoikeus on katsonut, kun muuta ei ollut näytetty, että A oli perinnönjakokirjan mukaisesti saanut edellä mainitusta kiinteistökaupasta vuonna 1973 kuolinpesälle tulleen kauppahinnan kokonaisuudessaan itselleen, mikä oli katsottava A:lle isänsä kuolinpesästä tulevan perinnön ennakkomaksuksi ja että A oli käyttänyt kauppahinnan hänen ja B:n yhteisessä hallinnassa olleiden asunto-osakkeiden ostoon. Tämän vuoksi ja kun B ei ollut näyttänyt, että A olisi käyttänyt väärin avio-oikeuden alaisen omaisuuden vallintaoikeutta, jonka perusteella B:lla olisi vastikeoikeus, kihlakunnanoikeus on hylännyt kanteen.\n        B on velvoitettu suorittamaan A:lle oikeudenkäyntikulujen korvaukseksi 2.759 markkaa.\n        Turun hovioikeus, jossa B haki muutosta, on tuomiossaan 11.5.1984 katsonut jääneen näyttämättä, että A:n toukokuun 7 päivänä 1957 kuolleen isän D:n jälkeen olisi toimitettu perinnönjako ennenkuin A ja B on tuomittu asumuseroon. A:n osuus Paavo D kuolinpesästä on siten lisättävä ositettavaan omaisuuteen. Sen vuoksi ja kun sanotun osuuden arvoa ei ole selvitetty, hovioikeus harkitsee oikeaksi kumoten kihlakunnanoikeuden päätöksen ja hyläten kanteen enemmälti palauttaa asian pesänjakajalle, jonka tulee palauttamispäätöksen saatua lainvoiman viipymättä ryhtyä toimiin osituksen oikaisemiseksi tämän päätöksen mukaisesti.\n      \n    \n    \n      VALITUSLUVAN MYÖNTÄMINEN JA VÄLITOIMI\n      A:lle on myönnetty valituslupa 4.9.1984. B on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        A ja B on tuomittu asumuseroon 31.3.1982. Ei ole näytetty, että ensiksi mainitun isän D:n kuolinpesässä olisi ennen tuota päivää toimitettu ositus. Tämän johdosta A:n osuus mainitusta kuolinpesästä olisi kanteen mukaisesti pitänyt lisätä hänen omaisuuteensa nyt kysymyksessä olevassa hänen ja B:n välisessä osituksessa.\n        Harkittaessa tämän osuuden arvoa A:n ja B:n välisessä osituksessa on kuitenkin otettava huomioon, mitä A ennen asumuseroa on jo saanut perintönä kuolinpesästä. A on näyttänyt, että hän on 27.12.1973 saanut perintönä 38.850 markkaa ja että tämä määrä on tuolloin vastannut hänen koko perintöään D:lta. Näin ollen A:lla ei asumuseron aikaan 31.3.1982 ole enää ollut saamista D:n kuolinpesästä eikä hänen ositettavaan omaisuuteensa siten ole ollut lisättävä osuutta kuolinpesässä.\n        B ei ole näyttänyt, että A olisi käyttänyt väärin oikeuttaan vallita näin saamansa avio-oikeuden alaista omaisuutta. Siten B:lla ei myöskään ole oikeutta saada osituksessa vastiketta.\n      \n      \n        Tuomiolauselma\n        Hovioikeuden tuomio kumotaan ja asia jätetään kihlakunnanoikeuden päätöksen lopputuloksen varaan. Asian laadun vuoksi A saa pitää vahinkonaan hänelle täällä aiheutuneet kulut.\n        \n          Ratkaisuun osallistuneet: oikeusneuvokset Salervo, Saarni-Rytkölä, Nikkarinen, Aro ja Roos\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II70"
  ],
  "judgmentNumber": [
    "II70"
  ],
  "date": [
    "1984-11-12"
  ],
  "issued": [
    "1985-05-07"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}