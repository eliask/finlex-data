{
  "@id": "sfecli:kko/1982/II88",
  "languageVersion": [
    {
      "@id": "sfecli:kko/1982/II88/fin",
      "title_fi": [
        "KKO:1982-II-88"
      ],
      "abstract_fi": [
        "\n    Työsopimuksen purkamisesta aiheutunut vahingonkorvauskanne, joka oli perustettu työsopimuslakiin ja jossa siten ei ollut kysymys työehtosopimuksen tulkinnasta taikka työehtosopimuksen tai työehtosopimuslain vastaisen menettelyn seuraamuksesta, oli yleisen tuomioistuimen tutkittava.\n  "
      ],
      "hasFormat": {
        "@id": "sfecli:kko/1982/II88/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli Nauvon KO:ssa valtiolle 21.4.1980 tiedoksi annetun haasteen nojalla lausunut että, sitten kun hänet oli 9.5.1979 otettu puolustusministeriön palvelukseen apumieheksi, hän oli 23.8.1979 palatessaan ruokatunnilta loukannut selkänsä ja kätensä. Loukkaantumisen aiheuttaneen työkyvyttömyyden johdosta työmaan lääkäri oli määrännyt A:n sairaslomalle ajaksi 25. -29.8.1979 ja Länsi-Turunmaan terveyskeskuksen terveyskeskuslääkäri ajaksi 30.8. - 21.9.1979. A:n ilmoittauduttua työhön 27.9.1979, puolustusministeriö oli ilmoittanut A:lle työsuhteen purkautuneen. Sen vuoksi ja kun työsuhteen purkaminen oli tapahtunut perusteettomasti, A oli vaatinut valtion velvoittamista suorittamaan hänelle, kun tuntipalkka oli 14 markkaa 10 penniä, irtisanomisajan palkkaa 8 päivältä 902 markkaa 40 penniä, sairausajan palkkaa ajalta 30.8. - 14.9.1979 1 804 markkaa 80 penniä sekä vahingonkorvausta sopimussuhteen ennenaikaisesta lakkaamisesta 18 000 markkaa eli yhteensä 20 707 markkaa 20 penniä.\n      Valtion kieltäydyttyä vastaamasta kanteeseen ja väitettyä, ettei KO:lla ollut toimivaltaa tutkia juttua, KO p. 7.5.1980 oli käsitellyt jutun ja todennut, että A oli perustanut kanteensa siihen, että puolustusministeriö oli elokuussa 1979 perusteettomasti purkanut työsopimuksensa hänen kanssaan kieltäytymällä ottamasta häntä takaisin työhön sairausajan jälkeen, vaikka hän oli asianmukaisesti ilmoittanut sairauslomastaan työnantajan edustajalle. Jutussa oli näin ollen kysymys siitä, oliko puolustusministeriö ollut oikeutettu pitämään työsopimusta purkautuneena perusteella, josta oli sovittu puolustusministeriön ja Valtion Työntekijäin ja Viranhaltijain Liitto r.y:n välillä ajalle 1.2.1979 - 29.2.1980 tekemän työehtosopimuksen työsuhteen purkamista koskevassa C.3 kohdassa. Koska tällaisen työehtosopimuskohdan oikeata tulkintaa sekä sen vastaisen menettelyn seuraamuksia koskeva kanne oli työtuomioistuimesta annetun lain 1 §:n 1 momentin ja 12 §:n 2 momentin mukaan aina ajettava, käsiteltävä ja ratkaistava työtuomioistuimessa, KO oli jättänyt kanteen tutkimatta.\n      Turun HO, jossa A oli hakenut muutosta KO:n päätökseen, p. 24.10.1980 oli jättänyt asian KO:n päätöksen varaan.\n      Pyytäen valituslupaa A haki muutosta HO:n päätökseen. Lupa myönnettiin ja puolustusministeriö valtion edustajana antoi siltä hakemuksen johdosta pyydetyn vastauksen.\n    \n    \n      \n      KKO p. käsitteli jutun. Koska A oli perustanut kanteensa työsopimuslakiin eikä kanteessa siten ollut kysymys työehtosopimuksen tulkinnasta taikka työehtosopimuksen tai työehtosopimuslain vastaisen menettelyn seuraamuksesta, alempien oikeuksien ei olisi pitänyt mainitsemillaan perusteilla jättää kannetta tutkimatta. Sen vuoksi KKO, kumoten HO:n ja KO:n päätökset, palautti jutun Nauvon KO:een, jonka tuli ilmoituksesta ottaa se uudelleen käsiteltäväkseen ja siinä lain mukaan menetellä.\n      \n        Ratkaisuun osallistuneet: presidentti Olsson, oikeusneuvokset Hämäläinen ja Riihelä sekä ylimääräiset oikeusneuvokset Paasikoski ja Rosokivi\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-06-15"
  ],
  "judgmentNumber": [
    "II88"
  ],
  "date": [
    "1982-01-28"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II88"
  ],
  "year": [
    "1982"
  ],
  "description": [
    "http://data.finlex.fi/voc/kko/fin/044d7126",
    "http://data.finlex.fi/voc/kko/swe/4abf5a55"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}