{
  "@id": "sfecli:kko/1994/119",
  "languageVersion": [
    {
      "@id": "sfecli:kko/1994/119/fin",
      "title_fi": [
        "KKO:1994:119"
      ],
      "abstract_fi": [
        "\n    Kahdelle saaressa sijaitsevalle tilalle pääsyä varten oli niille aikaisemmin perustettu mantereella olevan tilan alueelle tie-, autopaikka- ja venevalkamaoikeudet. Saaritilojen nykyinen käyttö ei edellyttänyt uusia kulkuyhteyksiä tai olemassa olevien laajentamista. Se, että näiden tilojen alueelle laadittavassa rantakaavassa oli ehdotettu uusia rakennuspaikkoja, ei vielä sellaisenaan luonut yksityisistä teistä annetun lain 13 §:n 2 momentissa tarkoitettuja edellytyksiä perustaa mantereella olevan tilan alueelle autopaikka- ja venevalkamaoikeuksia rantakaavan mukaisille rakennuspaikoille kulkua varten, ottaen erityisesti huomioon se haitta, mikä niiden perustamisesta aiheutuisi viimeksi mainitulle tilalle.\n  "
      ],
      "hasFormat": {
        "@id": "sfecli:kko/1994/119/fin/txt",
        "content_fi": [
          "\n    \n      ASIAN KÄSITTELY TOIMITUKSESSA JA MAAOIKEUDESSA\n      \n        Toimitus\n        A B:n kuolinpesän edustajana haki tie-, venevalkama- ja autopaikkaoikeuksien perustamista Anttolan kunnan Pitkälahden kylässä Siikasaaressa sijaitseville, kuolinpesän osakkaiden omistamille tiloille Siikasaari RN:o 2:143 ja Saarenpää RN:o 2:101 kulkemista varten samassa kylässä mantereella olevan, C:n omistaman Hakaniemen tilan RN:o 4:47 tilusten kautta. Siikasaaren ja Saarenpään tilojen alueelle oli laadittavana rantakaava. Rantakaavan mukaisille rakennuspaikoille kulkua varten tarvittiin aiemmin perustettujen autopaikkojen ja venevalkaman lisäksi uusia auto- ja venepaikkoja Hakaniemen tilan alueella.\n        Toimitusmiehet katsoivat, huomioon ottaen entinen Siikasaaren yksityistie ja siihen kuuluva valkama, että perustettavaksi haetuista valkamasta ja autopaikoista ei aiheudu huomattavaa haittaa Hakaniemen tilalle. Toimitusmiehet katsoivat, että haettujen oikeuksien perustamiselle oli olemassa yksityisistä teistä annetun lain 7 §:n 1 momentin, 8 §:n 1 momentin ja 13 §:n 2 momentin mukaiset edellytykset. Toimitusmiehet perustivat 4.5.1993 lopetetuksi julistamassaan toimituksessa Siikasaaren ja Saarenpään tiloille venevalkama- ja autopaikkaoikeudet Hakaniemen tilan alueelle kartan osoittamalla tavalla.\n      \n      \n        Itä-Suomen maaoikeuden päätös 27.9.1993\n        C valitti maaoikeuteen. Venevalkama- ja autopaikkaoikeuksien perustamista ja sijaintia koskevalta osalta maaoikeus hyväksyi toimitusmiesten perustelut eikä muuttanut toimitusmiesten ratkaisua.\n        \n          Asian ovat ratkaisseet maaoikeustuomari Palomäki, maaoikeusinsinööri Ylä-Kotola sekä lautamiehet X ja Y.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      C:lle on 14.12.1993 myönnetty valituslupa. Korkein oikeus on 15.12.1993 määrännyt, ettei maaoikeuden päätöstä ollut toistaiseksi pantava täytäntöön tai täytäntöönpanoa jatkettava.\n      Valituksessaan C on vaatinut toimitusmiesten ratkaisun ja maaoikeuden päätöksen kumoamista sekä toimituksen jättämistä sillensä.\n      B:n kuolinpesä on antanut vastauksen vaatien valituksen hylkäämistä.\n    \n    \n      KORKEIMMAN OIKEUDEN RATKAISU 15.11.1994\n      \n        Perustelut\n        Yksityistietoimituksessa nro 106720, joka on rekisteröity 7.2.1983, on perustettu muun muassa tiloille Siikasaari RN:o 2:143 ja Saarenpää RN:o 2:101 tie-, autopaikka- ja venevalkamaoikeudet Hakaniemen tilan RN:o 4:47 alueelle. Siikasaaren ja Saarenpään tilojen tarkoituksenmukaisen käytön vaatimat kulkuyhteydet on siten jo järjestetty. Tilojen nykyinen käyttö ei edellytä uusia kulkuyhteyksiä tai entisten laajentamista. Se, että tilojen alueelle laadittavassa rantakaavassa on tiloille ehdotettu uusia rakennuspaikkoja, ei vielä sellaisenaan luo yksityisistä teistä annetun lain 13 §:n 2 momentissa tarkoitettuja edellytyksiä perustaa autopaikka- ja venevalkamaoikeuksia rantakaavan mukaisille rakennuspaikoille kulkua varten, ottaen erityisesti huomioon se haitta, mikä niiden perustamisesta aiheutuisi Hakaniemen tilalle.\n      \n      \n        Tuomiolauselma\n        Maaoikeuden päätös ja toimitusmiesten ratkaisu kumotaan ja toimitus jätetään sillensä. Korkeimman oikeuden antama täytäntöönpanokielto raukeaa.\n        \n          Asian ovat ratkaisseet oikeusneuvokset Riihelä, Taipale, Suhnen, Möller ja Lehtimaja. Esittelijä Kimmo Mikkola.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1994-11-15"
  ],
  "judgmentNumber": [
    "119"
  ],
  "date": [
    "1994-05-18"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1994:119"
  ],
  "year": [
    "1994"
  ],
  "description": [
    "http://data.finlex.fi/voc/kko/swe/93def45e",
    "http://data.finlex.fi/voc/kko/fin/8b5873f6",
    "http://data.finlex.fi/voc/kko/swe/213270ef",
    "http://data.finlex.fi/voc/kko/fin/79e784c6"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}