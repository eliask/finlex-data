{
  "@id": "sfecli:kko/1983/II110",
  "languageVersion": [
    {
      "@id": "sfecli:kko/1983/II110/fin",
      "title_fi": [
        "KKO:1983-II-110"
      ],
      "abstract_fi": [
        "\n    Liikkeenharjoittajan oli väitetty tehneen ja antaneen väärät liikevaihtoveroilmoitukset sekä laiminlyöneen antaa liikevaihtoverolain mukainen veroilmoitus liikevaihtoverotoimistolle ja pitää liiketoiminnastaan asianmukaista kirjanpitoa. Tuohon menettelyyn perustuvaa syytettä jatketusta veropetoksesta ja kirjanpitorikoksesta voitiin ajaa myös siinä alioikeudessa, jonka tuomiopiirissä liiketoiminta oli tapahtunut.\n  "
      ],
      "hasFormat": {
        "@id": "sfecli:kko/1983/II110/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallinen syyttäjä oli Tammelan KO:ssa lausunut, että entinen liikkeenharjoittaja A harjoittaessaan Forssassa liikettä toiminimellä ei ollut 1.1.1976 - 31.12.1978 pitänyt tästä liiketoimestaan asianmukaista kirjanpitoa ja antanut verokausilta 1 M/76, 1 M/77, 2 M/77, 1/78 ja 2/78 väärät liikevaihtoveroilmoitukset sekä jättänyt verokaudelta 2 M/76 liikevaihtoveroilmoituksen kokonaan antamatta. A oli näin tahallisesti hyötymistarkoituksessa pidättänyt valtiolta veroa yhteensä 30 652 markkaa. Sen vuoksi syyttäjä oli vaatinut A:n tuomitsemista rangaistukseen yhdellä teolla tehdyistä jatketusta veropetoksesta ja jatketusta kirjanpitorikoksesta.\n      Asianomistajana kuultuna Tampereen liikevaihtoverotoimisto valtion edustajana oli yhtynyt syytteeseen ja vaatinut A:n velvoittamista suorittamaan valtiolle vahingonkorvausta 30 652 markkaa 5 prosentin korkoineen vaatimuksen esittämispäivästä 21.7.1981 sekä korvausta oikeudenkäyntikuluista.\n      Kuultuaan A:ta häneen kohdistetuista vaatimuksista KO p. 24.11.1981 oli lausunut, että virallinen syyttäjä oli edellä kerrotun syytteen mukaisesti vaatinut A:n tuomitsemista rangaistuksen yhdellä teolla tehdyistä jatketusta veropetoksesta ja jatketusta kirjanpitorikoksesta. Syyte yksin teoin tehdyistä rikoksista oli nostettava sen paikkakunnan tuomioistuimessa, jonka tuomiopiirissä oli tehty rikos, josta oli säädetty ankarampi rangaistus, eli veropetoksen tekopaikkakunnan tuomioistuimessa. Oikeudenkäymiskaaren 10 luvun 21 ja 23 §:n mukaan toimivaltainen käsittelemään veropetossyytettä oli se tuomioistuin, jonka tuomiopiirissä veroviranomainen eli tässä tapauksessa A:n liikevaihtoverotuksen toimittanut Tampereen liikevaihtoverotoimisto sijaitsi. Tämän vuoksi KO oli jättänyt syytteen ja liikevaihtoverotoimiston vahingonkorvausvaatimuksen toimivaltaansa kuulumattomina tutkimatta sekä hylännyt liikevaihtoverotoimiston vaatimuksen oikeudenkäyntikulujen korvaamisesta.\n      Turun HO, jonka tutkittavaksi virallinen syyttäjä ja liikevaihtoverotoimisto olivat saattaneet jutun, p. 3.5.1982 oli, samalla kun liikevaihtoverotoimiston muutoksenhakemusta myöhään saapuneena ei ollut tutkittu, jättänyt asian KO:n päätöksen varaan ja siirtänyt jutun käsiteltäväksi Tampereen RO:ssa, jonka tuomiopiirissä Tampereen liikevaihtoverotoimisto sijaitsi.\n      Pyytäen valituslupaa virallinen syyttäjä haki muutosta HO:n päätökseen vaatien, että HO:n ja KO:n päätökset kumottaisiin ja juttu palautettaisiin KO:een uutta käsittelyä varten, koska toiminiemen toiminta oli tapahtunut Forssan piirin alueella.\n      Viralliselle syyttäjälle myönnettiin valituslupa 17.11.1982 A antoi häneltä pyydetyn vastauksen syyttäjän muutoksenhakemukseen.\n    \n    \n      \n      KKO p. tutki valituksen. Liikevaihtoverolain 30 §:n 2 momentin ja 36 §:n mukaan veroilmoitus oli annettava sille liikevaihtoverotoimistolle, jonka toimialueella verovelvollisen liike verokauden alussa oli sijainnut. Asiakirjain lähettämisestä annetun lain 1 §:n 1 momentin ja liikevaihtoverolain 35 §:n 4 momentin mukaisesti veroilmoitus saatiin lähettää liikevaihtoverotoimistolle myös postitse. Liikevaihtovero oli ollut liikevaihtoverolain 31.12.1978 saakka voimassa olleen 68 §:n mukaan maksettava edellä mainitulle liikevaihtoverotoimistolle ja sen jälkeen veronkantolain 4 §:n 2 momentin mukaisesti sille lääninverovirastolle, jonka toimialueella liikevaihtoverovelvollisen verotus liikevaihtoverolain 30 §:n 2 momentin nojalla toimitettiin. Liikevaihtoverotoimistolle vero oli ollut maksettava sanotun liikevaihtoverolain 68 §:n sekä 1.1.1975 -31.12.1978 voimassa olleen eräiden verojen ja maksujen suorittamisesta rahalaitoksiin 20.11.1974 annetun valtiovarainministeriön päätöksen mukaisesti Postipankin välityksellä tai sanotussa valtiovarainministeriön päätöksessä mainittuihin rahalaitoksiin. Lääninverovirastolle liikevaihtovero oli veronkantoasetuksen 2 §:n sekä eräiden verojen ja maksujen suorittamisesta rahalaitoksiin 7.12.1978 annetun valtiovarainministeriön päätöksen mukaisesti maksettava samalla tavoin.\n      Kirjanpitorikos oli katsottava tehdyksi siellä, jossa kirjanpitolain vastaista kirjanpitoa oli pidetty.\n      Syytteessä tarkoitetut A:n tekemiksi väitettyjen väärien liikevaihtoveroilmoitusten antaminen ja A:n laiminlyönti antaa liikevaihtoveroilmoitus ja suorittaa sanotut verot voitiin edellä mainittujen säännösten mukaisesti katsoa tapahtuneiksi yhtä hyvin A:n liiketoiminnan harjoittamispaikkakunnalla Forssassa, jossa väärät liikevaihtoveroilmoitukset oli tehty ja jossa A olisi voinut postittaa ilmoitukset ja maksaa veronsa postiin tai rahalaitokseen, kuin asianomaisen liikevaihtoverotoimiston ja lääninveroviraston sijaintipaikkakunnalla Tampereella, jossa A:n, jollei hän käyttänyt postin välitystä, olisi ollut täytettävä veroilmoituksen antamisvelvollisuutensa ja jossa puheena olevat väärät liikevaihtoveroilmoitukset ja laiminlyönti lopullisesti olivat ilmenneet. A oli pitänyt kirjanpitolain vastaista kirjanpitoa liiketoiminnan harjoittamispaikkakunnalla Forssassa. Näillä perusteilla Tammelan KO oli oikeudenkäymiskaaren 10 luvun 21 §:n nojalla toimivaltainen tuomioistuin tutkimaan A:ta vastaan ajetun syytteen.\n      Tämän vuoksi KKO, kumoten HO:n ja KO:n päätökset, palautti jutun Tammelan KO:een, jonka tuli viipymättä ottaa se ilmoituksetta uudelleen käsiteltäväkseen ja, huomioon ottaen palauttamisen syy, siinä laillisesti menetellä.\n      \n        Ratkaisuun osallistuneet: oikeusneuvokset Jalanko, Heinonen, Nybergh, Ketola ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II110"
  ],
  "description": [
    "http://data.finlex.fi/voc/kko/fin/044d7126",
    "http://data.finlex.fi/voc/kko/swe/4abf5a55"
  ],
  "judgmentNumber": [
    "II110"
  ],
  "date": [
    "1983-02-18"
  ],
  "issued": [
    "1983-08-31"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}