{
  "@id": "sfecli:kko/1986/II156",
  "languageVersion": [
    {
      "@id": "sfecli:kko/1986/II156/fin",
      "title_fi": [
        "KKO:1986-II-156"
      ],
      "abstract_fi": [
        "\n    Alioikeuden tuomittua syytetyn rangaistukseen työnantajaansa kohdistuneesta jatketusta näpistyksestä työnantaja oli purkanut työsopimuksen. Hovioikeus oli sittemmin hylännyt syytteen näyttämättömänä. Työntekijä vaati työnantajalta korvausta hänelle työsopimuksen laittomasta purkamisesta aiheutuneesta vahingosta. Kanne hylättiin, koska ei ollut näytetty, että työnantaja olisi työsopimusta purettaessa tahallaan tai huolimattomuudesta laiminlyönyt sille kuuluneiden velvollisuuksien täyttämisen.\n    Ään.\n  "
      ],
      "hasFormat": {
        "@id": "sfecli:kko/1986/II156/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Uudenkaupungin raastuvanoikeuden päätös 5.11.1984\n        Raastuvanoikeus on A:n kanteesta lausunut selvitetyksi, että A oli toiminut työsopimussuhteisena lämmittäjänä puolustusministeriön palveluksessa Uudessakaupungissa Janhuan varuskunta-alueella vuoden 1980 tammikuussa 8.3.1983 saakka, jolloin puolustusministeriö oli purkanut työsuhteen päättymään heti sillä perusteella, että A:n oli Uudenkaupungin raastuvanoikeuden 28.2.1983 julistamalla lainvoimaa vailla olleella päätöksellä katsottu syyllistyneen työnantajaansa kohdistuneeseen jatkettuun näpistykseen. Turun hovioikeus oli 6.3.1984 antamallaan lainvoimaisella päätöksellä kumonnut alioikeuden päätöksen ja hylännyt syytteen näyttämättömänä. Raastuvanoikeus on katsonut, ettei puolustusministeriö ollut näyttänyt sillä olleen tärkeätä syytä purkaa A:n työsopimusta lainvoimaa vailla olevaksi tietämänsä alioikeuden päätöksen perusteella. A oli työsopimuksen purkamisen jälkeen ollut työttömänä 24.4.1983 saakka sekä ajat 20.8. - 25.9.1983, 10.10. - 26.10.1983, 30.10.1983 - 3.6.1984 ja edelleen 11.6.1984 lähtien. Purkamisen jälkeisiä työsuhteita oli pidettävä tilapäisinä. Tämän vuoksi raastuvanoikeus on työsopimuslain 43 ja 51 §:n nojalla velvoittanut puolustusministeriön suorittamaan A:lle vahingonkorvauksena hänen menettämästään työansiosta sopimussuhteen ennenaikaisesta lakkaamisesta aiheutuneelta työttömyysajalta 27.500 markkaa 16 prosentin korkoineen haasteen tiedoksiantopäivästä 10.8.1984 lukien. Raastuvanoikeus on lisäksi velvoittanut puolustusministeriön korvaamaan valtiolle jutussa maksuttoman oikeudenkäynnin saaneen A:n oikeudenkäyntiavustajaksi määrätylle varatuomari Markku Tiusaselle kulujen korvauksena ja kohtuullisena palkkiona suoritetut yhteensä 5.618 markkaa 10 penniä.\n      \n      \n        Turun hovioikeuden tuomio 30.8.1985\n        Hovioikeus, jonka tutkittavaksi puolustusministeriö oli saattanut jutun, on katsonut, ettei puolustusministeriöllä raastuvanoikeuden 28.2.1983 julistaman lainvoimaa vailla olleen ja hovioikeuden sittemmin kumoaman päätöksen perusteella ollut ollut työsopimuslain 43 §:ssä tarkoitettua tärkeää syytä purkaa A:n työsuhdetta taikka saman lain 37 §:ssä tarkoitettua erityisen painavaa syytä työsopimuksen irtisanomiseen A:n syyksi väitetyn teon johdosta. Tämän vuoksi hovioikeus on jättänyt asian raastuvanoikeuden päätöksen lopputuloksen varaan ja velvoittanut puolustusministeriön korvaamaan valtiolle sen varoista Tiusaselle hovioikeudessa maksetun palkkion 600 markkaa.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Puolustusministeriö on pyytänyt valituslupaa sekä vaatinut hovioikeuden tuomion kumoamista ja A:n kanteen hylkäämistä. Valituslupa on myönnetty 18.11.1985. A on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        A on ollut työsopimuslain 1 §:ssä tarkoitetussa työsuhteessa puolustusministeriöön toimien lämmittäjänä Janhuan varuskunta-alueella Uudessakaupungissa vuoden 1980 tammikuussa 8.3.1983 asti, jolloin puolustusministeriö on purkanut hänen työsopimuksensa sillä perusteella, että hänet oli Uudenkaupungin raastuvanoikeuden 28.2.1983 julistamalla päätöksellä tuomittu rangaistukseen jatketusta näpistyksestä. Sanotulla päätöksellään raastuvanoikeus oli katsonut A:n joulukuun 1981 ja huhtikuun 1982 välisenä aikana useissa erissä anastaneen työpaikaltaan puolustusministeriön omistamia koivuhalkoja join 4 kuutiometriä kuljettamalla niitä alueelta henkilöautonsa tavarasäilössä. Turun hovioikeus oli kuitenkin 6.3.1984 antamallaan lainvoiman saaneella päätöksellään hylännyt A:ta vastaan ajetun syytteen.\n        Raastuvanoikeuden päätöksen mukainen syyksilukeminen on ollut siitäkin huolimatta, että raastuvanoikeuden päätökseen oli haettu muutosta, omansa vaikuttamaan työnantajan ja työntekijän väliseen luottamussuhteeseen sitä siinä määrin huonontavasti, että puolustusministeriöllä on ollut oikeus pitää tuota päätöstä sellaisena työsopimuslain 43 §:ssä tarkoitettuna tärkeänä syynä, jonka perusteella työsopimus voidaan purkaa, edellyttäen, ettei työsopimuksen purkamisesta puolustusministeriön edustajina päättäneillä henkilöillä ole ollut tiedossaan olleiden seikkojen vuoksi aihetta arvostella syyllisyyskysymystä toisin kuin raastuvanoikeus. Näyttöä siitä, että puolustusministeriön edustajilla olisi tuolloin ollut aihetta pitää raastuvanoikeuden päätöstä sellaisena, joka kumoutuisi hovioikeudessa, ei nyt kysymyksessä olevassa jutussa ole esitetty. Näin ollen ei ole näytetty, että puolustusministeriö olisi tahallaan tai huolimattomuudesta työsopimusta purettaessa laiminlyönyt sille työsopimuslaista tai työsopimuksesta johtuneiden velvollisuuksien täyttämisen.\n        Näillä perusteilla Korkein oikeus katsoo, ettei puolustusministeriö valtion edustajana ole velvollinen korvaamaan A:lle työsopimuksen purkamisesta aiheutunutta vahinkoa.\n      \n      \n        Tuomiolauselma\n        Hovioikeuden tuomio ja raastuvanoikeuden päätös kumotaan ja A:n kanne hylätään sekä puolustusministeriö vapautetaan kaikesta maksuvelvollisuudesta. Asian laadun vuoksi puolustusministeriö saa pitää vahinkonaan kaikki sillä jutusta olleet kulut.\n      \n      \n        Eri mieltää olevien jäsenten lausunnot\n        Oikeusneuvos Roos: Tapahtumien kulku ilmenee Korkeimman oikeuden perusteluista. Hovioikeuden 6.3.1984 antaman päätöksen mukaan työsopimuksen purkamiseen ei ole ollut perustetta.\n        Nyt käsiteltävässä jutussa on rikosjutusta esitetty vain päätökset, mutta ei niiden perusteena ollutta selvitystä. Raastuvanoikeuden ja hovioikeuden ratkaisujen vastakkaisuus rikosjutussa osoittaa kuitenkin, että selvitys on ollut ristiriitainen ja ettei se siten myöskään ole riidattomasti osoittanut A:n sellaista käyttäytymistä, jonka johdosta puolustusministeriöltä ei kohtuuden mukaan ole voitu vaatia sopimussuhteen jatkamista. A on säädetyssä seitsemän päivän ajassa ilmoittanut tyytymättömyyttä raastuvanoikeuden päätökseen. Näin ollen puolustusministeriön on täytynyt varautua myös siihen, että A hakee muutosta raastuvanoikeuden päätökseen ja että hovioikeus sen johdosta hylkää syytteen näpistyksestä. Puolustusministeriön purkaessa näissä olosuhteissa A:n työsopimuksen kahdeksan päivää raastuvanoikeuden päätöksen julistamisen jälkeen on siis ollut tarjona myös varteenotettava mahdollisuus, että hovioikeuden päätös tulee osoittamaan, ettei ministeriöllä ollut perustetta A:n työsopimuksen purkamiseen. Purkaminen on siten, johtunut puolustusministeriön huolimattomasta menettelystä ja ministeriön on työsopimuslain 51 §:n 2 momentin nojalla korvattava A:lle sopimussuhteen ennenaikaisesta lakkaamisesta aiheutunut vahinko.\n        Näillä perusteilla en muuta hovioikeuden tuomion lopputulosta.\n        Oikeusneuvos Mörä: Olen samaa mieltä kuin oikeusneuvos Roos.\n      \n      \n        Ratkaisuun osallistuneet: oikeusneuvokset Salervo, Ailio ja Hämäläinen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-12-03"
  ],
  "judgmentNumber": [
    "II156"
  ],
  "date": [
    "1986-02-13"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II156"
  ],
  "year": [
    "1986"
  ],
  "description": [
    "http://data.finlex.fi/voc/kko/swe/3f875c9c",
    "http://data.finlex.fi/voc/kko/fin/f28a6de1",
    "http://data.finlex.fi/voc/kko/swe/2a9df02d"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}