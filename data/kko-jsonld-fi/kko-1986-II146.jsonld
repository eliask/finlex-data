{
  "@id": "sfecli:kko/1986/II146",
  "languageVersion": [
    {
      "@id": "sfecli:kko/1986/II146/fin",
      "title_fi": [
        "KKO:1986-II-146"
      ],
      "abstract_fi": [
        "\n    Hakemus asianajajan määräämisestä jakamalla erottamaan yhteisomistajan osa yhteisestä maatilasta - hylättiin kiinteistön osalta lakiin perustumattomana; - hyväksyttiin irtaimiston osalta.\n  "
      ],
      "hasFormat": {
        "@id": "sfecli:kko/1986/II146/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Hakemus Loimaan kihlakunnanoikeudessa\n        A on pyytänyt, että Liedosta oleva varatuomari X määrättäisiin suostumuksensa mukaisesti uskotuksi mieheksi jakamalla erottamaan A:n isän, Tarvasjoen kunnasta olleen 27.8.1983 kuolleen maanviljelijän S:n osuus tämän yhdessä sisartensa B:n ja C:n kanssa maatalousyhtymän osakkaana omistamasta omaisuudesta.\n      \n      \n        Kihlakunnanoikeuden päätös 9.4.1985\n        Kuultuaan B:ä ja C:ä hakemuksen johdosta ja varattuaan S:n leskelle T:lle tilaisuuden tulla kuulluksi kihlakunnanoikeus, jossa B ja C ovat vaatineet oikeudenkäyntikulujensa korvaamista, on lausunut, että asia oli käsiteltävä noudattaen riita-asiain oikeudenkäynnistä säädettyä järjestystä. Koska B:ä ja C:ä ei ollut haastettu vastaamaan kanteeseen riita-asiain oikeudenkäynnistä säädettyä menettelyä noudattaen, kihlakunnanoikeus on jättänyt hakemuksen tutkimatta ja velvoittanut A:n korvaamaan B:n ja C:n oikeudenkäyntikulut asiassa 1.000 markalla.\n      \n      \n        Turun hovioikeuden päätös 5.12.1985\n        Hovioikeus, jonka tutkittavaksi A oli saattanut asian, on lausunut, että asia oli eräistä yhteisomistussuhteista annetun lain 6 §:n säännökset huomioon ottaen voitu panna vireille hakemuksella. Koska kihlakunnanoikeus oli kuullut hakemuksen johdosta toisia yhteisomistajia B:ä ja C:ä ja T:lle oli varattu tilaisuus tulla asiassa kuulluksi, sen ei olisi pitänyt jättää hakemusta mainitsemallaan perusteella tutkimatta. Hovioikeus on viivytyksen välttämiseksi ottanut hakemuksen välittömästi ratkaistavakseen. Koska uskotun miehen määrääminen yhteisomistussuhteen purkamista varten ei ollut eräistä yhteisomistussuhteista annetun lain mukaan mahdollista, hovioikeus on hylännyt hakemuksen.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      A on pyytänyt valituslupaa ja vaatinut, että hänen hakemuksensa hyväksytään ja että hänet vapautetaan velvollisuudesta suorittaa B:lle ja C:lle korvausta oikeudenkäyntikuluista. Valituslupa on myönnetty 12.3.1986. B ja C ovat antaneet heiltä pyydetyn vastauksen, mutta T ei ole käyttänyt hänelle varattua tilaisuutta vastata muutoksenhakemukseen.\n    \n    \n      KORKEIMMAN OIKEUDEN RATKAISU\n      \n        Perustelut\n        Asiakirjojen mukaan S:lle on myönnetty lainhuuto kolmasosaan Uusitalon tilasta RN:o 6:3 Tarvasjoen kunnan Euran kylässä. Tilaa on viljelty S:n, B:n ja C:n yhteiseen lukuun. Nämä ovat yhdessä omistaneet myös tilan elollisen ja elottoman irtaimiston.\n        Tilan mahdollinen jako on toimitettava jakolaissa säädetyssä järjestyksessä. Hakemus X:n määräämisestä jakamaan tila ei perustu lakiin.\n        Mitä hakemukseen muuten tulee, niin yhteisomistajalla on oikeus saada osansa yhteisestä esineestä jakamalla erotetuksi, noudattaen soveltuvin osin mitä perinnönjaosta on säädetty. Siten tuomioistuimen tulee hakemuksesta määrätä sopiva henkilö toimittamaan yhteisen irtaimen omaisuuden jako.\n      \n      \n        Lainkohdat\n        Laki eräistä yhteisomistussuhteista 9 § 1\n        Perintökaari 23 luku 4 § 1\n        Laki perintökaaren voimaanpanosta 2 §\n      \n      \n        Päätöslauselma\n        Hovioikeuden päätöksen lopputulosta ei muuteta siltä osin kuin hakemus koskee tilan jakamista.\n        Muilta osin hovioikeuden päätöstä muutetaan siten, että X määrätään jakamalla erottamaan S:n kuolinpesän osa sen sekä B:n ja C:n yhteisestä irtaimesta omaisuudesta ja että A vapautetaan korvaamasta B:n ja C:n oikeudenkäyntikulut kihlakunnanoikeudessa.\n        Jaossa X:n tulee soveltuvin osin noudattaa perintökaaren säännöksiä perinnönjaosta.\n      \n      \n        Ratkaisuun osallistuneet: oikeusneuvokset Salervo, Ailio, Portin, Mörä ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II146"
  ],
  "description": [
    "http://data.finlex.fi/voc/kko/swe/83a18cf6"
  ],
  "judgmentNumber": [
    "II146"
  ],
  "date": [
    "1986-06-04"
  ],
  "issued": [
    "1986-11-13"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}