{
  "@id": "sfecli:kko/1984/II180",
  "languageVersion": [
    {
      "@id": "sfecli:kko/1984/II180/fin",
      "title_fi": [
        "KKO:1984-II-180"
      ],
      "abstract_fi": [
        "\n    A oli ostanut B:ltä uuden henkilöauton. Havaittuaan, että auton etulattiamatto oli likainen ja että auton ovissa oli painautumia ja naarmuja, A oli vaatinut auton vaihtamista virheettömään tai kaupan purkua. B:n tarjouduttua korjaamaan virheet A ei ollut siihen suostunut vaan oli ostanut uuden samanlaisen auton toisesta liikkeestä luovuttaen B:ltä ostamansa auton vaihtoesineenä. Kun A ei ollut varannut B:lle tilaisuutta virheen korjaamiseen ja kun ei ollut näytetty, ettei korjaamista olisi voitu suorittaa aiheuttamatta auton arvon alentumista tai olennaista haittaa A:lle, A oli menettänyt oikeutensa vaatia auton hinnan alentamista.\n  "
      ],
      "hasFormat": {
        "@id": "sfecli:kko/1984/II180/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Tornion RO p. 4.11.1982 oli A:n kanteesta lausunut selvitetyksi, että A oli 12.3.1982 tehdyllä kirjallisella kauppasopimuksella ostanut B Oy:ltä uuden Datsun 180 B tyyppisen henkilöauton 68.800 markan hinnasta luovuttaen vaihtoesineenä 36.200 markan arvoisen henkilöauton ja suorittaen rahassa loput eli 32.600 markkaa 16.3.1982. Auto oli luovutettu A:lle valmiiksi hänen nimiinsä rekisteröitynä 30.0.1982. Autoa luovutettaessa oli todettu, että etulattiamatto oli likaantunut. A oli 31.3.1982 ilmoittanut yhtiölle havainneensa painautumia ja naarmuja auton oikeanpuoleisissa ovissa, minkä vuoksi A oli vaatinut auton vaihtamista toiseen uuteen samanlaiseen autoon tai kaupan purkua. Yhtiö oli kehoittanut A:ta pitämään auton hallussaan toistaiseksi sekä 2.4.1982 kirjallisesti ilmoittanut A:lle tulevansa vaihtamaan likaantuneen maton sekä hankkimaan autoon uudesta samanlaisesta autosta ovet heti sellaisen saatuaan. A, joka ei ollut suostunut tähän ehdotukseen vaan vaatinut uutta virheetöntä autoa, oli 5.4.1982 ostanut eräältä toiselta autoliikkeeltä uuden samanmerkkisen auton luovuttaen yhtiöltä ostamansa auton vaihtoesineenä sekä suorittaen välirahaa 8.000 markkaa. Tämän vuoksi ja kun yhtiön tarjoama korjaus ei olisi käynyt päinsä aiheuttamatta auton arvon alentumista ja kun yhtiö luovuttaessaan auton rekisteröitynä A:n nimiin oli ollut velvollinen erikoisesti huolehtimaan siitä, että luovutettu auto oli virheetön, RO oli kuluttajansuojalain 5 luvun 2 §:n nojalla velvoittanut yhtiön suorittamaan A:lle auton hinnan alennuksen ja ensirekisteröinnin aiheuttaman arvon alennuksen korvauksena yhteensä 8.000 markkaa 5 prosentin korkoineen 22.9.1982 lukien sekä korvaamaan A:n oikeudenkäyntikulut 3.500 markalla.\n      Rovaniemen HO, jonka tutkittavaksi B Oy oli saattanut jutun, t. 1.2.1984 oli katsonut selvitetyksi, että yhtiö oli A:n ilmoitettua likaantuneesta matosta ja oikeanpuoleisten ovien ainoastaan muutamia millimetrejä syvistä painautumista sekä etuoven naarmuista tarjoutunut maalaamaan ovet tai vaihtamaan ne uudesta samanlaisesta ja samanvärisestä autosta heti kun sellainen oli saatu Rovaniemelle. Näyttämättä oli jäänyt, ettei sanottujen vähäisinä pidettävien virheiden korjaamista olisi voitu suorittaa aiheuttamatta arvon alentumista tai olennaista haittaa A:lle. Sen vuoksi HO oli katsonut, että yhtiöllä oli kuluttajansuojalain 5 luvun 2 §:n 2 momentin sisältämän oikeusohjeen mukaan oikeus omalla kustannuksellaan suorittaa ilmoitettujen virheiden korjaus. Näin ollen ja kun A ei ollut varannut yhtiölle tilaisuutta sanotun lainkohdan mukaiseen virheen korjaamiseen, A oli menettänyt oikeutensa vaatia yhtiöltä hinnan alentamista ja korvausta ensirekisteröinnin aiheuttamasta arvon alennuksesta. HO oli tällä perusteella, kumoten RO:n päätöksen, hylännyt kanteen ja vapauttanut yhtiön suorittamasta A:lle korvausta auton hinnan ja ensirekisteröinnin aiheuttamasta arvon alennuksesta sekä oikeudenkäyntikuluista. Asian laatuun nähden HO oli määrännyt, että kumpikin asianosainen sai kärsiä itse oikeudenkäyntikulunsa jutussa.\n    \n    \n      KORKEIN OIKEUS\n      Pyytäen valituslupaa A haki muutosta HO:n tuomioon vaatien HO:n tuomion kumoamista ja jutun jättämistä RO:n päätöksen varaan tai ainakin B Oy:n velvoittamista maksamaan hinnanalennuksena sitä hyötyä vastaavan määrän, mikä yhtiölle oli tullut korjaustöiden jäädessä toteutumatta. Valituslupa myönnettiin ja yhtiö antoi siltä pyydetyn vastauksen.\n      KKO t. katsoi, ettei ollut syytä muuttaa HO:n tuomiota. Asian laadun vuoksi B Oy sai pitää vastauksen antamisesta aiheutuneet kulut vahinkonaan.\n      \n        Ratkaisuun osallistuneet: oikeusneuvokset Ailio, Takala, Hämäläinen, Riihelä ja af Hällström\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-11-02"
  ],
  "judgmentNumber": [
    "II180"
  ],
  "date": [
    "1984-08-27"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II180"
  ],
  "year": [
    "1984"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}