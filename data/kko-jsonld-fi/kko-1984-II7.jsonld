{
  "@id": "sfecli:kko/1984/II7",
  "languageVersion": [
    {
      "@id": "sfecli:kko/1984/II7/fin",
      "title_fi": [
        "KKO:1984-II-7"
      ],
      "abstract_fi": [
        "\n    RO:n hyväksyttyä työsopimuksen purkamisen johdosta tehdyn vahingonkorvauskanteen HO hylkäsi sen nojautuen tuomiossaan RO:n perusteluihin, työntekijän asemaan ja jutussa ilmenneisiin seikkoihin niitä selostamatta. KKO katsoi, ettei näin kirjoitetusta HO:n tuomiosta käynyt OK 24 luvun 3 §:ssä tarkoitetuin tavoin ilmi ne pääsyyt, joihin ratkaisu perustui.\n  "
      ],
      "hasFormat": {
        "@id": "sfecli:kko/1984/II7/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        A:n kanne\n        A oli B Oy:lle 2.1. ja 28.10.1980 toimitettujen haasteiden nojalla Porin RO:ssa lausunut, että hän oli 21.8.1961 -31.3.1977 välisenä aikana toiminut mainittuun yhtiöön sulautuneen X Oy:n sosiaalipäällikkönä ja sen jälkeen B Oy:n Mäntyluodon tehtaiden varastopäällikkönä 1.11.1979 saakka. Yhtiö oli viimeksi mainitulle päivälle päivätyllä, hänelle 6.11.1979 saapuneella kirjeellä työsopimuslain 43 §:ään nojautuen purkanut työsopimuksen. Koska työsopimuksen purkaminen oli tapahtunut ilman tärkeätä syytä, A oli vaatinut, että yhtiö velvoitettaisiin suorittamaan hänelle korvausta saamatta jääneestä palkasta sekä rikosilmoituksen ja kielteisen julkisuuden aiheuttamasta maineen menetyksestä, luotonsaantimahdollisuuksien tyrehtymisestä, liiketoiminnan harjoittamisen vaikeutumisesta ja henkilösuhteiden menettämisestä laillisine korkoineen. Sen ohessa A oli vaatinut korvausta oikeudenkäyntikuluistaan.\n      \n      \n        Yhtiön vastine\n        Yhtiö oli vastustanut kannetta ja lausunut, että yhtiön Mäntyluodon tehtaiden ostopäällikkönä ja A:n lähimpänä esimiehenä toiminut henkilö oli harjoittanut laajaa laitonta liiketoimintaa luovuttamalla eri liikemiestuttavilleen ja sukulaisilleen joko ilmaiseksi tai lähes ilmaiseksi yhtiön erilaista omaisuutta ja ottamalla sitä suoraan itselleen omaan käyttöönsä joko itse päättämästään mitättömästä hinnasta tai kokonaan maksutta. Tällainen toiminta oli ollut mahdollista muun muassa siitä syystä, että A oli ollut siinä mukana kirjoittamalla omaisuuden tehdasalueelta kuljettamista varten vääriä asiakirjoja, niin sanottuja porttilappuja epämääräisin ja harhauttavin tavaraselostein ja merkitsemällä noihin asiakirjoihin sanan \"maksettu\", vaikkei mitään maksua ollut suoritettukaan. Ostopäällikkö ja A olivat vastaanottaneet edellä tarkoitettujen tavaroiden saajien ja ostajien tarjoamia lahjomia lukemattomia kertoja pääasiassa ravintolakestityksinä mutta myös selvänä rahana. A oli myös lahjoittanut yhtiön varastoalueelta rautaromua eräälle tuttavalleen. Hän oli lisäksi itsekin osallistunut sanottuun laittomaan toimintaan valvomalla ostopäällikölle tai hänen asiakkailleen luovutettavan tavaran lastausta ja osallistumalla ostopäällikölle menneiden tavaroiden kuljettamiseen tehtailta. A oli siten monella tavalla toiminut niiden velvollisuuksien vastaisesti, joita hänellä suuren teollisuuslaitoksen päällikkötason toimihenkilöihin kuuluvana varastopäällikkönä oli ollut. Yhtiöllä oli, kun siltä ei sanotuista syistä kohtuuden mukaan voitu vaatia sopimussuhteen jatkamista, ollut siten oikeus purkaa työsopimus.\n        Kun kysymyksessä olevat tapahtumat olivat tulleet ilmi, yhtiö oli lomauttanut A:n toistaiseksi. A oli lomauttamisilmoituksen jälkeen, mutta ennenkuin hän oli saanut työsuhteen purkamista koskeneen kirjeen, puhelimitse ilmoittanut yhtiön edustajalle irtisanoutuvansa heti yhtiön palveluksesta. Mikäli katsottaisiin, ettei yhtiöllä ollut ollut oikeutta purkaa työsopimusta, A:lla ei näin ollen irtisanoutumisensa johdosta ollut yhtiöltä ainakaan muuta saatavaa kuin irtisanomisajan palkka.\n      \n      \n        Porin RO:n päätös 5.3.1981\n        RO oli lausunut selvitetyksi, että A oli ollut yhtiön palveluksessa kanteessa selostetuin tavoin ja siinä mainitun ajan. Yhtiön edustaja oli 1.11.1979 ilmoittanut A:lle, että hänet lomautetaan toistaiseksi. Samana päivänä päivätyllä, A:n 6.11.1979 tiedoksi saamalla kirjeellä yhtiö oli purkanut hänen työsuhteensa työsopimuslain 43 §:ään viitaten päättyväksi heti. A oli lomauttamisilmoituksen jälkeen, mutta ennenkuin hän oli saanut työsuhteen purkamista koskevan kirjeen, puhelimitse ilmoittanut yhtiön edustajalle irtisanoutuvansa sen palveluksesta. Yhtiön toimenpiteistä oli kuitenkin ilmennyt, ettei se ollut pitänyt A:n sanottua ilmoitusta nyt kysymyksessä olevan työsuhteen päättymisen perusteena. Yhtiö oli 1.11.1979 tehnyt Porin poliisilaitokselle rikosilmoituksen väittäen, että A oli yhdessä erään toisen B Oy:n työntekijän kanssa anastanut yhtiön omaisuutta ainakin 500.000 markan arvosta. Rikosilmoituksen johdosta Porin I kaupunginviskaali oli 26.2.1981 kuitenkin katsonut jääneen näyttämättä, että A olisi anastanut yhtiön omaisuutta tai syyllistynyt muutenkaan rikolliseen menettelyyn.\n        Yhtiön vastineen johdosta RO oli katsonut selvitetyksi seuraavaa:\n        A oli 30.12.1977 päivätyllä porttilapulla luovuttanut 40 markan arvoisen, 200 kilon erän romuterästä eräälle yhtiön entiselle asiakkaalle, jonka omaisuuden luovuttamisen vastikkeetta yhtiön ostopäällikkö oli myöhemmin hyväksynyt.\n        A oli vuosina 1976 - 1979 ottanut useita kertoja vastaan yhtiön asiakkailta näiden tarjoamia ravintolatarjoiluja, mutta A:n ei kuitenkaan ollut katsottava siten menetellessään tarkoittaneen suosia kysymyksessä olevia yhtiön asiakkaita.\n        A oli kirjoittaessaan yhtiön alueelta tapahtuvaa tavaran poisvientiä varten niin sanottuja porttilappuja joissakin tapauksissa tehnyt merkinnän siitä, että tavara oli maksettu, vaikka niin ei ollut tapahtunut. Kuitenkaan ei ollut selvitetty, että A siten menetellessään olisi ollut tietoinen merkinnän virheellisyydestä ja että hän menettelyllään olisi hankkinut itselleen tai toiselle hyötyä. Myöskin oli jäänyt näyttämättä, että A:n velvollisuuksiin olisi kuulunut tehdasalueelta poisvietävää omaisuutta koskevien, esimieheltään saamiensa tietojen tarkistaminen.\n        Edellä kerrotuin perustein RO oli katsonut jääneen näyttämättä, että yhtiöllä olisi ollut tärkeä syy purkaa työsopimus, jonka vuoksi RO ottaen huomioon kantajan iän, työsuhteen kestoajan ja sen, että työsuhteen purkamisen peruste osaltaan oli vaikeuttanut A:n mahdollisuutta saada uutta työtä, oli velvoittanut yhtiön suorittamaan A:lle korvaukseksi työpalkan menetyksestä kohtuulliseksi harkitut 60.000 markkaa sekä korvaukseksi niistä henkisistä kärsimyksistä, joita työsuhteen purkamisen yhteydessä tehty, A:n kunniaa loukkaava rikosilmoitus oli aiheuttanut, kohtuulliseksi katsotut 10.000 markkaa eli yhteensä 70.000 markkaa 5 prosentin korkoineen 14.11.1980 lukien sekä korvaamaan A:n oikeudenkäyntikulut 28.117 markalla 50 pennillä.\n      \n      \n        Turun HO:n tuomio 6.8.1982\n        HO, jonka käsiteltäväksi A ja yhtiö olivat saattaneet jutun, oli katsonut selvitetyksi, että A oli varastopäällikön tehtävässään menetellyt RO:n päätöksessään selostamin tavoin ja että hänen käyttäytymistään oli edellä tarkoitettujen ja muiden jutussa ilmenneiden seikkojen perusteella, ottaen huomioon mitä hänen asemassaan olevalta työntekijältä voitiin kohtuuden mukaan vaatia, pidettävä sellaisena työsopimuslain 43 §:ssä tarkoitettuna tärkeänä syynä, jonka johdosta yhtiöllä oli ollut oikeus purkaa työsopimus. Sen vuoksi HO näillä ja RO:n muutoin mainitsemilla perusteilla oli, muuttaen RO:n päätöstä, hylännyt kanteen kokonaisuudessaan ja vapauttanut yhtiön suorittamasta A:lle tuomittuja korvauksia.\n      \n    \n    \n      KORKEIN OIKEUS\n      Pyytäen valituslupaa A haki muutosta HO:n tuomioon vaatien sen kumoamista sekä jutun jättämistä RO:n päätöksen varaan ja lisäksi korvausta hänelle HO:ssa ja KKO:ssa aiheutuneista oikeudenkäyntikuluista.\n      Valituslupa myönnettiin 9.12.1982. Yhtiö antoi siltä hakemuksen johdosta pyydetyn vastauksen. A antoi 14.1.1983 KKO:een kirjallisen lausuman yhtiön HO:een 17.11.1981 toimittaman kirjoituksen ja sen liitteen johdosta KKO:n varattua hänelle siihen tilaisuuden.\n    \n    \n      KORKEIMMAN OIKEUDEN RATKAISU\n      \n        Perustelut\n        HO on, ottaen tuomionsa perusteiksi RO:n jutussa näytetyiksi katsomat seikat sekä viitaten muihin jutussa ilmenneisiin seikkoihin ja A:n asemaan yhtiössä, päätynyt ratkaisuissaan päinvastaiseen tulokseen kuin RO. HO on siten käyttänyt kanteen hylkäämisperusteina niitä perusteita, joilla RO on hyväksynyt kanteen, ilmaisematta kuitenkaan, lukuunottamatta viittausta A:n asemaan, niitä jutussa ilmenneiksi katsomiaan seikkoja, joihin se on ratkaisunsa perustanut. KKO katsoo, ettei HO:n tuomiosta käy oikeudenkäymiskaaren 24 luvun 3 §:ssä tarkoitetuin tavoin riittävästi ilmi ne pääsyyt, joilla HO on tullut siihen tulokseen, että yhtiöllä on ollut oikeus purkaa sen ja A:n välinen työsopimus.\n        Viivytyksen välttämiseksi KKO on kuitenkin, palauttamatta juttua perustelujen täydentämistä varten HO:een, ottanut jutun välittömästi tutkittavakseen.\n        A on 1.4.1977 - 1.11.1979 välisenä aikana toiminut varastopäällikkönä yhtiön Mäntyluodon tehtailla alaisinaan kolme varastonhoitajaa ja noin kaksikymmentä varastotyöntekijää. A:n tehtävänä on ollut valvoa yhtiön varastoalueella tavaran kulkua muun muassa porttilappujen ja varastokirjanpidon avulla. Jutussa on selvitetty yhtiön ostopäällikön ottaneen itselleen A:n toimessaoloaikana yhtiön omaisuutta joko vastiketta suorittamatta tai tavaran arvoa vastaamattomasta hinnasta sekä päättäneen yhtiön puolesta kauppoja siten, että eräät yhtiön asiakkaat ovat saaneet ostaa yhtiöltä tavaroita huomattavasti niiden käypää arvoa halvempaan hintaan ja siten aiheuttaneen yhtiölle vahinkoa. Tavaroiden kuljettaminen tehtailta on suoritettu A:n allekirjoittamia porttilappuja käyttäen. Nuo asiakirjat A on kirjoittanut pääosaltaan ostopäällikön määräyksestä tehden niihin merkintöjä tavaroiden maksamisesta kertomansa mukaan ostopäällikön ilmoitusten perusteella tarkistamatta sitä, olivatko tavarat maksettuja vaiko ei. Myöhemmin on osa näistä merkinnöistä samoinkuin osa muista A:n porttilappuihin tekemistä merkinnöistä havaittu tosiasioita vastaamattomiksi. Varastopäällikön toimessaoloaikanaan A on yhdessä ostopäällikön kanssa lukuisia kertoja ottanut vastaan ravintolatarjoiluja niiltä yhtiön asiakkailta, jotka ovat saaneet ostaa yhtiön tehtailta tavaraa, etupäässä metalliromua ostopäällikön määrittelemään alihintaan. A ei ole ilmoittanut noihin ravintolakestityksiin mitään syytä.\n        Yhtiö ei ole jutussa selvittänyt, että sille olisi nimenomaan A:n tosiasioita vastaamattomista merkinnöistä porttilappuihin aiheutunut vahinkoa. Se merkitys porttilapuilla kuitenkin on ollut, että tavarat on niitä käyttäen voitu kuljettaa pois tehtaiden alueelta. KKO pitää selvitettynä, että yhtiön ostopäällikön edellä selostettu toiminta on ollut siinä määrin laajaa, että A:n on jo tästä syystä täytynyt olla siitä selvillä. A on siten myötävaikuttanut porttilappuja kirjoittamalla tietensä yhtiötä vahingoittaneen toiminnan jatkumiseen. A:n tuohon toimintaan omaksumaan asenteeseen on myös osaltaan vaikuttanut hänen yhdessä ostopäällikön kanssa nauttimansa ravintolatarjoilu. KKO katsoo, että A on, vaikka otetaankin huomioon, että ostopäällikkö on ollut hänen esimiehensä, täten siinä määrin laiminlyönyt häneltä yhtiön varastopäällikkönä edellytettävän, työsopimuslain 13 §:n mukaisen uskollisuusvelvollisuuden noudattamisen, ettei yhtiöltä ole kohtuudella voitu vaatia työsuhteen jatkamista. Yhtiöllä näin ollen on ollut tuon lain 43 §:n nojalla oikeus purkaa työsopimus.\n      \n      \n        Tuomiolauselma\n        HO:n tuomion lopputulosta ei muuteta. A velvoitetaan suorittamaan yhtiölle korvaukseksi sillä vastauksen antamisesta täällä olleista kuluista 900 markkaa.\n        \n          Ratkaisuun osallistuneet: oikeusneuvokset Saarni-Rytkölä, Portin ja Hämäläinen sekä ylimääräiset oikeusneuvokset Mäkinen ja Heikkilä\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II7"
  ],
  "referenceToLegislation": [
    "http://data.finlex.fi/eli/sd/1734/4"
  ],
  "description": [
    "http://data.finlex.fi/voc/kko/swe/80ad5c15",
    "http://data.finlex.fi/voc/kko/fin/9497c9fb"
  ],
  "judgmentNumber": [
    "II7"
  ],
  "date": [
    "1983-05-30"
  ],
  "issued": [
    "1984-01-18"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}