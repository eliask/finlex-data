{
  "@id": "sfecli:kko/1981/II78",
  "languageVersion": [
    {
      "@id": "sfecli:kko/1981/II78/fin",
      "title_fi": [
        "KKO:1981-II-78"
      ],
      "abstract_fi": [
        "\n    Kun leimaverolain 85 §:n 1 mom:n mukaan myyjän velvollisuutena oli ollut suorittaa as.oy:n osakkeiden kaupasta menevä siirtoleimavero eikä kaupassa ollut sovittu, että leimaveron määrä jäisi ostajan vastattavaksi, hylättiin leimaveron suorittaneen myyjän kanne ostajan velvoittamisesta korvaamaan hänelle leimaveron määrä.\n  "
      ],
      "hasFormat": {
        "@id": "sfecli:kko/1981/II78/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli B:lle 21.12.1973 tiedoksi toimitetun haasteen nojalla espoon KO:ssa lausunut, että hän ja B olivat 13.8.1968 solmineet asunto-osakkeiden luovutussopimuksen, jolla B oli sitoutunut ostamaan asunto-osakeyhtiön Y:n osakkeet n:ot 34079 -35653, jotka oikeuttivat huoneiston n:o 31 hallintaan yhtiön omistamassa talossa Espoon kaupungissa. A oli sopimusta tehdessään toiminut Asuntosäätiön määräyksestä ja sen lukuun. Talo oli rakennettu Suomen valtion myöntämän asuntolainan turvin ja oli siis niin sanottu aravarakennus. Luovutussopimukseen liittyivät yleiset ehdot, joiden mukaan sopijapuolet hyväksyivät asuntohallituksen rakennushankkeelle vahvistaman hankinta-arvon ja rahoituksen sekä näiden muutokset. Sopimussuhteeseen kuului, että molemmat osapuolet noudattivat asuntohallituksen kussakin yksityiskohdassa erikseen antamia määräyksiä ja ohjeita, joiden mukaan muun muassa luovutussopimus tuli laatia asuntohallituksen vahvistamaa lomaketta käyttäen. Ennen rakennustöiden alkamista asuntohallitus vahvisti rakennushankkeen hinta- ja lainapäätöksen. Hintapäätös sisälsi hankkeen rakennuskustannukset sekä niin sanotun hoitopalkkion, joka oli rakennushankkeen toteuttajalle, tässä tapauksessa Asuntosäätiölle tuleva korvaus hankkeen toteuttamisesta. Lainapäätös sisälsi lisäksi tonttikustannukset ja hankkeen kokonaisrahoituksen.\n      Myös A:n ja B:n välisessä kaupassa osakkeiden luovutussopimus oli laadittu asuntohallituksen määräyksen mukaisesti sen vahvistamaa lomaketta käyttäen. Lomakkeessa ei ollut mainintaa siitä, miten tai kenen toimesta osakkeiden kaupasta maksettava niin sanottu siirtoleimavero suoritettiin. Asuntosäätiö oli sen ja muiden suurimpien rakennuttajien käytännön mukaisesti suorittanut kaikkien asunto-osakeyhtiön Y:n osakkeiden luovutuksista menevät leimaverot, samanaikaisesti Uudenmaan lääninkassaan. Käytäntö oli perustunut siihen, että veroviranomaiset olivat esittäneet tällaisen toivomuksen rakennuskohteiden luovutuksen helpottamiseksi. Näin oli B:n ostamien osakkeiden siirtoleimavero tullut B:n puolesta maksetuksi. kun leimavero oli yritetty perä B:ltä, tämä oli kieltäytynyt maksamasta sitä sillä perusteella, ettei hän ollut luovutussopimuksessa tai muutoinkaan sitoutunut suorittamaan kyseistä leimaveroa. Suurin osa asunto-osakeyhtiön Y:n osakkaista oli suorittanut leimaveron säätiölle.\n      Siirtoleimaveron suorittaminen tapahtui aina ostajan hyödyksi. Ennen leimaveron maksamista osake ei ollut rekisteröintikelpoinen, mistä oli johtunut vakiintunut käytäntö, että ostaja vastasi leimaveron suorittamisesta. Tässä tapauksessa asia oli tavallistakin selvempi, koska leimaveroa ja siitä aiheutuvia kustannuksia ei ollut sisällytetty rakennusten hankintakustannuksiin tai rakennuttajalle tulevaan hoitopalkkioon. Maininta siirtoleimaveron suorittamisesta oli puuttunut käytetystä lomakkeesta siitä syystä, että asuntohallituksessa oli katsottu leimaveron suorittamisvelvollisuuden olevan selvä ilman sitä koskevaa mainintaakin. Nyttemmin asuntohallitus oli selvyyden vuoksi ottanut käyttöön lomakkeen, jossa siirtoleimaveron suorittaminen oli nimetty ostajan velvollisuudeksi. Aikana, jolloin lomakkeista oli puuttunut maininta leimaveron suorittamisesta, ei ollut tarkoitettu poiketa asuntohallituksen yleisestä käytännöstä, että ostaja suoritti siirtoleimaveron.\n      Kun B oli jättänyt maksamatta hänen puolestaan suoritetun siirtoleimaveron 207 markkaa 75 penniä, hän oli saanut hyväkseen sanotun suuruisen perusteettoman edun. Sen vuoksi A oli vaatinut, että B velvoitettaisiin suorittamaan hänelle 207 markkaa 75 penniä 5 prosentin korkoineen leimaveron suorittamispäivästä 14.1.1971 lukien.\n      B:n vastustettua kannetta KO p. 6.11.1974 oli lausunut selvitetyksi, että B oli kanteessa kerrotuin tavoin ostanut A:lta puheena olevat asunto-osakeyhtiön Y:n osakkeet. Luovutussopimukseen ei ollut tehty merkintää siitä, kumman sopijapuolen tuli suorittaa leimavero osakkeiden luovutuksesta. Asuntosäätiö, jonka puolesta A oli toiminut, oli 14.1.1971 maksanut leimaveron asunto-osakeyhtiön kaikkien osakkeenomistajien puolesta, jonka jälkeen osakkaat oli merkitty yhtiön osakerekisteriin. Noin kolmasosa yhtiön osakkeenomistajista, heidän joukossaan B, ei ollut suorittanut säätiölle tai A:lle suhteellista osuuttaan säätiön maksamasta leimaverosta.\n      KO oli todennut, että lainsäätäjän tarkoituksena leimaveron 55 ja 85 §:ää säädettäessä lienee ollut, että leimaveron suorittaminen osakkeiden luovutuksesta ja laskelman laatiminen siitä olisi osakkeiden myyjän velvollisuutena. Kuitenkin muualla kuin arvopaperipörssissä tapahtuvan osakekaupan ja nimenomaan asunto-osakkeiden luovutuksen yhteydessä oli vakiintunut kauppatapa, jonka mukaan siirtoleimaverosta sovittiin erikseen. Useimmiten leimaveron suorittaminen sovittiin ostajan velvollisuudeksi. Kun sanottua kauppatapaa voitiin pitää niin vakiintuneena, että lainsäätäjän alkuperäinen tarkoitus myyjän veronmaksuvelvollisuudesta oli väistynyt, KO oli katsonut, ettei siihen voitu jutussa vedota. Kysymys leimaveron maksuvelvollisuudesta oli siten ratkaistava sopimusoikeudellisilla perusteilla ottaen huomioon irtaimen kaupassa yleisesti noudatetut oikeussäännöt.\n      KO oli edelleen todennut, että B oli osakkeiden luovutussopimusta tehdessään ollut ensimmäistä kertaa ostamassa asuinhuoneiston hallintaan oikeuttavia osakkeita. Sen vuoksi ei voitu kohtuudella olettaa hänen olleen erityisesti perehtynyt tällaisessa kaupassa yleisesti noudatettuihin sääntöihin. Jutussa ei ollut väitetty, että kauppakirja olisi sisältänyt muodollista tai asiallista virhettä, jonka perusteella asuntohallitus olisi viranomaisena voinut puuttua kauppaan. Kun B oli tutustunut kaupan ehtoihin ja ne osaltaan hyväksynyt ja kun A myyjänä oli tehnyt tavanomaisen kauppakirjan ja sen jälkeen suorittanut siirtoleimaveron, B:llä oli katsottava olleen oikeus luottaa kauppakirjan sisältöön. Leimavero oli suoritettu sitä varten, että B voitiin merkitä osakerekisteriin ja hän oli siten hyvässä uskossa ryhtynyt omistajana hallitsemaan kaupan kohteena ollutta huoneistoa. Edellä kerrotuilla perusteilla KO oli hylännyt kanteen ja velvoittanut A:n korvaamaan B:n oikeudenkäyntikulut 1 500 markalla.\n      Helsingin HO, jonka tutkittavaksi A ja B olivat saattaneet jutun, t. 30.11.1977 oli jättänyt asian KO:n päätöksen varaan.\n      A pyysi oikeudenkäymiskaaren 30 luvun 3 §:n 2 kohdan nojalla, sellaisena kuin se oli 14.6.1958 annetussa laissa, lupaa hakea muutosta HO:n tuomioon, koska lain soveltamisen kannalta muissa samanlaisissa tapauksissa oli tärkeätä saattaa asia KKO:n tutkittavaksi, ja lupahakemukseensa sisällytti muutoksenhakemuksen. B antoi häneltä hakemuksen johdosta vaaditun vastauksen. KKO:n pyynnöstä Keskuskauppakamari antoi kauppatapaa koskevan lausunnon.\n    \n    \n      KORKEIN OIKEUS\n      KKO t. myönsi esitetystä syystä muutoksenhakuluvan ja tutki jutun. Koska leimaverolain 85 §:n 1 momentin mukaan A:n velvollisuutena myyjänä oli ollut suorittaa kysymyksessä olevasta osakekaupasta menevä siirtoleimavero eikä kaupassa ollut sovittu, että leimaveron määrä jäisi ostajan B:n vastattavaksi, KKO katsoi, ettei ollut esitetty syytä muuttaa HO:n tuomion lopputulosta. A velvoitettiin suorittamaan B:lle korvaukseksi hänelle vastauksen antamisesta KKO:ssa olleista kuluista 500 markkaa.\n      \n        Ratkaisuun osallistuneet: oikeusneuvokset Suvanto, Jalanko ja Takala sekä ylimääräiset oikeusneuvokset Mäkinen ja Rosokivi\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II78"
  ],
  "description": [
    "http://data.finlex.fi/voc/kko/fin/5f1278dc",
    "http://data.finlex.fi/voc/kko/swe/e2750b8b",
    "http://data.finlex.fi/voc/kko/fin/b5d8d4ac",
    "http://data.finlex.fi/voc/kko/swe/7bc51e69",
    "http://data.finlex.fi/voc/kko/fin/dec8a262"
  ],
  "judgmentNumber": [
    "II78"
  ],
  "date": [
    "1981-01-12"
  ],
  "issued": [
    "1981-06-12"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}