{
  "@id": "sfecli:kko/1982/II129",
  "languageVersion": [
    {
      "@id": "sfecli:kko/1982/II129/fin",
      "title_fi": [
        "KKO:1982-II-129"
      ],
      "abstract_fi": [
        "\n    A oli toimitettuaan tavaraa B:lle lähettänyt B:lle kaksi laskua, joihin oli merkitty maksuehdoiksi \"14 pv - 2 %, 30 pv netto laskutuskk:n päättymisestä\". B oli maksanut laskut ennen 30 päivän määräajan päättymistä ja maksupäivää seuranneena päivänä jättänyt konkurssihakemuksensa. Merkitsemällä laskuihin mainitut maksuehdot A ei ollut tarkoittanut myöntää B:lle luottoa määräajaksi vaan oli sovittanut kauppahinnan lopullisen määrän suoritusajankohdan mukaan. Kun velan maksu ei siten ollut ollut KS 46 §:n d kohdassa tarkoitettu ennenaikainen suoritus, kanne hylättiin.\n  "
      ],
      "hasFormat": {
        "@id": "sfecli:kko/1982/II129/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      B:n konkurssipesä oli A:lle 8.5.1980 tiedoksi toimituttamansa haasteen nojalla Tampereen RO:ssa lausunut, että B, joka oli 26.10.1979 tekemästään hakemuksesta asetettu konkurssiin ja jossa konkurssissa valvonta oli toimitettu 11.2.1980, oli 25.10.1979 maksanut A:lle yhteensä 56 154 markan 72 pennin määräiset kaksi laskua, jotka laskuihin merkittyjen maksuehtojen mukaisesti olisivat erääntyneet maksettaviksi vasta 30.10.1979. Kun velka ei ollut erääntynyt ennen konkurssin alkua maksettavaksi ja se oli suoritettu viimeisten 60 päivän aikana ennen konkurssin alkua, konkurssipesä oli vaatinut, että maksu julistettaisiin konkurssisäännön 46 §:n d kohdan nojalla peräytyväksi ja A velvoitettaisiin siis suorittamaan konkurssipesälle 56 154 markkaa 72 penniä 6 prosentin korkoineen 25.10.1979 lukien ja korvaamaan konkurssipesän oikeudenkäyntikulut.\n      A:n vastustettua kannetta RO p. 4.6.1980 oli lausunut selvitetyksi, että A oli B:lle elokuussa 1979 myymästään tavarasta lähettänyt 3.9.1979 päivätyn laskun N:o 307544, määrältään 26 385,12 markkaa ja 4.9.1979 päivätyn laskun N:o 307609, määrältään 29 769,60 markkaa. Kummastakin laskusta oli ilmennyt laskun maksuehtoina, että myyjä A oli myöntänyt ostajalle kahden prosentin käteisalennuksen maksun tapahtuessa 14 päivän kuluessa laskutuskuukauden eli syyskuun 1979 päättymisestä sekä että 30 päivän kuluessa laskutuskuukauden päättymisestä ostajalla oli oikeus maksaa lasku siinä mainitun määräisenä ja että sen jälkeen tapahtuneille suorituksille oli laskettava 16 prosentin viivästymiskorko.\n      Velallinen B oli maksanut molemmat edellä mainitut laskut A:lle 25.10.1979 ja B oli asetettu konkurssiin Vaasan RO:ssa 26.10.1979.\n      RO oli katsonut, ettei kysymyksessä olevissa laskuissa oleva, edellä mainittu 30 päivän aikamääräys sisältänyt määritystä laskujen erääntymispäivästä ja edelleen, ettei erääntymisajasta ollut näytetty muutoinkaan sovitun. Näin ollen RO oli velkakirjalain 5 §:n nojalla todennut, että puheena olevat laskut olivat erääntyneet ennen velallisen B:n konkurssiin asettamista ja että velallinen oli ollut oikeutettu mainitut laskut maksamaan heti ne saatuaan. Sen vuoksi RO oli hylännyt kanteen ja velvoittanut B:n konkurssipesän suorittamaan A:lle oikeudenkäyntikulujen korvauksena asian laatu huomioon ottaen kohtuullisiksi harkitsemansa 500 markkaa.\n      Turun HO, jonka tutkittavaksi B:n konkurssipesä oli saattanut jutun, t. 20.2.1981 oli jättänyt asian RO:n päätöksen varaan.\n      Pyytäen valituslupaa B:n konkurssipesä haki muutosta HO:n tuomioon. Lupa myönnettiin ja A antoi hakemuksen johdosta pyydetyn vastauksen.\n    \n    \n      \n      KKO t. tutki jutun ja totesi, että A:n kysymyksessä oleva saaminen B:ltä oli syntynyt elokuussa 1979 B:lle tuolloin tapahtuneiden tavarantoimitusten perusteella. Merkitsemällä seuranneessa syyskuussa B:lle toimittamiinsa laskuihin maksuehdoiksi \"14 pv - 12 %, 30 pv netto, laskutuskk:n päättymisestä\" ja \"Viiv.korko 16,0 %\" A ei ollut tarkoittanut myöntää B:lle luottoa määräajaksi vaan oli sovittanut kauppahinnan lopullisen määrän suoritusajankohdan mukaan. B:n 25.10.1979 suorittama velan maksu ei siten ollut ollut konkurssisäännön 46 §:n d kohdassa tarkoitettu ennenaikainen suoritus vaan oli koskenut ennen B:n 26.10.1979 alkanutta konkurssia maksettavaksi joutunutta velkaa. Mainituilla perusteilla KKO katsoi, ettei ollut syytä muuttaa HO:n tuomion lopputulosta.\n      \n        Ratkaisuun osallistuneet: oikeusneuvokset Salervo, Mälkki ja Nybergh sekä ylimääräiset oikeusneuvokset Karetie ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II129"
  ],
  "referenceToLegislation": [
    "http://data.finlex.fi/eli/sd/1868/31/luku/4/pykala/46"
  ],
  "description": [
    "http://data.finlex.fi/voc/kko/fin/65a66102",
    "http://data.finlex.fi/voc/kko/swe/eb0f3525"
  ],
  "judgmentNumber": [
    "II129"
  ],
  "date": [
    "1982-03-18"
  ],
  "issued": [
    "1982-08-27"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}