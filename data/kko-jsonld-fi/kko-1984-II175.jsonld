{
  "@id": "sfecli:kko/1984/II175",
  "languageVersion": [
    {
      "@id": "sfecli:kko/1984/II175/fin",
      "title_fi": [
        "KKO:1984-II-175"
      ],
      "abstract_fi": [
        "\n    Velallinen oli sitoutunut suorittamaan eläkettä indeksin mukaisesti korotettuna. Suoritettuaan eläkettä aluksi ilman indeksikorotusta velallinen oli sittemmin määrätystä ajankohdasta lukien alkanut maksaa eläkettä korotettuna. Korotetun eläkkeen maksamisen ei sinänsä katsottu katkaisseen indeksiehtoon perustuvan velan vanhentumista korotusta aikaisemmin erääntyneiden eläke-erien osalta.\n    Ään.\n  "
      ],
      "hasFormat": {
        "@id": "sfecli:kko/1984/II175/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Asianajaja S:n eläkeläisen A:n holhoojana oy B:tä vastaan ajamasta kanteesta Espoon KO p. 21.12.1978 oli lausunut selvitetyksi, että A oli ennen vuotta 1964 toiminut OTK:n palveluksessa sen tuotantolaitoksen päällikkönä sekä tässä asemassaan vaikuttanut siihen, että oy B oli A:n toiminnan ansiosta saanut muun muassa huomattavia tilauksia OTK:lta. Sanottuun aikaan yhtiön toimitusjohtajan oli toiminut A:n henkilökohtainen ystävä X. Eräitten sekä A:n henkilökohtaisten vaikeuksien että hänen ja yhtiön välisten ristiriitojen johdosta yhtiö ja A tekivät 11.12.1964 sopimuksen edellä mainittujen A:n suorittamien palvelusten korvaamisesta A:lle. Sopimuksen mukaan yhtiö maksaisi A:lle eläkettä 600 markkaa kuukaudessa hänen elämänsä ajan vuoden 1966 alusta alkaen. A:n kuoltua ja jos hänen vaimonsa eläisi maksettaisiin tälle puolet eli 300 markkaa kuukaudessa hänen elämänsä ajan. Lisäksi sopimuksessa oli sovittu, että eläke oli sidottu toimihenkilöitten palkkaindeksiin.\n      Edelleen KO oli todennut, että yhtiö oli maksanut sanottua korvausta A:lle vuoden 1966 alusta 600 markkaa sekä vuoden 1968 alusta alkaen korotettuna 900 markkaa kuukaudessa, mutta että yhtiö ei tämän jälkeen ollut maksanut eläkettä sovitun indeksin mukaisesti korotettuna.\n      Sen vuoksi ja kun sanotussa sopimuksessa tarkoitettua korvausta, huolimatta siitä ettei A ollut ollut suoranaisesti yhtiön palveluksessa, oli asiassa ilmenneet seikat huomioon ottaen pidettävä eläkkeenä eikä sanottuun eläkkeeseen ollut siten sovellettava indeksiehdon käytön rajoittamislainsäädäntöä, KO oli velvoittanut oy B:n suorittamaan A:lle maksamatta olevana ja toimihenkilöiden palkkaindeksin mukaisesti määräytyneenä eläkesaatavana 1.1.1966 - 30.9.1978 väliseltä ajalta, vähennettynä jo maksetuilla suorituksilla sekä yhtiön muutoin hyväksymän A:n laskelman ja 23.11.1978 oikeudessa esittämän lisävaatimuksen mukaisesti, kaikkiaan 72.685 markkaa 80 penniä 6 prosentin korkoineen laskettuna KO:n päätöksestä tarkemmin ilmeneville maksuerille niiden erääntymispäivistä lukien sekä korvaamaan A:n oikeudenkäyntikulut 6.000 markalla.\n      Helsingin HO, jonka tutkittavaksi oy B oli saattanut jutun, t. 12.9.1979 oli katsonut selvitetyksi, että X oy B:n toimitusjohtajana ja A oli 11.12.1964 allekirjoittaneet KO:n päätöksessä selostetun sopimukseksi otsikoidun asiakirjan. A ei kuitenkaan ollut koskaan ollut työsopimus- tai muussakaan sellaisessa suhteessa yhtiöön, joka olisi oikeuttanut hänet saamaan eläkkeen yhtiöltä. Sen sijaan A:n oli katsottava yhtiön kanssa tekemässään sopimuksessa sitoutuneen yhtiön lukuun edistämään tämän tavaroiden myyntiä hankkimalla yhtiölle tilauksia ja ostotarjouksia ja joista palveluksista yhtiön tarkoituksena oli ollut maksaa A:lle palkkio vuoden 1966 alusta lukien hänen elinaikansa ja sen jälkeen hänen leskelleen. Sanotun sopimuksen perusteella yhtiö oli maksanut A:lle vuoden 1966 alusta vuoden 1967 loppuun 600 markkaa sekä vuoden 1968 alusta alkaen 900 markkaa kuukaudessa, mutta kieltäytynyt korottamasta noita määriä toimihenkilöiden palkkaindeksin perusteella. Kanne perustui ainoastaan sanottujen indeksikorotusten maksamatta jättämiseen.\n      HO oli katsonut, ettei A:lle puheena olevassa sopimuksessa määrättyä palkkiota ollut pidettävä sellaisena eläkkeenä, jolle taloudellisen kehityksen turvaamisesta vuosina 1968 - 1969 annetun lain 3 §:n mukaan sekä sen sijaan myöhemmin voimaan tulleiden lakien vastaavansisältöisten säännösten mukaan olisi indeksikorotus edelleen tuleva, vaikka näissä laeissa muuten oli määrätty sopimuksissa tai sitoumuksissa olleet indeksiehdot 10.4.1968 jälkeiseltä ajalta poistetuiksi. HO oli myös todennut, että haaste oli annettu yhtiölle tiedoksi vasta 14.7.1978.\n      Sen vuoksi HO oli, kumoten KO:n päätöksen, hylännyt kanteen vuosien 1966 ja 1967 osalta vanhentuneena ja muulta osin näyttämättömänä sekä vapauttanut yhtiö suorittamasta sen A:lle maksettavaksi tuomittua eläkesaatavaa ja oikeudenkäyntikulujen korvausta.\n    \n    \n      KORKEIN OIKEUS\n      A:n holhoojana S pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n tuomioon ja lupahakemukseensa sisällytti muutoksenhakemuksen. Oy B vastasi hakemukseen. KKO hankki asiassa indeksiehtojen soveltamislautakunnan lausunnon.\n      KKO t. myönsi muutoksenhakuluvan ja lausui perusteluinaan:\n      Oy B on asianosaisten kesken 11.12.1964 tehdyn sopimuksen mukaan sitoutunut vuoden 1966 alusta maksamaan A:lle eläkettä 600 markkaa kuukaudessa hänen elinaikansa. Eläke sidottiin toimihenkilöiden palkkaindeksiin.\n      Taloudellisen kehityksen turvaamisesta vuosina 1968 - 1969 annetun lain 1 §:n mukaan poistettiin sitoumuksissa, sopimuksissa ja muissa välipuheissa tuolloin olleet indeksiehdot siltä osin kuin ne kohdistuivat lain voimaantulon eli 10.4.1968 jälkeiseen aikaan. Lain 3 §:n mukaan lakia ei kuitenkaan ollut sovellettava muun muassa eläkkeeseen. Nämä säännökset on säädetty määräaikaisiksi, mutta ne on jatkuvasti uudistettu niin, että vastaavat säännökset ovat olleet voimassa vielä vuoden 1978 jälkeenkin.\n      Indeksiehdon kieltämistä koskevassa lainsäädännössä ei ole, yhtä vähän kuin tätä lainsäädäntöä koskevissa esitöissäkään, tarkemmin määritelty, mitä eläkkeellä tarkoitetaan. Tästä on muun muassa pääteltävissä, että sillä tarkoitetaan muitakin kuin palvelussuhteisiin liittyviä eläkkeenluontoisia maksuja. Näin ollen ei se seikka, ettei A ole ollut yhtiön palveluksessa, estä pitämästä A:lle maksettuja toistuvaissuorituksia kysymyksessä olevassa lainsäädännössä tarkoitettuna eläkkeenä.\n      A:n elinikään sidotuilla säännöllisillä toistuvaissuorituksilla on yhtiön toimitusjohtaja, joka oli A:n henkilökohtainen ystävä, palkinnut A:ta hänen yhtiölle tekemistään palveluksista ja siten myös pyrkinyt lisäämään A:n toimeentuloturvaa.\n      Edellä lausutun perusteella KKO katsoo, että kysymyksessä olevia maksuja on pidettävä eläkkeenä, johon ei sovelleta indeksiehdon kieltämistä koskevaa lainsäädäntöä.\n      Yhtiön on vuoden 1966 alusta vuoden 1967 loppuun maksanut A:lle 600 markkaa kuukaudessa kolmen kuukauden erissä sekä vuoden 1968 alusta lähtien 900 markkaa kuukaudessa niin ikään kolmen kuukauden erissä. Yhtiö on jättämällä suorittamatta eläkkeen edellä mainitun indeksin nousun mukaisesti korotettuna maksanut A:lle 1.1.1966 - 30.9.1978 väliseltä ajalta eläkettä 72.685,80 markkaa liian vähän. Jutussa ei kuitenkaan ole näytetty, että oy B:tä, jolle haaste on annettu tässä jutussa tiedoksi 14.7.1978, olisi vuosilta 1966 ja 1967 maksamatta olevista eläke-eristä muistutettu määräajasta velkomisasioissa sekä julkisesta haasteesta velkojille 9.11.1868 annetun asetuksen 1 §:ssä säädetyllä tavalla kymmenen vuoden aikana ennen haasteen tiedoksiantoa tai että yhtiö olisi saman ajan kuluessa mainitun asetuksen 2 §:n mukaisesti tunnustanut puheena olevat saatavat A:lle tai hänen holhoojalleen. A on, ottaen huomioon vähennyksenä yhtiön vuosilta 1968 ja 1969 liikaa suorittaman eläkkeen määrän 687,60 markkaa, vaatinut vuosien 1966 ja 1967 osalta eläkettä yhteensä 2.433,60 markkaa. Nämä saatavat, joiden vanhentumista eivät ole katkaisseet yhtiön myöhemmin suorittamat muita eläke-eriä koskevat maksut, ovat vanhentuneet, kuten HO on todennut.\n      Edellä mainituilla perusteilla KKO harkitsi oikeaksi, muuttaen HO:n tuomiota, velvoittaa oy B:n suorittamaan A:lle maksamatta olevana eläkesaatavana 1.1.1970 - 30.9.1979 väliseltä ajalta 70.252 markkaa 20 penniä 6 prosentin korkoineen laskettuna 106,20 markalle 31.3.1970, 122,40 markalle 30.6.1970, 140,40 markalle 30.9.1970, 144 markalle 31.12.1970, 336,60 markalle 31.3.1971, 336,60 markalle 30.6.1971, 385,20 markalle 30.9.1971, 480,60 markalle 31.12.1971, 504 markalle 31.3.1972, 718,20 markalle 30.6.1972, 757,80 markalle 30.9.1972, 774 markalle 31.12.1972, 815,40 markalle 31.3.1973, 1.148,40 markalle 30.6.1973, 1.222,20 markalle 30.9.1973, 1.249,20 markalle 31.12.1973, 1.308,60 markalle 31.3.1974, 1.812,60 markalle 30.6.1974, 1.888,20 markalle 30.9.1974, 2.039,40 markalle 31.12.1974, 2.147,40 markalle 31.3.1975, 2.763 markalle 30.6.1975, 2.845,80 markalle 30.9.1975, 3.043,80 markalle 31.12.1975, 3.344,40 markalle 31.3.1976, 3.511,80 markalle 30.6.1976, 3.582 markalle 30.9.1976, 3.600 markalle 31.12.1976, 3.726 markalle 31.3.1977, 4.032 markalle 30.6.1977, 4.086 markalle 30.9.1977, 4.212 markalle 31.12.1977, 4.230 markalle 31.3.1978, 4.320 markalle 30.6.1978 ja 4.518 markalle 30.9.1978 lukien sekä korvaamaan A:n oikeudenkäyntikulut 6.000 markalla. Vuosien 1966 ja 1967 eläkesaatavia koskevalta osalta HO:n tuomion lopputulos jäi pysyväksi.\n      \n        Eri mieltä olevien jäsenten lausunnot\n        Oikeusneuvos af Hällström: Oy B on vuosina 1966 ja 1967 maksanut A:lle 600 markkaa kuukaudessa 3 kuukauden erissä sekä vuoden 1968 alusta 900 markkaa kuukaudessa niin ikään 3 kuukauden erissä. Tämä korotettu määrä on vuoden 1969 loppuun asti ollut suurempi kuin yhtiön asianosaisten tekemän sopimuksen mukaan on tullut maksaa A:lle. Vasta vuoden 1970 alusta on yhtiön A:lle maksama määrä ollut pienempi kuin sen olisi sopimuksen mukaan pitänyt suorittaa.\n        Näin ollen yhtiö, suorittamalla kerrotuin tavoin vuoden 1970 alkuun asti sopimukseen perustuvaa korotettua eläkettä, on tunnustanut indeksiehtoon perustuvan velkansa määräajasta velkomisasioissa sekä julkisesta haasteesta velkojille 9.11.1868 annetun asetuksen 2 §:n mukaisesti. Sen vuoksi ja kun haaste jutussa on annettu yhtiölle tiedoksi 14.7.1978 eli sanotun asetuksen 1 §:ssä säädetyssä kymmenessä vuodessa velan tunnustamisesta, A:n saatava ei ole miltään osilta vanhentunut.\n        Näillä ja enemmistön muutoin lausumilla perusteilla harkitsen oikeaksi, kumoten tuomion, jättää asian KO:n päätöksen lopputuloksen varaan.\n        Oikeusneuvos Ådahl oli samaa mieltä kuin oikeusneuvos af Hällström.\n      \n      \n        Ratkaisuun osallistuneet: oikeusneuvokset Salervo sekä ylimääräiset oikeusneuvokset Rosokivi ja Lager\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-10-31"
  ],
  "judgmentNumber": [
    "II175"
  ],
  "date": [
    "1983-09-06"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II175"
  ],
  "year": [
    "1984"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}