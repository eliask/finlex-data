{
  "@id": "sfecli:kko/1984/II21",
  "languageVersion": [
    {
      "@id": "sfecli:kko/1984/II21/fin",
      "title_fi": [
        "KKO:1984-II-21"
      ],
      "abstract_fi": [
        "\n    Kunnan yleinen oikeusavustaja oli toiminut rikosjutussa maksuttoman oikeudenkäynnin saaneen asianomistajan oikeudenkäyntiasiamiehenä oikeuden määräämättä häntä kuitenkaan maksuttomasta oikeudenkäynnistä annetun lain 10 §:ssä säädetyin tavoin avustajaksi. Rangaistukseen tuomittu syytetty velvoitettiin yleisestä oikeusaputoiminnasta annetun lain 21 a §:n 1 momentin (L 23.12.1981/976) nojalla jutun hävinneenä osapuolena suorittamaan yleisen oikeusavustajan arvioitu palkkio kunnalle.\n    Vrt. KKO:1979-II-112\n  "
      ],
      "hasFormat": {
        "@id": "sfecli:kko/1984/II21/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Rikosjutussa, jossa A oli asianomistajana ja S syytettynä, Vaasan RO oli myöntänyt A:lle maksuttoman oikeudenkäynnin määräämättä hänelle maksuttomasta oikeudenkäynnistä annetussa laissa tarkoitettua avustajaa. A:n asiamiehenä juttua RO:ssa käsiteltäessä oli toiminut Vaasan kaupungin yleinen oikeusavustaja. S oli tuomittu RO:n päätöksellä 17.2.1982 pääasiassa rangaistukseen ja eräisiin muihin rikokseen perustuviin seuraamuksiin. Lisäksi S oli velvoitettu korvaamaan A:lle hänen oikeudenkäyntikulunsa 1.400 markalla.\n      A oli, hakiessaan pääasiassa muutosta, vaatinut, että S velvoitettiin korvaamaan Vaasan kaupungille hänen oikeudenkäyntikulunsa RO:ssa 1.400 markalla.\n      Vaasan HO p. 21.5.1982 ei ollut muuttanut RO:n päätöstä A:n oikeudenkäyntikulujen korvaamisen osalta.\n      Pyytäen Vaasan kaupungin puolesta valituslupaa yleinen oikeusavustaja vaati, että S velvoitettaisiin korvaamaan oikeudenkäyntikulut Vaasan kaupungille sen sijaan, että S RO:n ja HO:n päätöksillä oli velvoitettu maksamaan nämä kulut A:lle. Valituslupa myönnettiin. S antoi häneltä pyydetyn vastauksen. A ei käyttänyt hänelle varattua tilaisuutta vastauksen antamiseen.\n    \n    \n      \n      KKO p. tutki asian ja lausui perusteluinaan:\n      A:lle on asianomistajana myönnetty jutussa maksuton oikeudenkäynti. Hänelle ei ole maksuttomasta oikeudenkäynnistä annetun lain 10 §:n nojalla määrätty oikeudenkäyntiavustajaa, vaan hänen asiamiehenään on jutussa toiminut Vaasan kaupungin yleinen oikeusavustaja. Maksuttomasta oikeudenkäynnistä annetun lain 21 §:n 2 momentissa säädetty korvausvelvollisuus kunnalle oikeudenkäyntiavustajan arvioidun palkkion osalta tarkoittaa vain sanotun lain nojalla määrätyn avustajan palkkiota.\n      Vuoden 1982 alussa voimaan tulleen yleisestä oikeusaputoiminnasta annetun lain 21 a §:n mukaan yleistä oikeusapua saaneen vastapuoli, joka oikeudenkäynnissä on hävinnyt asian, on velvoitettava korvaamaan kunnalle oikeusavustajan arvioitu palkkio samojen perusteiden mukaan kuin oikeudenkäyntikulujen korvaamisesta asianosaisten kesken on säädetty. Tuon lain esitöistä ilmenee, että säännöstä on ajateltu sovellettavan silloin, kun maksutonta oikeudenkäyntiä ei ole yleistä oikeusapua saaneelle asianosaiselle myönnetty. Mikäli yleisen oikeusavun saaneelle on myönnetty maksuton oikeudenkäynti, muodostuisi hänen jutun hävinneen vastapuolensa asema paremmaksi kuin jos maksutonta oikeudenkäyntiä ei olisi myönnetty. Edellä mainitun säännöksen sanamuodon mukaan sen soveltamisala ei rajoitu tapauksiin, jolloin maksutonta oikeudenkäyntiä ei ole myönnetty. Perustelujen mukaan säännöksellä on pyritty siihen, ettei yleisen oikeusavun antaminen vaikuttaisi vastapuolen asemaan eikä tuottaisi etua vastapuolelle. Oikeana on siten pidettävä tulkintaa, jonka mukaan korvausvelvollisuus kunnalle on olemassa silloinkin, kun maksuton oikeudenkäynti on myönnetty, mutta yleistä oikeusavustajaa ei ole määrätty avustajaksi.\n      Näillä perusteluilla KKO kumosi HO:n ja RO:n päätökset oikeudenkäyntikulujen korvausvelvollisuutta koskevilta osin ja vapautti S:n velvollisuudesta suorittaa A:lle oikeudenkäyntikulujen korvausta. Sen sijaan S velvoitettiin suorittamaan yleisen oikeusavustajan arvioituna palkkiona Vaasan kaupungille 1.400 markkaa.\n      \n        Ratkaisuun osallistuneet: oikeusneuvokset Heinonen, Ådahl, Riihelä ja af Hällström sekä ylimääräinen avustaja oikeusneuvos Hagman\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-02-15"
  ],
  "judgmentNumber": [
    "II21"
  ],
  "date": [
    "1983-09-19"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II21"
  ],
  "year": [
    "1984"
  ],
  "description": [
    "http://data.finlex.fi/voc/kko/swe/ba830c8b",
    "http://data.finlex.fi/voc/kko/fin/d5f039bb"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}