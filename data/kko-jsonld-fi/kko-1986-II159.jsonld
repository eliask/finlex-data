{
  "@id": "sfecli:kko/1986/II159",
  "languageVersion": [
    {
      "@id": "sfecli:kko/1986/II159/fin",
      "title_fi": [
        "KKO:1986-II-159"
      ],
      "abstract_fi": [
        "\n    Metsästäjät olivat asettuneet väijymään karhua paikkaan, joka oli lähellä metsään jäänyttä poron raatoa ja karhun jälkiä sekä jonkin verran kauempana toista, karhun jo aikaisemmin raatelemaa poron raatoa. Karhun ampuminen tästä väijytyspaikasta oli tapahtunut käyttäen apuna raatoja haaskana.\n    Ään.\n  "
      ],
      "hasFormat": {
        "@id": "sfecli:kko/1986/II159/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Syyte Inarin kihlakunnanoikeudessa\n        Virallinen syyttäjä on lausunut, että poromiehet A ja B olivat 8.5.1984 Inarin kunnassa Paksupetäjäjärven maastossa karhun metsästyksessä käyttäneet apunaan haaskaa ja haaskalta ampuneet yhdessä karhun. Tämän vuoksi syyttäjä on karhun, suden ja ahman metsästämisestä 23.12.1981 annetun asetuksen 1 §:n 3 momentin ja metsästyslain 64 §:n 1 momentin 4 kohdan nojalla vaatinut, että A ja B tuomittaisiin rangaistukseen sekä että takavarikoidut karhun lihat ja talja julistettaisiin metsästyslain 66 §:n 2 momentin nojalla valtiolle menetetyiksi.\n      \n      \n        Kihlakunnanoikeuden päätös 23.5.1984\n        A:n ja B:n kiistettyä syytteen kihlakunnanoikeus on katsonut selvitetyn, että A ja B olivat Inarin kunnassa 8.5.1984 yksissä tuumin ampuneet uroskarhun vasoitusaitansa läheisyydestä. Saman vasoitusaitauksen läheisyydessä oli ollut heidän aikaisempaan vasoitusaitaansa itsestään kuolleiden porojen raatoja, joita ei voitu pitää karhun, suden ja ahman metsästämisestä annetun asetuksen 1 §:n 3 momentissa tarkoitettuina haaskoina.\n        Tämän vuoksi ja kun ei ollut näytetty, että A ja B olisivat ampuneet karhun haaskalta tai haaskaa välittömästi apuna käyttäen, kihlakunnanoikeus on hylännyt heitä vastaan ajetun syytteen.\n      \n      \n        Rovaniemen hovioikeuden päätös 22.8.1985\n        Hovioikeus, jonka tutkittavaksi syyttäjä oli saattanut jutun, on katsonut jääneen näyttämättä, että A ja B olisivat ampuneet karhun haaskalta tai haaskaa muutoin apuna käyttäen karhun, suden ja ahman metsästämisestä annetun asetuksen tarkoittamalla tavalla. Tällä perusteella hovioikeus on katsonut, ettei ollut syytä muuttaa kihlakunnanoikeuden päätöksen lopputulosta. Samalla hovioikeus on määrännyt, että takavarikoidut karhun lihat ja talja oli palautettava A:lle ja B:lle.\n      \n    \n    \n      VALITUSLUVAN MYÖNTÄMINEN JA VÄLITOIMI\n      Virallinen syyttäjä on pyytänyt valituslupaa ja toistanut kihlakunnanoikeudessa esittämänsä vaatimukset. Valituslupa on myönnetty 19.12.1985. A ja B ovat yhteisesti antaneet heiltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelu\n        A ja B ovat asettuneet väijyksiin ampuakseen paikalla liikkuneen karhun. Väijytyspaikka oli noin 600 metrin etäisyydellä vasoitusaitauksesta. Noin 40 metrin päässä oli yksi ja noin 600 metrin päässä, lähellä aitausta, toinen itsestään kuolleen poron metsään jäänyt raato. Karhun jäljet johtivat aitauksen suunnasta molempien raatojen ja väijytyspaikan ohi avojängälle. Lisäksi johtivat jäljet jängän suunnasta lähempänä väijytyspaikkaa olevalle raadolle. Kauempana olevassa raadossa oli karhun raatelujälkiä. B oli nähnyt molemmat raadot, A ainakin kauempana väijytyspaikasta olevan raadon ja siinä olleet raatelujäljet. Molemmat olivat tietoisia edellä mainituista karhun jäljistä.\n        A ja B ovat asettuneet väijymään karhua paikkaan, joka oli lähellä toista raatoa ja karhun jälkiä sekä jonkin verran kauempana toista, karhun jo aikaisemmin raatelemaa raatoa. Karhun ampuminen tästä väijytyspaikasta on tapahtunut käyttäen apuna raatoja haaskana.\n      \n      \n        Lainkohdat\n        Asetus karhun, suden ja ahman metsästämisestä (23.12.1981/1000) 1 § 3 momentti\n        Metsästyslaki 64 § 1 momentti 4 kohta ja 66 § 2 momentti.\n      \n      \n        Päätöslauselma\n        Hovioikeuden ja kihlakunnanoikeuden päätökset kumotaan. A ja B tuomitaan molemmat metsästysrikkomuksesta 10:een 20 markan suuruiseen päiväsakkoon eli kumpikin maksamaan sakkoa 200 markkaa. Takavarikoidut karhun talja ja lihat määrätään valtiolle menetetyiksi.\n      \n      \n        Esittelijän mietintö ja eri mieltä olevan jäsenen lausunto\n        Esittelijän mietintö: A ja B olivat jäljistä päätellen arvanneet, että karhulla oli makuupaikka lähellä olevassa vaarassa ja he olivat päätelleet, että karhu tulisi vasoitusaitauksen läheisyyteen uudestaan joko raatojen tai elävien porojen vuoksi. He olivat valinneet itselleen väijytyspaikan noin kilometrin päästä vasoitusaitauksesta karhun vanhojen jälkien varresta alle 50 metrin päässä syytteessä tarkoitetusta poronraadosta. Vaikka karhun tiedetään seuraavan usein entisiä jälkiään, A:lla ja B:llä ei voinut olla varmaa tietoa siitä, mistä suunnasta karhu lähestyisi eli tulisiko se sille raadolle, jonka luona he olivat väijyksissä, jollekin toiselle raadolle vai lähestyisikö se aitauksessa olevaa tai aitauksesta laskettua porokarjaa. Kun alueella siten oli karhulle useita eri houkuttimia niin ettei sen kulkureitti ollut joltisellakaan varmuudella ennakoitavissa, Korkein oikeus katsonee, etteivät A ja B olleet käyttäneet haaskaa apunaan karhua ampuessaan. Näillä perusteilla juttu jätettäneen hovioikeuden päätöksen lopputuloksen varaan.\n        Oikeusneuvos Ailio: Hyväksyn mietinnön.\n        \n          Ratkaisuun osallistuneet: oikeusneuvokset Salervo, Portin, Riihelä ja Roos\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-12-10"
  ],
  "judgmentNumber": [
    "II159"
  ],
  "date": [
    "1985-02-06"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II159"
  ],
  "year": [
    "1986"
  ],
  "description": [
    "http://data.finlex.fi/voc/kko/swe/a675aea4",
    "http://data.finlex.fi/voc/kko/fin/4efbba79"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}