{
  "@id": "sfecli:kko/1983/II46",
  "languageVersion": [
    {
      "@id": "sfecli:kko/1983/II46/fin",
      "title_fi": [
        "KKO:1983-II-46"
      ],
      "abstract_fi": [
        "\n    Jutussa kysymys siitä, oliko velallisen velkojalle suorittama maksu koskenut maksettavaksi joutunutta velkaa.\n  "
      ],
      "hasFormat": {
        "@id": "sfecli:kko/1983/II46/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A Oy:n konkurssipesän Kehitysaluerahasto Oy:tä vastaan ajamasta kanteesta Kuopion RO p. 22.1.1979 oli lausunut selvitetyksi, että A Oy, joka oli 10.10.1974 päivättyä velkakirjaa vastaan saanut Kehitysaluerahasto Oy:ltä velaksi 150 000 markkaa, oli, sen jälkeen kun A Oy oli eräiden velkojien 7.12.1977 Heinolan RO:n puheenjohtajalle antamien hakemusten johdosta sanotun RO:n 19.12.1977 julistamalla päätöksellä asetettu konkurssiin, 15.12.1977 maksanut Kehitysaluerahasto Oy:lle sanotun velan jäännöspääoman, 140 625 markkaa, korkoineen, viivästyskorkoineen ja kuluineen. Sen vuoksi ja huomioon ottaen, että mainitusta velan jäännöspääomasta oli velkakirjan ehtojen mukaisesti 9 375 markkaa erääntynyt maksettavaksi 10.10.1977 eli ennen konkurssin alkamista sekä että jäännöspääoman muun osan ei ollut näytetty erääntyneen ennen konkurssin alkamispäivää, jona oli konkurssisäännön 9 §:n mukaisesti pidettävä 7.12.1977, RO oli konkurssisäännön 46 §:n d kohdan nojalla velvoittanut Kehitysaluerahasto Oy:n suorittamaan A Oy:n konkurssipesälle ko. velan jäännöspääomasta 131 250 markkaa 6 prosentin vuotuisine korkoineen 15.12.1977 lukien ja korvaamaan konkurssipesän oikeudenkäyntikulut jutussa 5 000 markalla.\n      Kehitysaluerahasto Oy oli Itä-Suomen HO:ssa hakenut muutosta RO:n päätökseen ja muutoksenhakemuksessaan pyytänyt, että kanne hylättäisiin, koska ko. velka oli A Oy:n ka Kehitysaluerahasto Oy:n keskinäisen sopimuksen mukaisesti erääntynyt maksettavaksi jo viimeistään 14.12.1977 eli ennen 19.12.1977 pidettyä, konkurssin alkamisajankohdaksi katsottavaa velallisenkuulustelua. Siltä varalta, että A Oy:n konkurssipesän kanne hyväksyttäisiin, Kehitysaluerahasto Oy oli uudistaen ja RO:ssa esittämänsä vaatimukset vaatinut, että konkurssipesä konkurssisäännön 46 §:n i kohdasta ilmenevän periaatteen mukaisesti velvoitettaisiin antamaan Kehitysaluerahasto Oy:lle RO:n palautettavaksi määräämän velkaosuuden suuruinen pankkitakaus 6 prosentin korkoineen 15.12.1977 lukien tai samansuuruinen pankkitalletus, koska Kehitysaluerahasto Oy oli saatuaan A Oy:ltä RO:n toteamin tavoin suorituksen mainitusta velasta vapauttanut Kansallis-Osake-Pankin sen kyseisen velan maksamisen vakuudeksi antamasta 150 000 markan suuruisesta omavelkaisesta takaussitoumuksesta. Vielä Kehitysaluerahasto Oy oli vaatinut, että maksettavaksi tuomitun koron määrä joka tapauksessa alennettaisiin 5 prosentiksi ja että se määrättäisiin suoritettavaksi haasteen tiedoksiantopäivästä 28.6.1978 alkaen.\n      HO t. 29.1.1981 oli tutkinut jutun. Koska oli jäänyt näyttämättä, että A Oy olisi saanut sanotun velan maksusta itselleen vastikkeena mitään, HO tällä ja RO:n mainitsemilla perusteilla oli jättänyt asian RO:n päätöksen lopputuloksen varaan.\n      Pyytäen valituslupaa Kehitysaluerahasto Oy haki muutosta HO:n tuomioon. Lupa myönnettiin ja A Oy:n konkurssipesä antoi siltä pyydetyn vastauksen.\n      Kehitysaluerahasto Oy vaati, että alempien oikeuksien ratkaisut kumottaisiin, konkurssipesän kanne hylättäisiin ja pesä velvoitettaisiin korvaamaan yhtiön oikeudenkäyntikulut.\n    \n    \n      KKO t. tutki jutun.\n      \n        Perustelut\n        A Oy oli 10.10.1974 tunnustamallaan velkakirjalla saanut Kehitysaluerahasto Oy:ltä 150 000 markan lainan. Lainaehtojen mukaan laina oli maksettava takaisin puolivuosittain eli 10.4. ja 10.10. koronmaksun yhteydessä suoritettavina 9 375 suuruisina lyhennyserinä. Ensimmäisen lyhennyksen suorituspäiväksi oli sovittu 10.4.1977. Laina voitiin myös irtisanoa maksettavaksi kolmen kuukauden kuluttua irtisanomisesta. Kehitysaluerahasto Oy:llä oli myös oikeus ilman irtisanomista vaatia laina kokonaan tai osaksi heti takaisin maksettavaksi muun muassa, jos A Oy jätti suorittamatta erääntyneen lyhennyksen, koron tai lainehtojen mukaisen muun suorituksen. Suoritettuaan lainasta ensimmäisen, 10.4.1977 erääntyneen maksun A Oy oli jättänyt 10.10.1977 erääntyneen 9 375 markan lyhennyksen maksamatta. Sen vuoksi Kehitysaluerahasto Oy oli 21.10.1977 päivätyllä kirjeellään kehottanut A Oy:tä suorittamaan lainasta 10.10.1977 maksettavaksi erääntyneen 9 375 markan lyhennyksen. A Oy:n puolelta oli joulukuun 1977 alkupuolella otettu yhteyttä Kehitysaluerahasto Oy:öön ja tarjottu suoritusta koko lainan tuolloin maksamatta olleesta pääomasta eli 140 625 markasta. Käytyjen keskustelujen tuloksena Kehitysaluerahasto Oy oli lähettänyt 14.12.1977 päivätyn ja A Oy:n seuranneena päivänä tiedoksi saaman, irtisanomisilmoitukseksi otsikoidun asiakirjan, jossa laina 10.10.1977 tapahtuneen maksun laiminlyönnin johdosta irtisanottiin heti takaisinmaksettavaksi. A Oy oli 15.12.1977 maksanut lainan 140 625 markan suuruisen jäännöspääoman korkoineen, viivästyskorkoineen ja kuluineen.\n        KKO totesi, ettei Kehitysaluerahasto Oy ollut A Oy:tä 10.10.1977 tapahtuneesta maksun laiminlyönnistä 21.10.1977 päivätyllä kirjeellä muistuttaessaan käyttänyt sille lainehtojen mukaan kuulunutta oikeutta vaatia suoritusta lainan koko jäljellä olleesta pääomasta. A Oy:lle toimitettu irtisanomisilmoituskin oli Kehitysaluerahasto Oy:n oman myöntämisen ja sen perusteella, mitä jutussa muutoinkin oli näytetty toteen, sisällöstään huolimatta katsottava lähetetyn velalliselle vain selvyyden vuoksi ja vahvistukseksi Kehitysaluerahasto Oy:n taholta jo suullisesti ilmaistusta suostumuksesta velan ennenaikaisen maksun vastaanottamiseen 131 250 markan osalta. A Oy oli siten sen jälkeen, kun sitä koskenut konkurssihakemus oli 7.12.1977 jätetty konkurssituomioistuimen puheenjohtajalle, mutta ennen kuin yhtiö oli siitä 19.12.1977 asetettu konkurssiin, maksanut Kehitysaluerahasto Oy:lle ollutta velkaansa, joka ei maksuhetkellä konkurssisäännön 46 §:n d kohdassa tarkoitetulla tavalla ollut joutunut maksettavaksi.\n      \n      \n        Tuomiolauselma\n        HO:n tuomion lopputulos jätettiin pysyväksi. Kehitysaluerahasto Oy velvoitettiin suorittamaan A Oy:n konkurssipesälle korvaukseksi sillä vastauksen antamisesta KKO:ssa olleista kuluista 800 markkaa.\n      \n      \n        Ratkaisuun osallistuneet: oikeusneuvokset Salervo, Hiltunen ja Ketola sekä ylimääräiset oikeusneuvokset Kilpeläinen ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II46"
  ],
  "description": [
    "http://data.finlex.fi/voc/kko/fin/65a66102",
    "http://data.finlex.fi/voc/kko/swe/eb0f3525",
    "http://data.finlex.fi/voc/kko/swe/466a9438"
  ],
  "judgmentNumber": [
    "II46"
  ],
  "date": [
    "1982-10-12"
  ],
  "issued": [
    "1983-04-28"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}