{
  "@id": "sfecli:kko/1985/II123",
  "languageVersion": [
    {
      "@id": "sfecli:kko/1985/II123/fin",
      "title_fi": [
        "KKO:1985-II-123"
      ],
      "abstract_fi": [
        "\n    Tarpeellisin suojalaittein varustetun työkoneen käyttöön saattoi joissakin työvaiheissa liittyä vaaratekijöitä, jotka kokenut työntekijä osasi välttää. Kun tilapäiselle työntekijälle ei ollut annettu ohjausta tapaturman välttämiseksi, työnantaja oli vastuussa työntekijälle työkoneen käytössä aiheutuneesta loukkautumisesta.\n    Ään.\n  "
      ],
      "hasFormat": {
        "@id": "sfecli:kko/1985/II123/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Rovaniemen kihlakunnanoikeuden päätös 31.3.1983\n        Virallisen syyttäjän ja asianomistajan syytteestä KO oli katsonut selvitetyksi, että Velj. H Oy:n sahalaitokselle Rovaniemen maalaiskuntaan kesätyöhön ajaksi 28.6. - 16.7.1982 otettu A oli 15.7.1982 käyttäessään laitoksen riippuvaa heilurisirkkeliä ryhtynyt tukemaan sahattavana ollutta lautaa oikealla kädellään sirkkelin terän edessä ja samalla jatkanut sahaamista vetäen vasemmalla kädellään sahan kahvaa eteenpäin sillä seurauksella, että hänen oikea kätensä oli joutunut sahanterään leikkauttuen ranteesta poikki. Kyseinen työtapaturma oli johtunut A:n väärästä työotteesta ja heilurisirkkelin puutteellisesta suojauksesta. Heilurisirkkelin terä ei ollut varustettu terän etupuolelle sijoitetulla laskevalla ja nousevalla suojuskotelolla, joka itsestään pysyy katkaistavan kappaleen pinnalla. A ei ollut saanut hänen kokemattomuutensa ja työn laatu huomioon ottaen riittävää opetusta ja ohjausta. H, jolle yhtiön toimitusjohtajana oli kuulunut työturvallisuudesta annettujen määräysten valvonta, oli laiminlyönyt huolehtia siitä, että laitoksella oleva riippuva heilurisirkkeli oli varustettu tarpeellisin suojalaittein ja että uudelle ja kokemattomalle työntekijälle annettiin työn laadun edellyttämä riittävä opetus ja ohjaus. H:n laiminlyönneistä oli ollut seurauksena A:n loukkaantuminen työtapaturmassa, jossa hänelle aiheutunut ruumiinvamma ei ollut vähäinen. Vahinkoa KO arvioi A:lle aiheutuneen 1) kivusta ja särystä 20.000 markkaa, 2) pysyvästä kosmeettisesta haitasta 10.000 markkaa ja 3) piloille menneistä ja tarpeettomiksi käyneistä vaatteista 2.000 markkaa eli yhteensä 32.000 markkaa. Vahingon olivat vastaajatahon myöntämisen johdosta velvolliset korvaamaan Velj. H Oy ja H yhteisvastuullisesti. KO harkitsi kuitenkin kohtuulliseksi sovitella H:n korvausvelvollisuuden puoleen A:lle aiheutuneiden vahinkojen määristä.\n        Näillä perusteilla KO oli työturvallisuuslain 9 §:n 1 momentin, 29 §:n 1 momentin, 34 ja 49 §:n sekä rikoslain 21 luvun 10 §:n ja 7 luvun 1 §:n nojalla tuominnut H:n yksin teoin tehdyistä työturvallisuuslain säännösten rikkomisesta ja ruumiinvamman tuottamuksesta 30:een 45 markan määräiseen päiväsakkoon eli maksamaan sakkoa 1.350 markkaa. Vahingonkorvauksena yhtiö velvoitettiin suorittamaan A:lle kivusta ja särystä 10.000 markkaa, pysyvästä kosmeettisesta haitasta 5.000 markkaa ja piloille menneistä ja tarpeettomiksi käyneistä vaatteista 1.000 markkaa eli yhteensä 16.000 markkaa 5 prosentin korkoineen 7.2.1983 lukien. Lisäksi yhtiö ja H velvoitettiin yhteisvastuullisesti suorittamaan A:lle vahingonkorvaukseksi kivusta ja särystä 10.000 markkaa, pysyvästä kosmeettisesta haitasta 5.000 markkaa ja piloille menneistä ja tarpeettomiksi käyneistä vaatteista 1.000 markkaa eli yhteensä 16.000 markkaa yhtiö 5 prosentin korkoineen 7.2.1983 lukien ja H mainituin koroin 17.12.1982 lukien. Tämän ohessa H velvoitettiin korvaamaan A:n oikeudenkäyntikulut 4.000 markalla ja yhtiö ja H yhteisvastuullisesti samoin 4.000 markalla.\n      \n      \n        Rovaniemen hovioikeuden päätös 17.5.1984\n        HO, jonka tutkittavaksi H ja yhtiö olivat saattaneet jutun, totesi, että kyseessä olevan katkaisusirkkelin terä oli kokonaan suojassa seinään tehdyssä syvennyksessä, ellei terää vedetty kokonaan ulos. Seinään oli kiinnitetty sahauspenkki, jonka tasona oli leveä lankku ja reunuksena seinän puolella siihen kiinnitetty kyljellään oleva kapeampi lankku. Terän ulostuloa varten seinää vasten olevassa reunuslankussa oli alle 10 senttimetriä leveä hahlo. Sahaustasona olevassa lankussa oli hahlon kohdalla aukko. Sahassa oli terän yläosan suojaava kiinteä kotelosuojus, joka ulottui yläpuolelta muutaman senttimetrin päähän reunalankun yläkyljestä. Saha liikkui vain vaakatasossa liikkeen pituuden ollessa 15 senttimetriä. Terä tuli ulos seinäsyvennyksestä vain silloin, kun sitä vedettiin kiinteän kotelosuojuksen vasemmalla puolella olevasta kahvasta. Kun kahvasta ei vedetty tai sitä pidätetty, terä palautui painollaan takaisin seinäsyvennykseen. Terän pyöriessä seinäsyvennyksessä koneen käyttäjä oli erittäin hyvin suojattu tapaturmavaaralta. Kun terä puutavaran katkaisemiseksi vedettiin ulos syvennyksestä, kiinteä kotelosuojus suojasi terän ylhäältä käsin noin 10 senttimetrin korkeudelle sahaustasosta. Terä oli katkaisuliikkeen ajan vastaavasti paljaana 10 senttimetrin korkeudelle sahaustasosta sikäli kuin terä ei vastannut katkaistavaan puutavaraan. Lisäksi terä oli paljaana katkaistavan puutavaran alapuolella aukossa. Kiinteä kotelosuojus suojasi hyvin käyttäjän vasemman käden, joka ei voinut joutua terään ollessaan kahvassa kiinni. Se suojasi hyvin myös oikeaa kättä, joka penkin korkeuden mukaan määräytyvästä sahausasennosta johtuen yleensä ilmeisesti oli terän oikealla puolella teräkotelon estäessä kättä heilahtamasta sivulta terään. Sahauspenkki sijaitsi alle metrin korkeudella lattiasta ja sahaa käytettiin seisten. Katkaistavaa tavaraa ei ollut mahdollista asettaa terän alle, vaan se asetettiin penkille terän eteen. Oikea käsi voi työskenneltäessä joutua terään vain suoraan edestä taikka sivulta työnnettynä penkin suuntaisesti. Tapaturma edellytti tällöinkin terän samanaikaista vetoa vasemmalla kädellä käyttäjään itseensä päin.\n        A:n tapaturma olikin ilmeisesti tapahtunut niin, että hän oli katkoessaan lautoja määrämittaisiksi ja työntäessään laudan päätä mittamerkkiin kiinni työntänyt oikean kätensä terän eteen ja samalla vetänyt vasemmalla kädellään terää itseensä päin seurauksin, että terä oli leikannut laudan lisäksi myös oikean käden poikki.\n        Sahassa ei ollut sellaista kiinteää suojuskoteloon kiinnitettyä etupuolen laskevaa ja nousevaa suojusta, jota sosiaaliministeriön puuntyöstökoneista niiden toimittajille ja asentajille antamissa turvallisuusohjeissa tarkoitettiin. HO katsoi, että saha kuitenkin oli huomioon ottaen sen rakenne ja toimintatapa varustettu tarpeellisin suojalaittein. A oli poliisikuulustelussa kertonut, että hänelle oli näytetty sahan toiminta ennen työskentelyyn ryhtymistä ja että hän oli ennen onnettomuutta työskennellyt sahalla kaksi tuntia. HO katsoi, että A:lle oli huomioon ottaen koneen toiminnan yksinkertaisuus annettu työn laadun ja työolosuhteiden edellyttämä tarpeellinen opetus ja ohjaus työssä sattuvan tapaturman välttämiseksi. Näyttämättä oli jäänyt, että H ei olisi ottanut varteen kaikkea, mikä työn laatuun, työolosuhteisiin, työntekijän ikään, sukupuoleen, ammattitaitoon ja hänen muihin edellytyksiinsä katsoen kohtuudella oli ollut tarpeellista työntekijän suojelemiseksi joutumasta työssä alttiiksi tapaturmalle. Näyttämättä oli myös jäänyt, että H olisi huolimattomuudellaan tai varomattomuudellaan aiheuttanut A:lle ruumiinvamman.\n        Näillä perusteilla HO hylkäsi syytteen ja vapautti H:n rangaistuksesta sekä hänet ja yhtiön korvausvelvollisuudesta A:lle.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMET\n      Pyytäen valituslupaa virallinen syyttäjä ja A hakivat muutosta HO:n päätökseen toistaen vaatimuksensa H:n rangaistukseen tuomitsemisesta. A on lisäksi vaatinut H:n ja yhtiön velvoittamista suorittamaan hänelle vahingonkorvausta KO:n päätöksessä todetuin tavoin. Valituslupa myönnettiin 31.8.1984. H ja Velj. H Oy ovat antaneet heiltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Puheena oleva saha on, kuten hovioikeus on todennut, varustettu tarpeellisin suojalaittein. Kun sahassa ei kuitenkaan ole ollut hovioikeuden päätöksessä mainittua turvallisuusohjeissa edellytettyä kiinteää suojuskoteloon kiinnitettyä etupuolen laskevaa ja nousevaa suojusta, on sahan käyttämiseen erityisesti määrämittasahauksessa liittynyt vaaratekijöitä, joihin vain kokenut työntekijä voi varautua. Tapaturman sattuessa A on ollut leikkaamassa höylättyä lattialankkua määrämittaiseksi. Tällaiseen työhön ei A:lla ole ollut kokemusta. A:n ilmoitukseen mukaan hänelle näytettiin sahan toiminta ennen työhön ryhtymistä, mutta määrämittasahaukseen liittyvistä vaaroista häntä ei ole varoitettu. Näin ollen A ei ole saanut työn laadun ja työolosuhteiden edellyttämää opetusta ja ohjausta työssä sattuvan tapaturman vaaran välttämiseksi. Tämän opetuksen ja ohjauksen antamisesta on H Velj. H Oy:n toimitusjohtajana ollut vastuussa. A:n loukkaantuminen on siten seuraus H:n laiminlyönnistä.\n      \n      \n        Lainkohdat\n        Työturvallisuuslaki 9 § 1, 34 § 1 ja 49 § 4\n        Rikoslaki 21 luku 10 § ja 7 luku 1 §\n        Vahingonkorvauslaki 6 luku 1 ja 2 §\n      \n      \n        Päätöslauselma\n        HO:n päätös kumotaan ja asia jätetään KO:n päätöksen lopputuloksen varaan. OK 21 luvun 4 §:n 1 momentista ilmenevän oikeusohjeen mukaan A ei saa korvausta kuluistaan HO:ssa ja KKO:ssa.\n      \n      \n        Eri mieltä olevan jäsenen lausunto\n        Oikeusneuvos Salervo: Katson, ettei ole syytä muuttaa hovioikeuden päätöstä, jonka siis jätän pysyväksi.\n        \n          Ratkaisuun osallistuneet: oikeusneuvokset Saarni-Rytkölä, Ådahl, Aro ja Roos\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II123"
  ],
  "description": [
    "http://data.finlex.fi/voc/kko/fin/be09af4c"
  ],
  "judgmentNumber": [
    "II123"
  ],
  "date": [
    "1984-10-31"
  ],
  "issued": [
    "1985-08-26"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}