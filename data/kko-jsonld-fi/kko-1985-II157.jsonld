{
  "@id": "sfecli:kko/1985/II157",
  "languageVersion": [
    {
      "@id": "sfecli:kko/1985/II157/fin",
      "title_fi": [
        "KKO:1985-II-157"
      ],
      "abstract_fi": [
        "\n    Osakeyhtiö oli jättänyt valtiolle suorittamatta yhtiön palveluksessa olleiden henkilöiden palkoista vähennettyjä ennakonpidätyksiä. Yhtiön toimitusjohtaja ja hallituksen puheenjohtaja A oli neuvotellut veroviranomaisten kanssa huomattavan suuriksi nousseiden ennakonpidätysten maksamisesta. Kun A kuitenkin tietoisena siitä, että yhtiöllä ei ollut ennakonpidätysten katteeksi realisoitavaa omaisuutta, oli antanut tilittämättä jättämisen jatkua, A:n valtiolle suoritettavan vahingonkorvauksen sovitteluun ei ollut VahL 2 luvun 1 §:n 2 mom:issa tarkoitettuja erityisiä syitä.\n  "
      ],
      "hasFormat": {
        "@id": "sfecli:kko/1985/II157/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Espoon kihlakunnanoikeudessa\n        Uudenmaan lääninverovirasto on lausunut, että A oli toimiessaan Espoosta olleen Vesarakennus Oy:n hallituksen jäsenenä ja toimitusjohtajana 1.6.1979 ja 10.9.1980 välisenä aikana laiminlyönyt säädetyssä määräajassa maksaa valtiolle yhteensä 500.279 markan suuruiset ennakonpidätykset. Sen vuoksi lääninverovirasto on vaatinut A:n velvoittamista suorittamaan mainitun määrän 5 prosentin korkoineen haasteen tiedoksiantopäivästä 18.1.1983 lukien ja korvaamaan lääninveroviraston oikeudenkäyntikulut.\n      \n      \n        Vastaus\n        A on vaatinut kanteen hylkäämistä, koska laiminlyönnit olivat johtuneet yhtiön maksukyvyttömyydestä. Lääninveroviraston kanssa oli ennen yhtiön konkurssia käyty neuvotteluja, koska yhtiö työllisti lukuisia työntekijöitä. Yhtiö oli myös välittömästi ennen konkurssia 23.7. ja 1.9.1980 maksanut huomattavat määrät työntekijöidensä ennakonpidätyksiä. A on pyytänyt ainakin vahingonkorvauksen sovittelemista vedoten sekä taloudellisiin oloihinsa että veroviranomaisten omaan myötävaikutukseen, koska neuvottelujen ja maksujen lykkäysten johdosta vahingon määrä oli kasvanut.\n      \n      \n        Kihlakunnanoikeuden päätös 21.2.1983\n        Kihlakunnanoikeus on katsonut A:n Vesarakennus Oy:n hallituksen jäsenenä ja toimitusjohtajana laiminlyöneen 1.6.1979 ja 10.9.1980 välisenä aikana 500.279 markan suuruisen ennakonpidätysten suorittamisen säädetyssä määräajassa valtiolle.\n        Sen vuoksi kihlakunnanoikeus on ennakonperintälain 22 ja 63 §:n sekä vahingonkorvauslain 2 luvun 1 §:n ja 5 luvun 1 §:n nojalla velvoittanut A:n suorittamaan valtiolle mainitut maksuunpannut ja erääntyneet ennakonpidätykset 500.279 markkaa 5 prosentin korkoineen 18.1.1983 lukien korvaamaan Uudenmaan lääninveroviraston oikeudenkäyntikulut 500 markalla.\n      \n      \n        Helsingin hovioikeuden tuomio 9.1.1985\n        Hovioikeus, jonka tutkittavaksi A oli saattanut jutun, on todennut, että A oli Vesarakennus Oy:n hallituksen puheenjohtajana ja yhtiön toimitusjohtajana laiminlyönyt suorittaa 1.6.1979 ja 10.9.1980 väliseltä ajalta valtiolle säädetyssä määräajassa yhtiön palveluksessa olleiden henkilöiden palkoista ennakonpidätyksiä 500.279 markkaa. Yhtiö oli 9.10.1980 asetettu konkurssiin, mikä varojen vähyyden takia oli jätetty sillensä.\n        Tilittämättä jääneet ennakonpidätykset 500.279 markkaa A oli velvollinen korvaamaan täysin, jollei erityisistä syistä harkittu kohtuulliseksi alentaa korvausta. A oli yhtiön toiminnan jatkamiseksi ja työpaikkojen säilyttämiseksi neuvotellut veroveloista veroviranomaisten kanssa. Verovelkoja vastaava vahingonkorvausvelvollisuus olisi tullut merkitsemään A:lle kohtuutonta rasitusta. Vahingonkorvauksen sovitteleminen oli siten vahingonkorvauslain 2 luvun 1 §:n 2 momentin nojalla perusteltua. Kohtuullisena määränä hovioikeus on pitänyt 200.000 markkaa.\n        Tämän vuoksi hovioikeus on alentanut korvausmäärän 200.000 markkaan kihlakunnanoikeuden määräämine korkeineen. Koska kihlakunnanoikeuden päätöstä muutettiin, hovioikeus on määrännyt, ettei Uudenmaan lääninverovirastolle tullut korvausta kuluistaan hovioikeudessa.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Uudenmaan lääninverovirasto on pyytänyt valituslupaa sekä vaatinut A:n velvoittamista korvaamaan tilittämättä jätettyjen ennakonpidätysten aiheuttama vahinko täysmääräisenä ja lääninveroviraston oikeudenkäyntikulut. Valituslupa on myönnetty 3.4.1985. A on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Vesirakennus Oy on kanteessa mainittuna aikana 1.6.1979 -10.9.1980 tilittänyt yhtiön palveluksessa olleiden henkilöiden palkoista tehdyt ennakonpidätykset vuonna 1979 elokuulta sekä vuonna 1980 maali-, huhti-, touko- ja kesäkuulta. Yhtiön ja veroviranomaisten välillä on käyty neuvotteluja, joiden tuloksena lääninverovirasto on laatinut yhtiölle maksusuunnitelman. Vaikka yhtiö ei olekaan yhtäjaksoisesti laiminlyönyt tilittää ennakonpidätyksiä, sen tilittämättä jättämät määrät ennen yhtiön omaisuuden luovuttamista konkurssiin ovat nousseet huomattavat suuriksi.\n        A yhtiön toimitusjohtajana ja hallituksen puheenjohtajana tietoisena siitä, että yhtiöllä ei ole tilittämättä jätettyjen ennakonpidätysten katteeksi realisoitavaa omaisuutta, kuten yhtiön varojen vähyyden vuoksi 13.11.1980 sillensä jätetty konkurssi osoittaa, on antanut tilittämättä jättämisen jatkua. Sellaisia erityisiä syitä, joiden vuoksi A:n valtiolle maksettavaa korvausta olisi kohtuullista vahingonkorvauslain 2 luvun 1 §:n 2 momentin nojalla alentaa, ei näin ollen ole.\n      \n      \n        Tuomiolauselma\n        Hovioikeuden tuomio kumotaan vahingonkorvauksen sovittelua koskevalta osalta ja asia jätetään tältä osin kihlakunnanoikeuden päätöksen lopputuloksen varaan. A:n on siten suoritettava valtiolle vahingonkorvauksena 500.279 markkaa 5 prosentin korkoineen 18.1.1983 lukien ja korvattavat Uudenmaan lääninveroviraston oikeudenkäyntikulut 500 markalla.\n        \n          Ratkaisuun osallistuneet: oikeusneuvokset Jalanko, Saarni-Rytkölä, Ådahl, Hiltunen ja Aro\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-10-14"
  ],
  "judgmentNumber": [
    "II157"
  ],
  "date": [
    "1985-05-28"
  ],
  "subject": [
    "http://data.finlex.fi/common/Rikosasia"
  ],
  "referenceToLegislation": [
    "http://data.finlex.fi/eli/sd/1974/412"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II157"
  ],
  "year": [
    "1985"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}