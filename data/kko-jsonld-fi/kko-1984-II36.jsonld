{
  "@id": "sfecli:kko/1984/II36",
  "languageVersion": [
    {
      "@id": "sfecli:kko/1984/II36/fin",
      "title_fi": [
        "KKO:1984-II-36"
      ],
      "abstract_fi": [
        "\n    Kysymys RL 12 luvun 7 §:n soveltamisesta.\n    Ään.\n  "
      ],
      "hasFormat": {
        "@id": "sfecli:kko/1984/II36/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Helsingin HO:ssa esitetty syyte\n        Kanneviskaali on HO:ssa kertonut, että Helsingistä oleva toimittaja, valtiotieteen kandidaatti A oli vuodesta 1973 lähtien ryhtynyt tapaamaan erään vieraan valtion suurlähetystössä ja kaupallisessa edustustossa palveluksessa olevia sanotun valtion kansalaisia B:tä, C:tä ja D:tä, jotka kaikki olivat tuon valtion tiedustelupalvelun asiamiehiä. A oli tahallaan tuota vierasta valtiota hyödyttääkseen ravintolakestityksinä sekä alkoholijuomina ja rahana suoritetusta korvauksesta harjoittanut yhteistoimintaa B:n kanssa vuosina 1973 ja 1974, C:n kanssa keväällä 1974 ja toukokuussa 1975 syksyyn 1976 ja D:n kanssa talvesta 1977 kesään 1979 Helsingissä\n        1) hankkimalla ja antamalla heille henkilö- ja muita tietoja suomalaisista puoluepoliittisessa toiminnassa mukana olevista henkilöistä sekä C:lle ja D:lle myöskin muista suomalaisista Suomessa asuvista henkilöistä,\n        2) hankkimalla ja antamalla C:lle tietoja Suomesta ulkomaille ja ulkomailta Suomeen muuttaneista henkilöistä ja tällaisten henkilöiden Suomessa tapahtuvasta rekisteröinnistä sekä yhteispohjoismaisesta muuttokirjasta ja, toimiessaan siirtolaisasiain neuvottelukunnan sihteerinä, tietoja tuon neuvottelukunnan kolmannen, tietoja eri valtioihin muuttaneista suomalaisista sisältävän osamietinnön ja\n        3) ottamalla C:n ja D:n toimeksiannosta yhteyttä Suomessa oleskeleviin erään toisen vieraan valtion kansalaisiin ja yrittämällä D:n toimeksiannosta tavoittaa mainitun toisen vieraan valtion suurlähetystössä palveluksessa olevaa henkilö, antamalla D:lle pohjoismaisten tuttaviensa nimiä ja osoitteita, postittamalla C:n puolesta erään kirjeen, sallimalla C:n ja D:n postin ohjaamisen työpaikkansa osoitteeseen sekä vastaanottamalla ja luovuttamalla C:lle tulleet kaksi kirjelähetystä.\n        Kun ensin mainitun vieraan valtion hyväksi tehty edellä kerrottu jatkuva ryhtyminen tiedustelutoiminnassa hyödyllisten tietojen hankkimiseen voi vaarantaa kansainvälisissä suhteissaan puolueettomuutta noudattamaan pyrkivän Suomen suhteita toisiin vieraisiin valtioihin, kanneviskaali oli vaatinut A:n tuomitsemista rangaistukseen tahallisesta ryhtymisestä vieraan valtion hyödyksi sellaiseen tietojen hankkimiseen, joka voi vaarantaa Suomen suhteita vieraaseen valtioon. Lisäksi kanneviskaali oli vaatinut, että A tuomittaisiin menettämään valtiolle rikoksella saamansa taloudellinen hyöty.\n        A oli kiistänyt syytteen kokonaisuudessaan. Hänellä ei ollut ollut edes aavistusta syytteessä mainittujen kolmen vieraan valtion kansalaisen kuulumisesta tiedustelupalveluun.\n        Syytteen 1 kohdan osalta A oli katsonut, ettei suomalaisia puoluepoliittisessa toiminnassa mukana olevia henkilöitä sekä suomalaisia Suomessa asuvia henkilöitä koskevien sellaisten tietojen, jotka olivat yleisesti tiedossa ja saatavissa, luovuttaminen vieraan valtion kansalaisille ollut rangaistavaa. Syytteen 2 kohdan osalta A oli niin ikään katsonut, ettei syytteessä mainittujen yleisesti saatavissa olevien tietojen tai komiteamietinnön luovuttaminen ollut rangaistavaa. Hän ei ollut luovuttanut tietoja siirtolaisasiain neuvottelukunnan käsittelemistä asioista eikä yhteispohjoismaista muuttotodistuslomaketta. Syytteen 3 kohdan osalta A oli kiistänyt ottaneensa C:n ja D:n toimeksiannosta yhteyttä Suomessa oleskeleviin erään toisen vieraan valtion kansalaisiin ja yrittäneensä D:n toimeksiannosta tavoittaa mainitun toisen vieraan valtion suurlähetystössä palveluksessa olevaa henkilöä. A oli niin ikään kiistänyt postittaneensa kirjeen C:n puolesta. Hän oli ilmoituksensa mukaan kokenut yhteydet vieraan valtion kansalaisiin hyödyllisiksi oman työnsä ja toimintansa kannalta.\n      \n      \n        HO:n päätös 27.1.1983\n        HO oli syytteen 1 kohdan osalta katsonut, ettei A menettelemällä kerrotulla tavalla ollut syyllistynyt rikokseen. Syytteen 2 kohdan osalta HO oli katsonut jääneen näyttämättä, että A olisi luovuttanut C:lle yhteispohjoismaisen muuttotodistuslomakkeen. Kun A:n C:lle luovuttama edellä mainittu osamietintö oli ollut yleisesti saatavissa oleva julkinen asiakirja, ei sen luovuttaminen ollut käsittänyt rikosta. Syytteen 3 kohdan osalta HO oli päätöksessään lausunut selvitetyn, että A oli menetellyt syytteessä kerrotulla tavalla. Huomioon ottaen yhteydenpidon jatkuvuus, mainittujen vieraan valtion edustajien A:n tieten suorittamat tapaamisten salaamistoimet ja häneltä pyydettyjen tietojen ja toimenpiteiden luonne, A:n oli täytynyt käsittää, että hän hankki tietoja vieraalle valtiolle tätä hyödyttääkseen ja että tällaisten tietojen hankkiminen, kun se kohdistui toiseen vieraaseen valtioon tai sen kansalaisiin, ei saattanut olla Suomessa laillista. A oli näin ollen tahallaan ryhtynyt sellaiseen tietojen hankkimiseen, joka voi vaarantaa Suomen suhteita vieraisiin valtioihin. A oli saanut hyötyä rikoksestaan arvion mukaan 2.000 markkaa.\n        Sen vuoksi HO oli, hyläten syytteen muilta osin, rikoslain 12 luvun 7 §:n 1 ja 2 momentin nojalla tuominnut A:n 3 kohdan osalta tahallisesta ryhtymisestä vieraan valtion hyödyksi sellaiseen tietojen hankkimiseen, joka voi vaarantaa Suomen suhteita vieraaseen valtioon, 8 kuukaudeksi vankeuteen, mistä rangaistuksesta oli rikoslain 3 luvun 11 §:n nojalla vähennettävä 2 päivää. A:n rangaistus oli ehdollinen koetusajan päättyessä 30.6.1985. Lisäksi A tuomittiin rikoslain 2 luvun 16 §:n 1 momentin nojalla menettämään valtiolle rikoksen tuottamana taloudellisena hyötynä 2.000 markkaa.\n        Vielä HO oli määrännyt, että ehdollinen rangaistus voitiin määrätä pantavaksi täytäntöön, jos A koetusaikana teki rikoksen, josta hänet tuomitaan vankeusrangaistukseen. Oikeudenkäytön julkisuudesta annetun lain 3 §:n 1 momentin nojalla oli määrätty, että se, mitä asiassa oli tapahtunut, oli HO:n tuomiolauselmaa lukuunottamatta toistaiseksi pidettävä salassa.\n      \n    \n    \n      KORKEIN OIKEUS\n      Kanneviskaali haki muutosta HO:n päätökseen ja uudisti syytteen 1 ja 2 kohdan osalta sekä vaati A:n tuomitsemista ankarampaan ja ehdottomaan rangaistukseen.\n      A haki muutosta HO:n päätökseen vaatien sen kumoamista ja hänen vapauttamistaan tuomitusta rangaistuksesta ja menettämisseuraamuksesta.\n      Kanneviskaali ja A vastasivat toistensa muutoksenhakemuksiin.\n      KKO p. tutki jutun.\n      \n        Perustelu\n        1) A on B:n, C:n ja D:n tiedusteluihin lausunut joko omia tai muita henkilöiltä hankkimiaan mielipiteitä ja tietoja eräiden henkilöiden asemasta Suomen poliittisessa kentässä. Ei ole näytetty, että näiden mielipiteiden tai tietojen ilmaiseminen on voinut vaarantaa Suomen suhteita vieraaseen valtioon.\n        2) A on C:n osoittaman kiinnostuksen johdosta kertonut C:lle Suomesta ulkomaille ja sieltä Suomeen tapahtuvien muuttojen rekisteröimisestä Suomessa ja välittänyt C:lle siirtolaisasiain neuvottelukunnan kolmannen, ulkosuomalaisten vaalioikeutta käsittelevän osamietinnön, jonka laatimiseen A itse oli myötävaikuttanut ja joka oli myös yleisön saatavissa, sekä välittänyt C:lle kappaleen erästä muuttoilmoituslomaketta, joka myös oli yleisön saatavissa. A:n ei kuitenkaan ole näytetty näin menetellessään ryhtyneen sellaiseen tietojen hankkimiseen, joka voi vaarantaa Suomen suhteita vieraaseen valtioon.\n        3) A on C:n ja D:n toimeksiannosta ottanut tietojen hankkimiseksi yhteyttä Suomessa oleskeleviin erään toisen vieraan valtion kansalaisiin sekä yrittänyt D:n toimeksiannosta samassa tarkoituksessa tavoittaa mainitun toisen vieraan valtion lähetyssihteeriä. A on D:n pyynnöstä antanut tälle mahdollista myöhempää yhteydenottoa varten henkilö- ja osoitetietoja eräistä pohjoismaisista tuttavistaan, postittanut C:n puolesta erään kirjeen sekä sallinut, että C:n ja D:n salassa pidettävä posti osoitettiin hänelle, ja luovuttanut C:lle kaksi näin tälle tullutta kirjettä. Mainitut selvitetyt toimensa A on C:lle ja D:lle suorittanut, C:lle tietoisena siitä, että tämä oli vieraan valtion suurlähetystön palveluksessa, ja D:lle tietoisena siitä, että tämä oli tuon valtion kaupallisen edustuston palveluksessa. A on tutustunut C:hen B:n, jonka A oli myös tietänyt palvelevan mainitussa suurlähetystössä, välityksellä ja D:hen C:n välityksellä. Toimet on suoritettu C:n ja D:n pyynnöstä. Sekä B, C että D olivat kertoneet A:lle, että he pelkäsivät suomalaisten viranomaisten valvontaa, ja he olivat A:n tieten pyrkineet eri järjestelyin turvaamaan, että heidän ja A:n tapaamiset jäisivät mahdollisilta tarkkailijoilta huomaamatta. Ylläpitämällä näissä olosuhteissa jatkuvaa, säännöllistä yhteyttä A:han sekä kestittämällä tätä ravintoloissa ja antamalla myös toistuvasti lahjoja, olivat ainakin C ja D osoittaneet, että A:sta oli heidän asialleen hyötyä. A:n siten C:n ja D:n kotivaltiota hyödyttääkseen suorittamat tahalliset toimet ovat kohdistuneet toisten vieraiden valtioiden kansalaisiin sekä toisesta vieraasta valtiosta tulleisiin salattaviin kirjelähetyksiin. Nämä toimet ovat voineet vaarantaa Suomen suhteita toisiin vieraisiin valtioihin.\n        Rikoksen A:lle tuottaman taloudellisen hyödyn KKO, kuten HO, arvioi 2.000 markaksi.\n        KKO katsoo, että yleisen lainkuuliaisuuden ylläpitäminen vaatii A:n syyksi luetuista teoista ehdottoman vankeusrangaistuksen ottaen huomioon, ettei ole esitetty A:n henkilöön liittyviä tai muita erityisiä syitä, jotka puoltaisivat ehdollista rangaistusta.\n      \n      \n        Päätöslauselma\n        \n      \n      \n        Syyksi luettu rikos\n        HO:n A:n syyksi lukema tahallinen ryhtyminen vieraan valtion hyödyksi sellaiseen tietojen hankkimiseen, joka voi vaarantaa Suomen suhteita vieraaseen valtioon.\n        Tekoajat: toukokuun 1975 - syksy 1976 ja talvi 1977 - kesä 1979.\n      \n      \n        Rangaistusseuraamus\n        HO:n tuomitsema rangaistus eli 8 kuukautta vankeutta, josta rikoslain 3 luvun 11 §:n nojalla vähennetään 2 päivää. Rangaistus on lykkäyksettä pantava täytäntöön.\n      \n      \n        Lainkohta\n        Rikoslain 12 luku 7 § 2 mom.\n      \n      \n        Muu rikosoikeudellinen seuraamus\n        Kuten HO:ssa A tuomittiin menettämään valtiolle rikoksen tuottamana taloudellisena hyötynä 2.000 markkaa.\n      \n      \n        Muu sovellettu lainkohta\n        HO:n soveltama rikoslain 2 luku 16 § 1 mom.\n      \n      \n        Muut lausunnot\n        Oikeudenkäytön julkisuudesta annetun lain 3 §:n 1 momentin nojalla KKO määrää, että se mitä jutussa on tapahtunut, on HO:n päätöksen tuomiolauselmalehtiä (sivut 2 ja 3) sekä KKO:n päätöslauselmaa lukuunottamatta toistaiseksi pidettävä salassa. Jutussa on laadittu hovioikeuden ja Korkeimman oikeuden ratkaisuja koskeva erityinen seloste. Tämä seloste on julkinen asiakirja.\n      \n      \n        Eri mieltä olevien jäsenten lausunnot.\n        Oikeusneuvos Roos: Katson kuten KKO:n enemmistö selvitetyksi, että A on B:n, C:n ja D:n tiedusteluihin lausunut joko omia tai muilta henkilöiltä hankkimiaan mielipiteitä ja tietoja eräiden suomalaisten poliitikkojen asemasta poliittisessa kentässä sekä C:n osoittaman kiinnostuksen johdosta kertonut C:lle Suomesta ulkomaille ja sieltä Suomeen tapahtuvien muuttojen rekisteröimisestä Suomessa sekä välittänyt C:lle siirtolaisasiain neuvottelukunnan kolmannen, ulko-suomalaisten vaalioikeutta käsittelevän osamietinnön, jonka laatimiseen A itse oli myötävaikuttanut ja joka oli myös yleisön saatavissa sekä kappaleen erästä muuttoilmoituslomaketta, joka niin ikään oli yleisön saatavana. Katson kuitenkin, ettei A tällä menettelyllään ole ryhtynyt vieraan valtion hyödyksi sellaiseen tietojen hankkimiseen, joka voi vaarantaa Suomen suhteita vieraaseen valtioon, ja päädyn tällä perusteella syytteen hylkäämiseen tältä osin. Katson jääneen näyttämättä, että A olisi postittanut C:n puolesta syytteessä kerrotun kirjeen. Hylkään myös tältä osin syytteen. Muutoin eli yhteyden ottamista erään vieraan valtion kansalaisiin ja erääseen lähetystösihteeriin, tietojen välittämistä A:n pohjoismaisista tuttavista, postin osoittamista hänelle ja kirjeiden luovuttamista koskevilta osin yhdyn KKO:n perusteluihin. Samoin yhdyn KKO:n päätöslauselmaan paitsi että en määrää A:n rangaistusta pantavaksi täytäntöön.\n        Oikeusneuvos Nybergh: Olen samaa mieltä kuin oikeusneuvos Roos, perustelujen osalta kuitenkin seuraavalla selvennyksellä: Syyttäjä on syyttänyt A:ta muun muassa ryhtymisestä sellaisten tietojen hankkimiseen suomalaisista henkilöistä, joka voi vaarantaa Suomen suhteita vieraaseen valtioon eli siis rikoslain 12 luvun 7 §:n 2 momentista ilmenevästä rikoksesta. Muusta teosta syyttäjä ei ole tämän syytekohdan osalta syyttänyt A:ta. Hallituksen esityksessä Eduskunnalle edellä mainitun lainkohdan ottamiseksi rikoslakiin (n:o 24/1939 vp.) lausutaan siitä, että sen \"avulla koetetaan torjua Suomessa tapahtuvaa ulkovaltioihin kohdistuvaa vakoilua\". A:ta ei ole tässä kohdassa syytetty siitä, eikä se, mistä häntä on tässä syytetty muutoinkaan voi vaarantaa Suomen suhteita vieraaseen valtioon.\n      \n      \n        Ratkaisuun osallistuneet: presidentti Olsson ja oikeusneuvos Ketola sekä ylimääräinen oikeusneuvos Rosokivi\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-03-08"
  ],
  "judgmentNumber": [
    "II36"
  ],
  "date": [
    "1983-05-26"
  ],
  "subject": [
    "http://data.finlex.fi/common/Siviiliasia"
  ],
  "referenceToLegislation": [
    "http://data.finlex.fi/eli/sd/1889/39"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II36"
  ],
  "year": [
    "1984"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}