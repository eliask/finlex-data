{
  "@id": "sfecli:kko/1984/II125",
  "languageVersion": [
    {
      "@id": "sfecli:kko/1984/II125/fin",
      "title_fi": [
        "KKO:1984-II-125"
      ],
      "abstract_fi": [
        "\n    KO oli katsonut A:n lunastusmenettelyllä saaneen omistusoikeuden osakkeisiin, jotka oikeuttivat erään huoneiston hallintaan. A oli omavaltaisesti ottanut huoneiston hallintaansa. Osakkeiden ostajan B:n haettua muutosta päätökseen HO kumosi KO:n päätöksen, minkä jälkeen A luopui huoneiston hallinnasta. B vaati A:lta vahingonkorvausta huoneiston oikeudettomasta hallinnasta.\n    A:n ei katsottu hallinneen huoneistoa vilpittömässä mielessä ja A velvoitettiin suorittamaan B:lle korvausta huoneiston käypää vuokraa vastaavasta käyttöhyödystä.\n  "
      ],
      "hasFormat": {
        "@id": "sfecli:kko/1984/II125/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      B oli 30.8.1979 allekirjoitetulla kauppakirjalla ostanut K:lta Asunto Oy X:n osakkeet n:ot 59417 - 60523, jotka oikeuttivat huoneiston n:o 28 hallintaan yhtiön omistamassa talossa. Asunto-osakeyhtiön yhtiöjärjestyksen mukaan, mikäli osake muun saannon kuin perinnön, testamentin tai avio-oikeuden nojalla siirtyi yhtiön ulkopuolella olevalle, hallituksella oli ensisijassa oikeus yhtiön lukuun lunastaa osake. Mikäli osaketta ei lunastettu yhtiölle, yhtiön osakkeenomistajilla oli lunastusoikeus. Koska B:lle myytyjä osakkeita ei ollut lunastettu yhtiölle, A, joka yhdessä aviopuolisonsa kanssa omisti sanotun asunto-osakeyhtiön osakkeita, oli ilmoittanut B:lle tulevansa käyttämään lunastusoikeuttaan. Kun B oli ilmoittanut vastustavansa lunastamista, A oli B:tä vastaan Kuopion KO:ssa ajamassaan kanteessa vaatinut, että KO toteaisi A:n käyttäneen yhtiöjärjestyksen mukaisesti lunastusoikeuttaan ja vahvistaisi A:n omistusoikeuden sanottuihin osakkeisiin. KO oli 12.11.1979 julistamassaan päätöksessä katsonut, että A oli lunastusmenettelyllä saanut omistusoikeuden kysymyksessä oleviin osakkeisiin. Itä-Suomen HO oli 29.1.1981 antamallaan tuomiolla, kumoten KO:n päätöksen, hylännyt A:n kanteen.\n      B oli irtisanonut huoneistoa hallinneiden vuokralaisten vuokrasopimuksen, joka päättyi 30.11.1979. B oli 1.12.1979 tehnyt turhan muuttomatkan Maaningalta Kuopioon, koska A oli ottanut huoneiston haltuunsa kieltäytyen luovuttamasta sitä B:lle. Kun B:n Kuopiossa koulua käyvät lapset eivät siten olleet voineet käyttää huoneistoa asuntonaan, he olivat joutuneet kulkemaan Maaningalta Kuopioon linja-autolla ja osaksi asumaan Kuopiossa vuokralla.\n      Koska A oli näin ollen oikeudettomasti pitänyt hallussaan huoneistoa ja saanut perusteettomasti etua B:n kustannuksella, B oli Kuopion RO:ssa vaatinut, että A velvoitettaisiin suorittamaan heille vahingonkorvauksena huoneiston oikeudettomasta hallinnasta ajalla 1.12.1979 - 6.2.1981 eli 14 kuukaudelta 6 päivältä 400 markan kuukausikorvauksen mukaan 5.680 markkaa 6 prosentin korkoineen laskettuna kuukausierille kunkin kuukauden kolmannesta päivästä lukien, 1.12.1979 tehdystä turhasta muuttomatkasta Maaningalta Kuopioon ja takaisin 617,70, lasten koulumatkojen kustannuksista 2.457 sekä vuokrakustannuksista, jotka B oli maksanut lasten jouduttua asumaan vuokralla, 2.630 markkaa, kolme viimeksi mainittua määrää laillisine korkoineen. Lisäksi B oli vaatinut korvausta oikeudenkäyntikuluista.\n      A oli vastustanut kannetta, koska hän oli hallinnut huoneistoa kanteessa tarkoitetun ajan vilpittömässä mielessä lunastussaannon perusteella, minkä KO oli vahvistanut. A:lla ei ollut minkäänlaista tuottamusta B:lle mahdollisesti aiheutuneeseen vahinkoon. Lasten matka- ja vuokrakustannuksista aiheutunut vahinko sisältyi osittain huoneiston oikeudettomasta hallinnasta vaadittuun vahingonkorvaukseen.\n      Kuopion RO p. 3.7.1981 oli huomioon ottaen etenkin Kuopion KO:n 12.11.1979 julistaman päätöksen, jonka mukaan A oli saanut omistusoikeuden kysymyksessä olevan huoneiston hallintaan oikeuttaviin osakkeisiin, katsonut A:n hallinneen huoneistoa kanteessa kerrottuna aikana vilpittömässä mielessä. Sen vuoksi RO oli hylännyt B:n kanteen.\n      Itä-Suomen HO, jonka tutkittavaksi B oli saattanut jutun, t. 6.10.1983 oli katsonut selvitetyksi, että A oli, tehtyään kanteessa kerrotuin tavoin lunastusvaatimuksen ja KO:n vahvistettua 12.11.1979 julistamallaan päätöksellä A:n omistusoikeuden puheena oleviin osakkeisiin, ottanut mainitun huoneiston haltuunsa ja hallinnut sitä siihen saakka, kun hän oli saanut tiedon HO:n 29.1.1981 antamasta tuomiosta. A oli näin ollen hallinnut mainittua huoneistoa vilpittömässä mielessä eikä hän ollut huolimattomuudesta tai varomattomuudesta aiheuttanut niitä vahinkoja, joita B:lle mahdollisesti oli tullut siitä, että huoneisto oli ollut A:n hallinnassa. Huoneiston hallinnalla A ei myöskään ollut perusteettomasti saanut etua B:n kustannuksella. Tämän vuoksi HO oli jättänyt asian RO:n päätöksen lopputuloksen varaan. B:n tuli suorittaa A:lle korvaukseksi hänelle HO:ssa vastauksen antamisesta olleista kuluista 400 markkaa.\n      Pyytäen valituslupaa B haki muutosta HO:n tuomioon. Lupa myönnettiin ja A antoi häneltä pyydetyn vastauksen.\n    \n    \n      \n      KKO t. tutki jutun ja lausui perusteluinaan:\n      Oikeuskäytännössä on ollut yleisenä sääntönä, että vilpittömässä mielessä oleva haltija saa pitää esineen tuoton. Jokainen tosiasiallinen käyttösuhde on riittävä tietyin edellytyksin perustamaan oikeuden tuottoon. Huomiota on kiinnitetty myös siihen, onko hallinta syntynyt virheettömästi tai onko se perustunut muodollisesti lailliseen saantoon. Haltijan on katsottava menettäneen vilpittömän mielen ja samalla oikeuden tuottoon silloin kun hän moitekanteen vireillepanon johdosta tai muulla tavoin on saanut tietoonsa seikkoja, joiden perusteella hän on tullut tietoiseksi saannossa olevasta puutteellisuudesta.\n      Kuopion KO:n päätöksellä 12.11.1979 on A:lle vahvistettu omistusoikeus kysymyksessä olevan huoneiston hallintaan oikeuttaviin osakkeisiin. KO:n päätös ei kuitenkaan saanut lainvoimaa. A on 1.12.1979 vastoin B:n tahtoa omavaltaisesti ottanut huoneiston hallintaansa ja loput hallinnassa vasta 6.2.1981 Itä-Suomen HO:n annettua tuomion, jolla A:n lunastamiskanne on hylätty. Näillä perusteilla KKO katsoo, ettei A ole vilpittömässä mielessä hallinnut huoneistoa ja että hän on velvollinen palauttamaan huoneiston hallinta-ajalta saamansa tuottoa vastaavan käyttöhyödyn. Käyttöhyötynä on pidettävä huoneiston käypää vuokra-arvoa, minkä suuruudeksi on esitetyn selvityksen perusteella katsottava A:n myöntämät 300 markkaa kuukaudessa.\n      Mitä sitten tulee B:n vahingonkorvausvaatimuksiin turhasta muuttomatkasta sekä B:n lasten koulumatka- ja vuokrakustannuksista, KKO katsoo jääneen näyttämättä, että A menettelyllään olisi aiheuttanut B:lle tällaisia vahinkoja ja että B:llä olisi ollut väittämiänsä vuokrakustannuksia.\n      Edellä lausutuilla perusteilla KKO kumosi HO:n tuomion ja RO:n päätöksen. A velvoitettiin, vaatimukset enemmälti hyläten, suorittamaan B:lle korvaukseksi huoneiston hallinta-ajalta 1.12.1979 - 6.2.1981 eli 14 kuukaudelta kuudelta päivältä saamastaan käyttöhyödystä 300 markan mukaan kuukaudelta laskettuna 4.260 markkaa 5 prosentin korkoineen haasteen tiedoksiantopäivästä 26.6.1981. Lisäksi A velvoitettiin maksamaan B:lle korvaukseksi jutussa olleista kuluista 3.000 markkaa.\n      \n        Ratkaisuun osallistuneet: oikeusneuvokset Ailio, Jalanko, Hämäläinen, Riihelä ja af Hällström\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II125"
  ],
  "description": [
    "http://data.finlex.fi/voc/kko/swe/e2750b8b",
    "http://data.finlex.fi/voc/kko/fin/5bade952"
  ],
  "judgmentNumber": [
    "II125"
  ],
  "date": [
    "1984-02-23"
  ],
  "issued": [
    "1984-06-26"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}