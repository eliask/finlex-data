{
  "@id": "sfecli:kko/1981/II136",
  "languageVersion": [
    {
      "@id": "sfecli:kko/1981/II136/fin",
      "title_fi": [
        "KKO:1981-II-136"
      ],
      "abstract_fi": [
        "\n    Syytetty, joka oli tuomittu rangaistukseen jatketusta vakinaiseen palvelukseen saapumatta jäämisen ja palvelusvelvollisuuden tahallisen rikkomisen käsittävästä rikoksesta, oli toistamiseen jäänyt määräaikana saapumatta palvelukseen ja sitten, tuotuna palveluspaikkaan, kieltäytynyt kaikesta palveluksesta. Hän ei ollut tehnyt aseettomasta palveluksesta ja siviilipalveluksesta 21.2.1969 annetun lain 25 §:n 1 mom:ssa sekä sanotun lain täytäntöönpanosta ja soveltamisesta 14.3.1969 annetun asetuksen 1 §:ssä säädettyä kirjallista ilmoitusta kieltäytymisestään. Hänet tuomittiin uudelleen rangaistukseen samanlaisesta rikoksesta.\n  "
      ],
      "hasFormat": {
        "@id": "sfecli:kko/1981/II136/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Rovaniemen sotaoikeus oli 7.7.1978 julistamallaan lainvoiman saaneella päätöksellä tuominnut A:n 15.6. - 26.6.1978 tapahtuneesta jatketusta vakinaiseen palvelukseen saapumatta jäämisen ja palvelusvelvollisuuden tahallisen rikkomisen käsittävästä rikoksesta 5 kuukaudeksi vankeuteen. Suoritettuaan tätä rangaistusta 3 kuukautta A oli päässyt 26.9.1978 ehdonalaiseen vapauteen. Sama sotaoikeus p. 4.9.1979 oli katsonut selvitetyksi, että A oli saatuaan laillisessa järjestyksessä määräyksen astua suorittamaan asepalvelusta Lapin Jääkäripataljoonaan 14.6.1979 ilman laillista estettä jäänyt palvelukseen saapumatta ja, kun hänet oli otettu kiinni ja toimitettu sotilasviranomaisten huostaan 31.7.1979 ja edelleen sanottuun pataljoonaan, tahallaan kieltäytynyt kaikesta palvelusvelvollisuutensa täyttämisestä. Sen vuoksi ja koska A:n edellä mainittu aikaisempi rikollisuus, kun sen ja nyt kysymyksessä olevien rikosten suhde niiden samankaltaisuuden johdosta osoitti hänessä ilmeistä piittaamattomuutta lain kielloista ja käskyistä, oli otettava rangaistuksen koventamisperusteena huomioon, ja kun A:n viimeksi kerrotut rikolliset teot olivat saman rikoksen jatkamista, sotaoikeus oli sotaväen rikoslain 87 §:n 1 momentin ja 157 §:n 3 momentin sekä rikoslain 6 luvun 2 §:n 4 kohdan ja 7 luvun 2 §:n nojalla tuominnut A:n jatketusta rikoksesta, joka käsittää vakinaiseen palvelukseen saapumatta jäämisen ja palvelusvelvollisuuden tahallisen rikkomisen, 5 kuukaudeksi vankeuteen, josta oli rikoslain 3 luvun 11 §:n nojalla vähennetty vapaudenmenetysaikaa 31.7. - 7.8.1979 vastaavat 8 päivää.\n      A oli saattanut jutun Helsingin HO:n tutkittavaksi sekä vaatinut, että koska hänet oli jo edellä kerrotulla Rovaniemen sotaoikeuden 7.7.1978 julistamalla päätöksellä tuomittu rangaistukseen jatketusta vakinaiseen palvelukseen saapumatta jäämisen ja palvelusvelvollisuuden tahallisen rikkomisen käsittävästä rikoksesta ja kun kysymys oli kieltäytymisestä kokonaan sotapalvelusta suorittamasta ja häntä siis jo oli rangaistu siitäkin teosta, josta nyt uudessa syytteessä oli kysymys, syyte jätettäisiin tutkimatta tai että vuonna 1978 tapahtunut teko ja nyt kysymyksessä oleva menettely katsottaisiin samaksi jatketuksi rikokseksi, josta rangaistukseksi riittäisi 7.7.1978 tuomittu 5 kuukauden vankeusrangaistus ja tämän asian vuoksi aiheutunut 8 päivän vapaudenmenetys, tahi että rangaistusta ainakin lievennettäisiin.\n      Virallisen syyttäjän annettua muutoksenhakemuksen johdosta häneltä pyydetyn vastauksen, HO p. 22.4.1980 oli jättänyt asian sotaoikeuden päätöksen varaan muutoin paitsi että rangaistus alennettiin 2 kuukaudeksi vankeutta, mistä rikoslain 3 luvun 11 §:n nojalla oli vähennetty sotaoikeuden määräämät 8 päivää.\n      Pyytäen valituslupaa A haki muutosta HO:n päätökseen toistaen HO:ssa esittämänsä vaatimukset, että HO:n päätöksessä hänen syykseen luetun menettelyn katsottaisiin sisältyvän Rovaniemen sotaoikeuden 7.7.1978 julistamalla päätöksellä hänen syykseen luettuun menettelyyn tai että näissä päätöksissä hänen syykseen luetut teot katsottaisiin samaksi jatketuksi rikokseksi ja että A:n jo suorittama 5 kuukauden rangaistus ja 8 päivän vapaudenmenetys katsottaisiin siitä täydeksi rangaistukseksi. Lupa myönnettiin ja samalla määrättiin, ettei HO:n päätöstä viimeksi tuomitun vankeusrangaistuksen osalta ollut toistaiseksi pantava täytäntöön ja, mikäli täytäntöönpano jo oli alkanut, ettei sitä ollut jatkettava. Sotaoikeuden virallinen syyttäjä antoi hakemuksen johdosta häneltä pyydetyn vastauksen.\n    \n    \n      KORKEIN OIKEUS\n      KKO p. tutki jutun. A oli 31.7.1979 sen jälkeen, kun hänet oli noudettu Lapin Jääkäripataljoonaan, kieltäytynyt kaikista palvelustehtävistä tekemättä tuolloin kuitenkaan aseettomasta palveluksesta ja siviilipalveluksesta 21.2.1969 annetun lain 25 §:n 1 momentin sekä sanotun lain täytäntöönpanosta ja soveltamisesta 14.3.1969 annetun asetuksen 1 §:n mukaista kirjallista ilmoitusta siitä, että uskolliseen tai eettiseen vakaumukseen perustuvat vakavat omantunnonsyyt estivät häntä suorittamasta asevelvollisuutta asevelvollisuuslaissa säädetyssä järjestyksessä. Tämän takia hänet oli seuranneen päivän iltana pidätetty. A oli 7.8.1979 tehnyt edellä tarkoitetun ilmoituksen, ja hänet oli tämän jälkeen kotiutettu. Saman kuun 30 päivänä antamallaan päätöksellä asevelvollisten tutkijalautakunta oli katsonut, että kerrotut syyt estivät A:ta suorittamasta asevelvollisuutta mainitussa järjestyksessä, ja sen vuoksi määrännyt hänet suorittamaan laissa tarkoitettua siviilipalvelusta.\n      Kieltäytymällä palvelustehtävistään tekemättä pataljoonaan tultuaan mainittua ilmoitusta A oli tahallaan jättänyt täyttämättä lainmukaisen palvelusvelvollisuutensa. Koska HO:n A:n syyksi lukemat rikolliset teot oli tehty vasta sotaoikeuden viimeksi mainitun päätöksen jälkeen, ne eivät olleet sotaoikeuden päätöksessä A:n syyksi luetun rikoksen jatkamista eivätkä ne myöskään sisältyneet siihen. Näillä ja sotaoikeuden mainitsemilla perusteilla KKO katsoi, ettei ollut esitetty syytä muuttaa HO:n päätöstä.\n      \n        Ratkaisuun osallistuneet: oikeusneuvos Leivonen, kenraaliluutnantti Halmevaara, oikeusneuvos Mälkki, kenraaliluutnantti Junttila, oikeusneuvos Mörä sekä ylimääräiset oikeusneuvokset Roos ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-10-21"
  ],
  "judgmentNumber": [
    "II136"
  ],
  "date": [
    "1981-02-26"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II136"
  ],
  "year": [
    "1981"
  ],
  "description": [
    "http://data.finlex.fi/voc/kko/fin/14b800e9",
    "http://data.finlex.fi/voc/kko/swe/0a3d75d5",
    "http://data.finlex.fi/voc/kko/swe/1c66a11a"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}