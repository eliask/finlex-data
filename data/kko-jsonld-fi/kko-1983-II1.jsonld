{
  "@id": "sfecli:kko/1983/II1",
  "languageVersion": [
    {
      "@id": "sfecli:kko/1983/II1/fin",
      "title_fi": [
        "KKO:1983-II-1"
      ],
      "abstract_fi": [
        "\n    A oli lainannut B:n suomentamaa teosta lehtikirjoituksessa usean kirjan sivunverran B:n suostumusta hankkimatta ja lähdettä mainitsematta. A tuomittiin rangaistukseen tekijänoikeuden loukkaamisesta ja lehden päätoimittaja C painovapauden tuottamuksellisesta väärinkäyttämisestä. A ja lehden kustantaja X Oy velvoitettiin yhteisvastuullisesti suorittamaan B:lle vahingonkorvausta. Kun päätoimittaja C:n viaksi jäi vain lievä tuottamus ja hän oli VahKorvL:n 4 luvun 1 §:ssä tarkoitettu työntekijä, hänen osaltaan ei vahingonkorvausta tuomittu.\n  "
      ],
      "hasFormat": {
        "@id": "sfecli:kko/1983/II1/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Asianomistajan, filosofian tohtori B:n kanteesta Helsingin RO p. 25.4.1979 oli lausunut että, sitten kun B oli Kustannusosakeyhtiö Otavan toimeksiannosta vuonna 1975 kääntänyt suomeksi L.C:n ja D.L:n englanninkielisen kirjallisen teoksen \"Freedom at Midnight\" ja teos oli mainitun yhtiön kustantamana julkaistu Suomessa nimellä \"Vapaus tulee keskiyöllä\", vastaajan X Oy:n Helsingin kaupungissa julkaiseman ja painattaman aikakauslehden, jonka vastaavana päätoimittajana oli ollut vastaaja C, numerossa 41 lokakuun 13 päivältä 1978 oli julkaistu vastaajan, arkkitehti A:n laatima lordi M:n haastattelua koskeva kirjoitus, jossa oli B:n ja hänen kääntämänsä teoksen nimen mainitsematta jättämisellä ja niin ollen oikeudettomasti sekä B:n tekijänoikeutta kääntäjänä loukaten vähäisin muutoksin jäljennetty lauseita ja kappaleita ainakin kahdeksalta käännösteoksen sivulta.\n      RO oli lausunut selvitetyksi, että edellä kerrottu menettely oli A:n osalta ollut tahallista ja että C, joka ei ollut aikakauslehden päätoimittajana noudattanut kaikkea asianaan ollutta varovaisuutta, oli tuottamuksellisesti väärinkäyttänyt painovapautta. Sen vuoksi ja kun sillä seikalla, oliko B luovuttanut oikeuteensa teoksena julkaisemiseen aikakauslehdessä liittyvät taloudelliset oikeutensa kustantajalle, ei ollut edellä kerrotun tekijänoikeuden loukkauksen suhteen merkitystä, RO oli, hyläten B:n korvausvaatimuksen enemmälti, tekijänoikeudesta kirjallisiin ja taiteellisiin teoksiin annetun lain 1 ja 4 §:n , 56 §:n 1 momentin, 57 §:n 1 ja 2 momentin sekä painovapauslain 32 ja 39 §:n ynnä vahingonkorvauslain säännösten nojalla tuominnut A:n tahallisesta tekijänoikeuden loukkaamisesta 50:een 20 markan päiväsakkoon eli maksamaan sakkoa 1.000 markkaa ja C:n painovapauden tuottamuksellisesta väärinkäyttämisestä 5:een 90 markan päiväsakkoon eli maksamaan sakkoa 450 markkaa sekä velvoittanut vastaajat A:n ja X Oy:n yhteisvastuullisesti suorittamaan B:lle korvaukseksi rikoksen aiheuttamasta menetyksestä ja haitasta 10.000 markkaa, johon C:n oli yhteisvastuullisesti A:n ja yhtiön kanssa osallistuttava 1.000 markalla, joka määrä vastasi C:n korvausvelvollisuutta keskinäisessä suhteessa muihin mainittuihin korvausvelvollisiin. Lisäksi A, C ja yhtiö oli velvoitettu yhteisvastuullisesti korvaamaan B:lle hänen oikeudenkäyntikulunsa 2.000 markalla.\n      Helsingin HO, jonka tutkittavaksi asianosaiset olivat saattaneet jutun, p. 9.11.1980, katsoen että A:n laatimalla kirjoituksella B:lle aiheutettu kärsimys ja haitta oli arvioitava 5.000 markaksi ja että C oli laiminlyötyään noudattaa päätoimittajana asianaan ollutta varovaisuutta täysimääräisesti vastuussa tuon korvauksen suorittamisesta, oli muuttanut RO:n päätöstä siten että A, C ja X Oy velvoitettiin yhteisvastuullisesti suorittamaan B:lle vahingonkorvaukseksi 5.000 markkaa.\n    \n    \n      KORKEIN OIKEUS\n      Pyytäen valituslupaa A, C ja X Oy hakivat muutosta HO:n päätökseen, vaatien että syyte ja korvausvaatimukset hylättäisiin. Toissijaisesti A pyysi hänelle määrätyn sakon alentamista ja vahingonkorvausvelvollisuuden lieventämistä. Valituslupa myönnettiin ja B antoi häneltä pyydetyn vastauksen.\n      KKO p. tutki jutun.\n      \n        Perustelu\n        Jutussa oli tosin selvitetty Kustannusosakeyhtiö Otavan ja Suomen Kääntäjäin Yhdistys r.y:n kirjallisesti sopineen, että yhtiöllä oli oikeus luovuttaa suomennettu teos julkaistavaksi kokonaan tai osittain aikakaus- tai sanomalehdessä. Koska B ei kuulunut mainittuun yhdistykseen, sopimus ei kuitenkaan sitonut häntä.\n        B:llä oli käännökseensä tekijänoikeudesta kirjallisiin ja taiteellisiin teoksiin annetun lain 4 §:n 1 momentin mukaan tekijänoikeus. Hänellä oli näin ollen, tekijänoikeutta alkuperäisteokseen loukkaamatta, lain 2 §:n 1 momentin mukainen yksinomainen oikeus määrätä teoksestaan valmistamalla siitä kappaleita. Sopimalla Kustannusosakeyhtiö Otavan kanssa RO:n päätöksessä tarkoitetun käännöksen julkaisemisesta kirjana B ei ollut luopunut oikeudesta määrätä käännöksen julkaisemisesta aikakauslehtikirjoituksen muodossa.\n        Jutussa ei ollut muutoinkaan osoitettu, että kirjankustantajalla olisi oikeus kääntäjän suostumuksetta määrätä käännöksestä luovuttamalla sen julkaisuoikeus aikakauslehdelle.\n        A oli kirjoituksessaan käyttänyt B:n käännöstä RO:n päätöksessä kerrotuin tavoin. Tämä käyttö ylitti sen lainausoikeuden, josta tekijänoikeudesta kirjallisiin ja taiteellisiin teoksiin annetun lain 14 §:ssä oli säädetty. A ei myöskään ollut lainauksia käyttäessään ilmoittanut lähdettä lain 26 §:n 2 momentissa edellytetyin tavoin.\n        Käyttäessään näin B:n käännöstä hyväkseen A oli tahallisesti loukannut B:n tekijänoikeutta C, joka ei ollut osallinen A:n tekemään rikokseen, oli julkaistessaan A:n kirjoituksen laiminlyönyt aikakauslehden päätoimittajana noudattaa kaikkea asianaan ollutta varovaisuutta ja oli siten tuottamuksellisesti väärinkäyttänyt painovapautta.\n        Kun otettiin huomioon ko. aikakauslehden laajuus sekä se, että A oli todella haastatellut henkilöä, jota kirjoitus käsitteli, C:n viaksi jäi vain lievä tuottamus C oli vahingonkorvauslain 4 luvun 1 §:ssä tarkoitettu työntekijä.\n      \n      \n        Lainkohdat\n        Laki tekijänoikeudesta kirjallisiin ja taiteellisiin teoksiin 2 §, 4 §, 26 § 2, 56 § 1, 57 § 1 ja 2\n        Painovapauslaki 32 §, 39 §\n        Vahingonkorvauslaki 4 luvun 1 §\n      \n      \n        Päätöslauselma\n        C vapautettiin suorittamista HO:n määräämää vahingonkorvausta B:lle. Vahingonkorvaus jäi näin ollen A:n ja X Oy:n yhteisvastuullisesti suoritettavaksi. Muilta osin HO:n päätöksen lopputulos jäi pysyväksi.\n        A ja X Oy velvoitettiin yhteisvastuullisesti suorittamaan B:lle korvaukseksi hänellä vastauksen antamisesta KKO:ssa olleista kuluista 600 markkaa.\n        Ratkaisuun osallistuneet: oikeusneuvokset Miettinen, Ådahl ja Riihelä sekä ylimääräiset oikeusneuvokset Paasikoski ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II1"
  ],
  "description": [
    "http://data.finlex.fi/voc/kko/fin/4afd4e2f",
    "http://data.finlex.fi/voc/kko/swe/aa588463",
    "http://data.finlex.fi/voc/kko/fin/cff62f1c"
  ],
  "judgmentNumber": [
    "II1"
  ],
  "date": [
    "1982-05-06"
  ],
  "issued": [
    "1983-01-05"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}