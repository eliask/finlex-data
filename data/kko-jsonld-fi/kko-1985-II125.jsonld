{
  "@id": "sfecli:kko/1985/II125",
  "languageVersion": [
    {
      "@id": "sfecli:kko/1985/II125/fin",
      "title_fi": [
        "KKO:1985-II-125"
      ],
      "abstract_fi": [
        "\n    A oli tuomiossa velvoitettu maksamaan B:lle rahakorvausta asumiskustannuksista, kunnes A oli mm. ulkomaalauksella saattanut B:n syytinkiasunnon asuttavaan kuntoon. Ulosottomies oli lopettanut korvauksen perimisen jo ennen ulkomaalausta, koska asunto hänen käsityksensä mukaan oli saatettu tuomiota vastaavaan kuntoon. Ulosottomies määrättiin jatkamaan korvauksen perimistä kunnes myös maalaus oli suoritettu.\n  "
      ],
      "hasFormat": {
        "@id": "sfecli:kko/1985/II125/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Turun ja Porin lääninhallitus on 12.10.1984 antamassaan päätöksessä lausunut, että Kemiön kihlakunnanoikeus oli 12.5.1983 julistamallaan päätöksellä velvoittanut Christer J:n saattamaan Lilli J:lle kiinteistöeläkkeen perusteella kuuluvan eläkeasunnon asuttavaan kuntoon siten, että asunto muun muassa oli lämpöeristettävä niin, ettei se ollut vetoinen, ikkunat oli uusittava ja tiivistettävä sekä rakennus, ainakin eläkeasuntoa koskevalta osalta, oli ulkopuolelta maalattava. Lisäksi Christer J:n oli muun ohessa suoritettava Lilli J:lle hänen vuokra- ja sähkökulujensa korvauksena 860 markkaa kuukaudessa etukäteen kunkin kuukauden ensimmäisenä päivänä siihen saakka kunnes puheena oleva asunto oli saatettu edellä mainittuun asuttavaan kuntoon. Turun hovioikeus oli tuomiollaan 11.11.1983 katsonut, ettei ollut syytä muuttaa kihlakunnanoikeuden päätöstä muutoin kuin että Christer J oikeutettiin valitsemaan kysymyksessä olevan eläkeasunnon asuttavaan kuntoon saattamisen tai kuukausittain etukäteen suoritettavan 860 markan korvauksen välillä. Niin kauan kuin asunto oli sanottuun kuntoon saattamatta, oli korvaus suoritettava Lilli J:lle.\n      Kemiön piirin nimismies oli täytäntöönpanoasiakirjalle 24.2.1984 merkityn todistuksen mukaan todettuaan, että Christer J oli valinnut hovioikeuden tuomion mukaisen ensimmäisen vaihtoehdon, jättänyt vuokraa ja sähkömaksua koskevan korvauksen perimisen jatkamatta, koska nimismiehelle esitetyn selvityksen mukaan asunto oli katsottava saatetun oikeuden päätöstä vastaavaan kuntoon.\n      Tyytymättömänä nimismiehen menettelyyn Lilli J oli lääninhallitukselle 23.3.1984 jättämässään valituskirjelmässä lausunut, että nimismiehen käsitys siitä, että kysymyksessä oleva eläkeasunto oli Christer J:n toimesta tammikuun 1984 loppuun mennessä saatettu sellaiseen kuntoon kuin hovioikeuden tuomiossa oli edellytetty, oli virheellinen, koskei taloa ollut maalattu, ikkunoita ei ollut uusittu ja ulkoseinistä puuttuivat vetoa estävät eristeet. Nimismiehelle oli tosin Christer J:n toimesta jätetty sitoumus talon tai ainakin sen syytinkiasunto-osuuden maalaamisesta ennen 15.6.1984, mutta sitoumuksen antamisella Christer J ei kuitenkaan ollut voinut vapautua vuokraa ja sähkömaksua koskevan korvauksen maksamisesta. Sen vuoksi Lilli J oli vaatinut, että nimismies velvoitettaisiin jatkamaan vuokraa ja sähkömaksua koskevan korvauksen perintää hovioikeuden tuomiossa määrätyn velvoitteen mukaisesti ja että asia palautettaisiin tältä osin nimismiehelle.\n      Kemiön piirin nimismiehen ja Christer J:n annettua heiltä pyydetyt selitykset, joihin Lilli J oli vastannut, lääninhallitus, jossa Lilli ja Christer J olivat vaatineet kulujensa korvaamista, on katsonut, että Turun hovioikeus oli tuomiollaan 11.11.1983 velvoittanut Christer J:n suorittamaan Lilli J:lle edellä mainittua korvausta siihen saakka kunnes puheena oleva eläkeasunto oli saatettu asuttavaan kuntoon siten kuin kihlakunnanoikeuden päätöksessä oli selitetty. Esitetyn selvityksen mukaan asunnon seinien lämmöneristyskyky ja tiiviys oli hyvä, asunnon katto ja lattiat oli lisäeristetty mineraalivillalla, sisäseinät oli lämpövahvistettu asentamalla niihin puukuitulevyt sekä ikkunat oli maalattu ja tiivistetty. Talon ulkomaalaus oli tehty kuitenkin vasta sen jälkeen, kun perimistoimenpiteet oli lopetettu. Kun hovioikeuden tuomion mukaan oli asunnon asuttavaan kuntoon saattamisessa välttämättömänä parannuksena edellytetty myös talon, ainakin sen eläkeasuntoa koskevan osuuden, ulkopuolista maalausta, ei nimismiehen, vaikka hovioikeuden tuomiossa edellytettyjen asunnon nykyaikaista lämpöeristystä sekä ikkunoiden uusimista ja tiivistämistä koskevien toimenpiteiden oli katsottava tulleen suoritetuiksi, olisi tullut keskeyttää täytäntöönpanoa. Tämän vuoksi ja kun Lilli J siten oli oikeutettu kysymyksessä olevaan korvaukseen 15.6.1984 saakka, johon mennessä talon maalaus Christer J:n ilmoituksen mukaan oli suoritettu, lääninhallitus on määrännyt ulosottomiehen laillisessa järjestyksessä perimään tuon korvauksen 15.6.1984 saakka. Asian laadun vuoksi ja sen näin päättyessä asianosaisille ei ollut tuleva korvausta kuluistaan.\n      \n        Turun hovioikeuden päätös 7.2.1985\n        Hovioikeus, jonka tutkittavaksi Lilli J ja Christer J olivat saattaneet asian, on lausunut, että Kemiön kihlakunnanoikeus oli 12.5.1983 julistamallaan päätöksellä, jota hovioikeus ei 11.11.1983 antamallaan tuomiolla ollut tältä osin muuttanut, velvoittanut Christer J:n saattamaan Lilli J:n eläkeasunnon asuttavaan kuntoon suorittamalla lääninhallituksen päätöksessä mainitulla tavalla asunnon nykyaikaisen lämpöeristämisen, ikkunoiden tiivistämisen ja uusimisen sekä talon ulkopuolisen maalauksen sekä maksamaan Lilli J:lle korvauksena hänen vuokra- ja sähkökuluistaan 860 markkaa kuukaudessa siksi kunnes asunto oli saatettu edellä selostetuin tavoin asuttavaan kuntoon. Siten kihlakunnanoikeuden päätöksen oli katsottava velvoittavan Christer J:n suorittamaan edellä mainitun korvauksen vain siihen saakka kun hän oli saattanut puheena olevan asunnon siihen kuntoon, että Lilli J oli voinut siinä asua. Koska asunto asiassa esitetyn selvityksen mukaan oli 1.2.1984 mennessä saatettu edellä mainittuun kuntoon eikä sillä seikalla, ettei rakennusta ollut tuohon mennessä ulkopuolelta maalattu, ollut merkitystä rakennuksen asumiskelpoisuuteen, hovioikeus on katsonut, ottamalla huomioon että hovioikeuden annettua tuomionsa asiassa 11.11.1983 ei rakennuksen ulkopuoliseen maalaamiseen ollut sääolojen vuoksi ollut mahdollisuutta ennen kevättä 1984 ja että Christer J oli suorittanut tuon työn 28.5.1984 mennessä, että Christer J oli täyttänyt hänelle asetetun velvoitteen asunnon saattamisesta kihlakunnanoikeuden päätöksessä edellytettyyn kuntoon 1.2.1984 mennessä. Tämän vuoksi hovioikeus on, kumoten lääninhallituksen päätöksen, hylännyt Lilli J:n nimismiehen menettelystä tekemän valituksen sekä määrännyt, että asianosaiset asian laadun vuoksi saivat kärsiä heillä asian vuoksi olleet kulunsa vahinkonaan.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Lilli J on pyytänyt valituslupaa sekä toistanut vaatimuksensa siitä, että asia palautettaisiin ulosottomiehelle ja tämä velvoitettaisiin jatkamaan vuokraa ja sähkömaksua koskevien saatavien perintää. Lisäksi hän on vaatinut asiasta aiheutuneiden oikeudenkäyntikulujensa korvaamista. Valituslupa on myönnetty 27.3.1985. Christer J on antanut häneltä pyydetyn vastauksen muutoksenhakemukseen.\n    \n    \n      KORKEIMMAN OIKEUDEN RATKAISU\n      \n        Perustelut\n        Täytäntöönpanoperusteena olevassa tuomiossa Christer J on velvoitettu suorittamaan 860 markan kuukausikorvaus Lilli J:lle kuukausittain etukäteen niin kauan kunnes eläkeasunto oli saatettu tuomiossa tarkemmin määritellyllä tavalla asuttavaan kuntoon. Näin määrättyihin parannustöihin oli kuulunut asunnon nykyaikainen lämpöeristäminen, ikkunoiden tiivistäminen ja uusiminen sekä rakennuksen ulkopuolinen maalaus eläkeasuntoa koskevalta osalta. Ulosottomiehen lopettaessa korvauksen perimisen 24.2.1984 muut täytäntöönpanoperusteessa mainitut parannustyöt oli hyväksyttävällä tavalla tehty, mutta maalausvelvoite oli täytetty vasta 28.5.1984. Koska myöskään Christer J:n ulosottomiehelle antama sitoumus maalausvelvoitteen täyttämisestä viimeistään 15.6.1984 ei ole vapauttanut häntä tuomiossa määrätystä rahasuoritusvelvollisuudesta, täytäntöönpanoperuste rahakorvaukselle oli edelleen olemassa 24.2.1984. Näin ollen ulosottomies ei olisi saanut vastoin tuomion sanamuotoa keskeyttää täytäntöönpanoa.\n      \n      \n        Päätöslauselma\n        Hovioikeuden päätös kumotaan. Asia jätetään lääninhallituksen päätöksen varaan kuitenkin siten, että siinä tarkoitettua korvausta on perittävä 31.5.1984 saakka. Muutoin valitus nimismiehen menettelystä hylätään.\n        Christer J velvoitetaan korvaamaan Lilli J:n oikeudenkäyntikulut tässä asiassa 3.000 markalla.\n        \n          Ratkaisuun osallistuneet: oikeusneuvokset Salervo, Takala, Hämäläinen, Nikkarinen ja Roos\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II125"
  ],
  "description": [
    "http://data.finlex.fi/voc/kko/fin/40d42713",
    "http://data.finlex.fi/voc/kko/swe/aa367339"
  ],
  "judgmentNumber": [
    "II125"
  ],
  "date": [
    "1985-05-07"
  ],
  "issued": [
    "1985-08-29"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}