{
  "@id": "sfecli:kko/1980/II95",
  "languageVersion": [
    {
      "@id": "sfecli:kko/1980/II95/fin",
      "title_fi": [
        "KKO:1980-II-95"
      ],
      "abstract_fi": [
        "\n    Öljy-yhtiön ja sen omistamien jakeluaseman ja huoltamon vuokraajan välillä tehdyn sopimuksen mukaan öljy-yhtiön saatavat vuokraajalta erääntyivät sopimuksen päätyttyä tai rauettua heti maksettaviksi. Takaaja, joka oli mennyt omavelkaiseen takaukseen määräsummaan asti kaikesta siitä velasta, mikä vuokraajalla oli tai tuli olemaan yhtiön kanssa harjoittamastaan liiketoiminnasta, oli UVA 24 §:n mukaan vapautunut takaussitoumuksestaan, kun yhtiö ei ollut pannut kannetta takaajaa vastaan vireille vuoden kuluessa siitä, kun yhtiö ja vuokraajan väliset liikesuhteet olivat ilmoituksen mukaan päättyneet.\n  "
      ],
      "hasFormat": {
        "@id": "sfecli:kko/1980/II95/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Osakeyhtiö P oli A:lle ja B:lle 29/10 1974 tiedoksi toimitetun haasteen nojalla Nurmeksen KO:ssa lausunut, että A ja B olivat 31/1 1972 menneet omavelkaiseen takaukseen 15 000 markan määrään asti kaikesta siitä velasta, mikä huoltamotoimintaa harjoittaneella H:lla oli tai tulisi olemaan yhtiöltä hänen sen kanssa harjoittamastaan liiketoiminnasta tai muista velvoituksistaan johtuen. Kun H oli lopettaessaan 19/7 1973 mainitun liiketoimintansa jäänyt yhtiölle velkaa 12 026,38 markkaa, jota enempää hän kuin A ja B:kään ei ollut suostunut maksamaan, yhtiö oli vaatinut, että A ja B velvoitettaisiin mainitun takaussitoumuksensa perusteella suorittamaan yhtiölle H:n ko. tilivelka 12 026,38 markkaa 12 prosentin korkoineen 19/7 1973.\n      A:n ja B:n vastustettua kannetta sillä perusteella, että he olivat vapautuneet takaussitoumuksestaan yhtiön laiminlyötyä nostaa kanteen 12 kuukauden kuluessa siitä, kun H oli hänen yhtiöltä vuokraamansa huoltoaseman tuhouduttua tulipalossa 6/3 1973 lopettanut liiketoimintansa, KO p. 27/1 1975 oli todennut, että ko. velka yhtiön ja H:n kesken 7/1 1972 tehdyn sopimuksen mukaan erääntyi maksettavaksi sopimuksen päättyessä tai sen rauettua ja että yhtiön ja H:n väliset liikesuhteet yhtiön omankin ilmoituksen mukaan olivat päättyneet 24/8 1973. Sen vuoksi ja kun yhtiö ei ollut 12 kuukauden kuluessa viimeksi mainitusta ajankohdasta hakenut sanottua velkaa H:n puolesta omavelkaiseen takaukseen menneiltä A:lta ja B:ltä, vaan oli pannut kanteensa heitä vastaan vireille vasta 29/10 1974 tiedoksiannetuin haastein ja kun A ja B siten olivat ulosottolain voimaanpanosta annetun asetuksen 24 §:n mukaan vapautuneet takaussitoumuksestaan, KO oli hylännyt kanteen sekä velvoittanut yhtiön suorittamaan A:lle ja B:lle korvaukseksi heidän oikeudenkäyntikuluistaan, A:lle 400 ja B:lle 700 markkaa.\n      Itä-Suomen HO, jonka tutkittavaksi yhtiö oli saattanut jutun, t. 29/1 1976 oli jättänyt asian KO:n päätöksen varaan.\n      P-yhtiö pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n tuomioon ja lupahakemukseensa sisällytti muutoksenhakemuksen.\n    \n    \n      KORKEIN OIKEUS\n      KKO t. myönsi muutoksenhakuluvan, tutki jutun ja katsoi, ettei ollut esitetty syytä muuttaa HO:n tuomiota.\n      \n        Ratkaisuun osallistuneet: oikeusneuvokset Saarni-Rytkölä, Ådahl, Riihelä ja Lindholm sekä ylimääräinen oikeusneuvos Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1980-09-30"
  ],
  "judgmentNumber": [
    "II95"
  ],
  "date": [
    "1980-01-10"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1980:II95"
  ],
  "year": [
    "1980"
  ],
  "description": [
    "http://data.finlex.fi/voc/kko/fin/c717c86c"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}