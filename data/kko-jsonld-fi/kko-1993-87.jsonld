{
  "@id": "sfecli:kko/1993/87",
  "languageVersion": [
    {
      "@id": "sfecli:kko/1993/87/fin",
      "title_fi": [
        "KKO:1993:87"
      ],
      "abstract_fi": [
        "\n    Määräalan ostaja ei ollut hakenut kiinnitystä erottamisoikeuden vakuudeksi. Vaikka määräalan luovutus oli ennen tilan myymistä valtiolle tullut valtion eri viranomaisten tietoon, ei määräalan ostajalla ollut oikeutta vastoin valtion tahtoa erotuttaa määräalaa, kun mikään noista viranomaisista ei ollut edustanut valtiota kaupassa eikä valtion maaomaisuuden hoito kuulunut niiden tehtäviin.\n  "
      ],
      "hasFormat": {
        "@id": "sfecli:kko/1993/87/fin/txt",
        "content_fi": [
          "\n    \n      ASIAN AIKAISEMPI KÄSITTELY\n      \n        Toimitus ja sen uusi käsittely\n        A oli kauppakirjalla 20.6.1979 myynyt B:lle määräalan Perämetsän tilasta RN:o 9:373. B oli maanmittaustoimistoon 22.4.1985 saapuneella hakemuksella hakenut määräalan lohkomista. Piiri-insinööri oli 30.4.1985 hyväksynyt hakemuksen ja ottanut toimituksen suorittaakseen.\n        A oli kuollut 19.2.1985.\n        Ympäristöministeriö oli valtion puolesta ja Vaasan lääninhallituksen edustamana 29.5.1986 ostanut koko Perämetsän tilan valtiolle A:n kuolinpesältä. Aikaisemmin B:lle myytyä määräalaa ei ollut kauppakirjassa mainittu. Kauppakirjan perusteella Suomen valtiolle oli myönnetty 24.7.1986 lainhuuto Perämetsän tilaan RN:o 9:373.\n        B:n hakema lohkomistoimitus oli siirretty uudelle toimitusinsinöörille 18.8.1986 sekä tiedotettu B:lle ja A:n perikunnan edustajalle 3.9.1986 lähetetyillä kutsukirjeillä. Toimitus oli aloitettu ja lopetettu 30.9.1986. Toimituksessa, joka oli merkitty maarekisteriin 16.6.1987, B:lle oli muodostettu tila Hyväpala RN:o 9:398 niistä Perämetsän tilan tiluksista, jotka hän oli 20.6.1979 ostanut A:lta.\n        Korkein oikeus oli kuitenkin Vaasan lääninhallituksen Suomen valtion edustajana tekemään purkuhakemukseen 7.5.1991 antamallaan päätöksellä purkanut lohkomistoimituksen maanmittauskonttorissa suoritetun tarkastuksen ja sen jälkeisten toimenpiteiden osalta sekä määrännyt maanmittauskonttorin ottamaan toimituksen puretulta osalta uudelleen tarkastettavakseen.\n        Maanmittauskonttorin määrättyä toimituksen käsiteltäväksi uudelleen toimitusinsinööri oli toimituksen uudessa käsittelyssä 25.10.1991 todennut, että Perämetsän tila RN:o 9:373 ei enää ollut kysymyksessä olevan määräalan luovuttajalla tai sellaisella omistajalla, joka oli luovutuksen hyväksynyt tai saanut tilan omakseen tietoisena luovutuksesta taikka tällaisen omistajan perillisellä eikä määräalan omistaja B myöskään ollut kiinnittänyt erottamisoikeuttaan jakolain 202 §:n mukaisella tavalla. Sen vuoksi toimitusinsinööri oli päättänyt jättää toimituksen sikseen.\n      \n      \n        Vaatimukset maaoikeudessa\n        B on valittanut toimituksen uudessa käsittelyssä tehdystä toimituksen sikseenjättämispäätöksestä ja lausunut, että toimitusmääräys oli alunperin annettu huomattavasti aikaisemmin kuin valtio oli 29.5.1986 ostanut Perämetsän emätilan. Toimituksen vireilläolon aikana B:llä ei ollut ollut mitään mahdollisuuksia eikä tarvetta vaikuttaa asian etenemiseen, vaan hänen oli pitänyt luottaa viranomaisten hyväksymän hakemuksen menestymiseen. Tilan valtiolle myyneen A:n kuolinpesän osakkaiden ja kuolinpesään määrätyn pesänjakajan oli täytynyt olla tietoisia siitä, että tilasta oli aikaisemmin myyty määräala B:lle. Myös valtion eli lääninhallituksen edustajan oli kaupantekovaiheessa ja viimeistään lainhuutoa emätilaan haettaessa täytynyt olla tietoinen B:n määräalan kaupasta. Asia oli ollut valtion viranomaisessa eli maanmittaustoimistossa vireillä yli vuoden ennen valtion eli lääninhallituksen tekemää emätilan kauppaa ja näin ollen ostajan oli katsottava olleen tietoinen kaupasta. B on vaatinut sikseenjättämispäätöksen kumoamista ja lohkomistoimituksen määräämistä otettavaksi uudelleen käsiteltäväksi sekä määräalan lohkomista hänelle.\n        Maaoikeudessa on kuultu Vaasan lääninhallitusta ja toimitusinsinööriä.\n      \n      \n        Vaasan maaoikeuden päätös 11.2.1992\n        Maaoikeus on toimituspäätöksessä lausutuilla perusteluilla sekä jakolain 183 §:n 2 ja 3 momentin sekä 202 §:n nojalla hylännyt B:n valituksen ja jättänyt asian toimituksen uudessa käsittelyssä tehdyn päätöksen varaan.\n      \n    \n    \n      MUUTOKSENHAKU KORKEIMMASSA OIKEUDESSA\n      B on vaatinut, että maaoikeuden päätös kumotaan ja toimitus palautetaan toimitusinsinöörille hänen ostamansa määräalan lohkomiseksi.\n      Toimitusinsinööri on antanut lausunnon.\n    \n    \n      KORKEIMMAN OIKEUDEN RATKAISU 21.6.1993\n      \n        Perustelut\n        Esitetyn selvityksen mukaan ovat määräalan kaupasta ennen 29.5.1986, jolloin valtio osti Perämetsän tilan, saaneet tiedon Seinäjoen maatalouspiirin maataloustoimisto, joka 27.6.1979 on ilmoittanut, ettei B:n saanto ollut luvanvarainen, Kauhajoen verotoimisto, joka 20.6.1979 lähtien on verottanut B:tä kysymyksessä olevasta yhden hehtaarin alueesta, sekä Kurikan maanmittaustoimisto, jolle 22.4.1985 on saapunut B:n hakemus määräalan lohkomisesta. Kaikki nämä ovat valtion viranomaisia.\n        Mikään niistä ei kuitenkaan ole edustanut valtiota Perämetsän tilan kaupassa. Valtioneuvoston ohjesäännön 21 §:n (1968/351) 12 kohdan mukaan maa- ja metsätalousministeriö käsittelee muun muassa asiat, jotka koskevat valtion maaomaisuutta, mikäli ne eivät kuulu jollekin muulle ministeriölle. Tämänkään tehtävän hoito ministeriössä ei kuitenkaan ole kuulunut maatalouspiirille. Ympäristöministeriön, joka on ostanut Perämetsän tilan valtiolle, ja Vaasan lääninhallituksen, joka on edustanut ministeriötä kaupassa, ei ole näytetty saaneen tietoa määräalan kaupasta ennen 29.5.1986.\n        Näin ollen B:n määräalasaannon tulemisesta näiden viranomaisten tietoon ei ole seurannut, että valtio olisi saanut Perämetsän tilan omakseen tietoisena määräalan luovutuksesta B:lle, eikä B:llä siten jakolain 183 §:n 2 momentin nojalla ole vastoin valtion tahtoa oikeutta erotuttaa määräalaa lohkomalla.\n      \n      \n        Tuomiolauselma\n        Maaoikeuden päätöstä ei muuteta.\n        \n          Ratkaisuun osallistuneet: oikeusneuvokset Lindholm, Haarmann, Roos ja Suhonen sekä ylimääräinen oikeusneuvos Pellinen\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1993-06-21"
  ],
  "judgmentNumber": [
    "87"
  ],
  "date": [
    "1993-01-25"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1993:87"
  ],
  "year": [
    "1993"
  ],
  "description": [
    "http://data.finlex.fi/voc/kko/swe/3b2f66b7",
    "http://data.finlex.fi/voc/kko/fin/c11784ad"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}