{
  "@id": "sfecli:kko/1982/II173",
  "languageVersion": [
    {
      "@id": "sfecli:kko/1982/II173/fin",
      "title_fi": [
        "KKO:1982-II-173"
      ],
      "abstract_fi": [
        "\n    Taloudellisen kasvun turvaamisesta 30.12.1970 annetun lain (868/70) 2 §:n 3 mom:n mukaan huoneenvuokrasopimuksessa, jossa indeksiehto on sallittu, \"saadaan viitenä ensimmäisenä vuotena sopimuksen tekemisestä indeksin muutoksesta kulloinkin ottaa huomioon enintään puolet\". Tänä aikana tapahtuneista indeksin muutoksista saatiin sen jälkeiseltäkin ajalta maksettavien vuokrien osalta ottaa huomioon vain enintään puolet.\n  "
      ],
      "hasFormat": {
        "@id": "sfecli:kko/1982/II173/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli Helsingin yliopistoa vastaan ajamassaan kanteessa Helsingin asunto-oikeudessa kertonut, että yliopisto oli 7.9.1972 allekirjoitetulla vuokrasopimuksella vuokrannut B Oy:ltä 530 neliömetrin suuruisen huoneiston Helsingissä, sekä saman talon kellarikerroksesta 25 neliömetrin suuruisen huoneen muun muassa ehdoin, että vuokra-aika alkoi 1.1.1973 ja jatkui ainakin 10 seuraavaa vuotta 6 kuukauden irtisanomisajoin ensimmäisen irtisanomispäivän ollessa 30.6.1982. Perusvuokraksi oli sovittu 17 markkaa neliömetriltä kuukaudessa ja vuokra oli sidottu viralliseen elinkustannusindeksiin perusluvun ollessa vuoden 1972 kesäkuun indeksilukema 254 pistettä. Vuokrasopimuksen mukaisesti indeksitarkistus oli suoritettava puolivuosittain tammi- ja heinäkuun alussa. Taloudellisen kasvun turvaamisesta 30.12.1970 annetun lain 2 §:n 3 momentin mukaisesti oli viitenä ensimmäisenä vuotena sopimuksen tekemisestä kuitenkin indeksin muutoksista voitu ottaa huomioon vain puolet. Mainitulla tavalla tarkistetun vuokran määrä oli ollut vuoden 1977 heinäkuulta indeksilukeman 510 mukaisesti 14 189 markkaa 57 penniä. A, jolle kysymyksessä olevat huonetilat olivat siirtyneet B Oy:ltä, oli 19.8.1977 päivätyllä kirjeellä ilmoittanut yliopistolle, että vuokra syyskuusta 1977 alkaen siirtyi täyteen indeksisidonnaisuuteen, kuten yliopisto oli 26.9.1973 päivätyssä, A:lle lähettämässään kirjeessä maininnut. Indeksilukema oli noussut vuokrakauden aikana 256 pistettä ja tämän mukaisesti vuokra syyskuusta 1977 alkaen oli 18 943 markkaa 10 penniä kuukaudessa. Yliopisto oli syys-, loka- ja marraskuulta 1977 suorittanut A:lle vaadittuna kuukausivuokrana 18 944 markkaa 29 penniä. Yliopisto oli kuitenkin jättänyt suorittamatta joulukuun 1977 vuokrasta 17 904 markkaa 53 penniä maksaen vain 1 038 markkaa 57 penniä ja tammikuun 1978 vuokrasta 4 475 markkaa 24 penniä maksaen vain 14 467 markkaa 86 penniä, minkä vuoksi A oli vaatinut, että yliopisto velvoitettaisiin suorittamaan A:lle maksamatta olevana vuokrana 22 379 markkaa 77 penniä korkoineen.\n      Yliopisto oli vastustanut kannetta ja kertonut ilmoittaneensa A:lle 30.11.1977 lähettämässään kirjeessä, että siirryttäessä täyteen indeksisidonnaisuuteen oikea vuokra oli, huomioon ottaen että uutena peruslukuna oli pidettävä heinäkuun 1977 indeksilukemaa 510 ja uutena perusvuokrana heinäkuun 1977 vuokraa 14 189 markkaa 57 penniä, 1.9.1977 lukien syyskuun 1977 indeksilukeman 520 mukaan laskettuna 14 467 markkaa 86 penniä. Lisäksi yliopisto oli ilmoittanut suorittaneensa indeksiehdon soveltamisen ja laskentaperusteiden epätietoisuuden vuoksi erehdyksissä syys - marraskuulta 1977 liikaa vuokraa yhteensä 13 429 markkaa 29 penniä sekä että yliopisto katsoi tämän vuoksi olleensa oikeutettu ottamaan mainitun määrän vähennyksenä huomioon joulukuun 1977 vuokranmaksun yhteydessä.\n      Asunto-oikeus t. 6.3.1978 oli lausunut selvitetyksi, että yliopisto oli 7.9.1972 allekirjoitetulla vuokrasopimuksella vuokrannut B OY:ltä kanteessa tarkoitetut tilat muun ohessa ehdoin, että vuokra-aika alkoi 1.1.1973 ja jatkui ainakin 10 seuraavaa vuotta. Perusvuokraksi oli sovittu 17 markkaa neliömetriltä kuukaudessa ja vuokra oli sidottu viralliseen elinkustannusindeksiin siten, että vuokran määrä oli tarkistettava puolivuosittain tammikuun ja heinäkuun alussa ja että vuokran suuruutta määrättäessä oli lähtökohtana kesäkuun 1972 elinkustannusindeksiä 254 pistettä. Kysymyksessä olevat tilat olivat sittemmin siirtyneet kantaja A:n omistukseen. Sopimuksessa mainitulla tavalla tarkistetun vuokran määrä oli ollut vuoden 1977 heinäkuulta 14 189,57 markkaa. Kantaja oli 19.8.1977 päivätyllä kirjeellä ilmoittanut vastaajalle, että vuokra syyskuusta 1977 alkaen siirtyi täyteen indeksisidonnaisuuteen niin kuin vastaaja oli 26.9.1973 päivätyssään kirjeessä maininnut. Vastaaja olikin syys-, loka- ja marraskuulta 1977 suorittanut kantajalle tämän vaatiman korkeamman vuokran. Vastaaja oli 30.11.1977 päivätyllä kirjeellä ilmoittanut kantajalle, että se oli indeksiehdon soveltamisen ja laskentaperusteiden epätietoisuuden vuoksi suorittanut kantajalle syys -marraskuulta 1977 liikaa vuokraa ja että se vähentää nämä joulukuulta 1977 maksettavan vuokran yhteydessä.\n      Huomioon ottaen vuokrasopimuksen 2 kohdassa mainitut ehdot, joita ei voitu vastaajan 26.9.1973 päivätyllä kirjeellä katsoa muutetun asunto-oikeus oli hylännyt kanteen vuoden 1977 vuokrasaatavan osalta. Todeten että vastaajan kantajalle käytössään olevista tiloista maksama vastike oli riippumatta siitä, mitä vastikkeen suuruuden määräytymisestä oli sovittu, huoneenvuokralain mukaista huoneenvuokraa, asunto-oikeus oli katsonut että, koska taloudellinen kehityksen turvaamisesta 30.12.1977 annetun lain mukaan huoneenvuokrat oli määrätty pysytettäviki 31.8.1978 saakka enintään 8.12.1977 vallinneella tasolla, kantajalla ei ollut oikeutta vaatia vuoden 1978 tammikuuta korkeampaa vuokraa kuin mitä vastaaja 8.12.1977 voimassa olleen vuokran mukaan oli suorittanut, sekä sen vuoksi hylännyt kanteen myös tältä osin.\n      Helsingin HO, jonka tutkittavaksi asianosaiset olivat saattaneet jutun, t. 11.10.1978 oli katsonut selvitetyksi, että vuokrasuhteen alusta 1.1.1973 lukien vuokran määrä oli tarkistettu ottamalla huomioon indeksin muutos alkuperäisestä perusindeksiluvusta ja että yliopisto oli tämän laskutavan hyväksynyt. Vuokrasopimuksessa ei ollut määräyksiä vuokran määrää tarkistettaessa käytettävästä laskuttavasta eikä mainitussa taloudellisen kasvun turvaamisesta 30.12.1970 annetussa laissa myöskään ollut säännöstä siitä, mitä indeksilukemaa olisi käytettävä peruslukuna siirryttäessä laissa mainitun viiden vuoden kuluttua puolesta indeksisidonnaisuudesta täyteen indeksisidonnaisuuteen lakitekstin käyttäessä ainoastaan sanontaa, että viitenä ensimmäisenä vuotena sopimuksen tekemisestä saadaan indeksin muutoksesta kulloinkin ottaa huomioon enintään puolet. Tämän vuoksi ja kun sopimuksesta ei muuta johtunut eivätkä lain määräykset muuta vaatineet, HO oli, huomioon ottaen indeksisidonnaisuuden tarkoituksen sopimusta tehtäessä, katsonut että siirryttäessä mainitun viiden vuoden ajan jälkeen täyteen indeksisidonnaisuuteen oli peruslukuna käytettävä edelleen alkuperäistä kesäkuun 1972 indeksilukemaa 254. Edelleen HO oli todennut että yliopiston oli katsottava, huomioon ottaen sen vuokranantajalle lähettämän 26.9.1973 päivätyn kirjeen, vuokrasopimuksen ehdoista poiketen hyväksyneen, että indeksin tarkistus suoritettiin täysimääräisenä jo 1.9.1977 lukien. Kuten asunto-oikeus oli lausunut, oli huoneenvuokrat taloudellisen kehityksen turvaamisesta 30.12.1977 annetun lain 6 §:n 1 momentin säännöksellä määrätty huoneenvuokralain estämättä pysytettäväksi enintään 8.12.1977 vallinneella tasolla elokuun loppuun 1978. Kun huoneenvuokralaki sisälsi säännöksiä ainoastaan asuinhuoneistojen vuokrien korottamista, oli mainitun lainkohdan sanonnalla \"huoneenvuokralain estämättä\" katsottava tarkoitetun ainoastaan asuinhuoneistoja, liikehuoneistojen vuokrien korottamista koskevien sopimusten tullessa mainitussa alinkohdassa kielletyiksi tarvitsematta niiden suhteen viitata huoneenvuokralain syrjäytymiseen. Sen vuoksi HO oli siten muuttanut asunto-oikeuden tuomiota, että kysymyksessä olevan huoneiston vuokraksi todettiin heinäkuun 1977 indeksilukeman 510 mukaan laskettuna 1.9.1977 lukien, huomioon ottaen A:n jutussa esittämä vaatimus, 18 943 markkaa 10 penniä kuukaudessa, ja yliopisto velvoitettiin suorittamaan A:lle maksamatta olevana vuokrana joulukuulta 1977 17 900 markkaa 96 penniä ja tammikuulta 1978 4 475 markkaa 24 penniä eli yhteensä 22 376 markkaa 20 penniä 6 prosentin korkoineen laskettuna 17 900 markan 96 pennin erälle 3.12.1977 lukien ja 4 475 markan 24 pennin erälle 3.1.1978 lukien.\n      Helsingin yliopisto pyysi että, koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi, sille oikeudenkäymiskaaren 30 luvun 3 §:n 2 kohdan nojalla myönnettiin lupa hakea muutosta HO:n tuomioon, ja lupahakemukseensa sisällytti muutoksenhakemuksen. A vastasi hakemukseen.\n    \n    \n      \n      KKO t. otti A:n Helsingin yliopiston hakemukseen antaman vastauksen huomioon niin kuin A:lta olisi oikeudenkäymiskaaren 30 luvun 13 §:n 3 momentin nojalla vaadittu vastaus ja myönsi esitetystä syystä muutoksenhakuluvan sekä tutki jutun. Taloudellisen kasvun turvaamisesta 30.12.1970 annetun lain 2 §:n 3 momentin mukaan huoneenvuokrasopimuksessa, jossa elinkustannusindeksin muutoksiin perustuva indeksiehto saman pykälän 1 momentin mukaan oli sallittu, \" saadaan viitenä ensimmäisenä vuotena sopimuksen tekemisestä kuitenkin indeksin muutoksesta kulloinkin ottaa huomioon enintään puolet\". Tällä säännöksellä oli pyritty maan taloudellisen kehityksen turvaamiseksi edistämään hinta- ja kustannuskehityksen vakaantumista. Harkitessaan, oliko säännöstä tulkittava A:n kanteessa esitetyin tavoin eli siten, että viitenä ensimmäisenä vuotena sopimuksen tekemisestä tapahtuneet ja tuolta ajalta maksettavien vuokrien osalta vain puoleksi huomioon otettavat indeksin muutokset saatiin sen jälkeiseltä ajalta maksettavien vuokrien osalta ottaa huomioon täysimääräisinä, vai, kuten yliopisto kannetta vastustaessaan oli katsonut, siten, että viitenä ensimmäisenä vuotena sopimuksen tekemisestä tapahtuneista indeksin muutoksista saatiin myös sen jälkeiseltä ajalta maksettavien vuokrien osalta ottaa huomioon vain enintään puolet, KKO katsoi, että lain sanamuoto tosin saattoi antaa tukea kummallekin tulkinnalle, mutta että jälkimmäinen tulkinta vastasi paremmin lain tarkoituksena olevaa hintojen ja kustannusten tasapainoisen kehityksen edistämistä. Syyskuusta 1977 tammikuuhun 1978 maksamansa vuokran suuruuden yliopisto oli laskenut siten, että kesäkuun 1972 pisteluvusta 254 heinäkuun 1977 pistelukuun 510 tapahtunut indeksin nousu oli otettu huomioon puoleksi ja viimeksi mainitusta pisteluvusta syyskuun 1977 pistelukuun 520 tapahtunut indeksin nousu oli otettu huomioon täysimääräisenä. Yliopiston suorittama laskutoimitus oli täten ollut seuraava:\n      510 - 254 --------- 520 254 + 2 --- X --------------- X 9 435 markkaa = 14 467,87 510 254\n      markkaa eli laskutoimituksessa eri vaiheissa tapahtuneiden pyöristetyn johdosta 14 467 markkaa 86 penniä. Kun yliopisto ei ollut ollut velvollinen maksamaan A:lle kuukausittain sanotulta ajalta tätä määrää korkeampaa vuokraa, KKO harkitsi oikeaksi, kumoten HO:n tuomion, jättää asian asunto-oikeuden tuomion lopputuloksen varaan.\n      \n        Ratkaisuun osallistuneet: oikeusneuvokset Leivonen, Hämäläinen ja af Hällström sekä ylimääräiset oikeusneuvokset Ketola ja Rosokivi\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II173"
  ],
  "description": [
    "http://data.finlex.fi/voc/kko/fin/8e98d26a"
  ],
  "judgmentNumber": [
    "II173"
  ],
  "date": [
    "1982-06-11"
  ],
  "issued": [
    "1982-11-26"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}