{
  "@id": "sfecli:kko/1982/II196",
  "languageVersion": [
    {
      "@id": "sfecli:kko/1982/II196/fin",
      "title_fi": [
        "KKO:1982-II-196"
      ],
      "abstract_fi": [
        "\n    Pankin sivukonttorista, joka sijaitsi eri paikkakunnalla kuin pääkonttori, nostetun lainan vakuudeksi välittömästi sanotulle sivukonttorille annettua yleispanttaussitoumusta koskevaa kannetta voitiin OK 10 luvun 12 §:n nojalla ajaa sivukonttorin sijaitsemispaikan tuomioistuimessa.\n    Vrt. KKO:1990:11\n  "
      ],
      "hasFormat": {
        "@id": "sfecli:kko/1982/II196/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli Helsingin Osakepankille toimituttamansa haasteen nojalla Heinolan RO:ssa lausunut, että hänen ja hänen entisen miehensä B:n Heinolassa yhteisesti omistamaan tonttiin X oli 19.8.1966 vahvistettu kiinnitys 5 000 markan määräisen haltijavelkakirjan ja 1.4.1969 kahden 10 000 markan määräisen haltijavelkakirjan maksamisen vakuudeksi. Kiinnitetyt velkakirjat oli luovutettu A:n ja B:n 1.8.1969 ja 28.1.1972 allekirjoittamilla yleispanttaussitoumuksilla Helsingin Osakepankin Heinolan konttorille vakuudeksi A:n B:n kaikkien pankille olevien sitoumusten maksamisesta. A ja B oli tuomittu avioeroon 11.12.1974 ja heidän välillään oli toimitettu 25.3.1975 ositus, jossa mm. oli sovittu, että mainittu tontti tuli yksin A:n omistukseen sitä vastaan, että hän oli ottanut suorittaakseen tonttiin kiinnitetyistä veloista, mm. Helsingin Osakepankin Heinolan konttorille olleen 15 000 markan määräisen velan. A oli saanut lainvoimaisen ositussopimuksen perusteella 24.6.1975 yksin lainhuudon tonttiin.\n      Helsingin Osakepankin Heinolan konttorin silloin konttorinjohtaja oli ollut tietämään mm. avioerosta ja osituksesta, minkä perusteella hän oli kehottanut A:n osituksen jälkeen pian hakemaan lainhuudon tonttiin, jonka tämä oli tullut yksin omistamaan. Avioerosta ja tontin omistussuhteissa tapahtuneista muutoksista olivat olleet tietoisia eräät muutkin pankin toimihenkilöt ja pankin oli katsottava tienneen, että B:llä ei ollut osituksen jälkeen oikeutta saada A:n omistamaan kiinteistöön kiinnitettyjä velkakirjoja vastaan luottoa. Näistä seikoista huolimatta B oli saanut 18.3.1976 antamaansa käärevelkakirjaa vastaan Helsingin Osakepankin Heinolan konttorista 22 000 markan määräisen lainan, joka oli sovittu erääntymään kuukauden kuluessa irtisanomisesta. Tästä uudesta lainastaan B ei ollut antanut mitään vakuutta, vaan pankki oli katsonut voivansa käyttää vakuutena edellä mainittuja 1.8.1969 ja 28.1.1972 pankille luovutettuja haltiavelkakirjoja. A:n tietämän mukaan viimeksi mainittu laina oli erääntynyt maksettavaksi vuonna 1978, mutta siitä oli yhä suorittamatta 10 000 markkaa. Helsingin Osakepankki ei ollut ryhtynyt oikeudellisin toimenpitein perimään saatavaansa B:ltä, mutta pankki oli A:lle ilmoittanut pitävänsä hallussaan mainittuja pantattuja haltijavelkakirjoja vakuutena B:n ja A:n yhdessä tai erikseen tekemistä sitoumuksista, myös B:n 18.3.1976 antamasta käärevelkakirjasta. Sen vuoksi A oli vaatinut sen vahvistettavaksi, etteivät 1.8.1969 ja 28.1.1972 allekirjoitetuilla yleispanttauksilla pankille luovutetut kolme haltijavelkakirjaa olleet pankin B:lle 18.3.1976 antaman, alkuaan 22 000 markan määräisen lainan vakuutena, sekä Helsingin Osakepankin velvoittamista luovuttamaan A:lle tai hänen määräämälleen kysymyksessä olevat haltijavelkakirjat heti kun hänen tai ennen 25.3.1975 toimitettua ositusta B:n pankille antamat sitoumukset olivat tulleet suoritetuiksi ja korvaamaan A:n oikeudenkäyntikulut.\n      Helsingin Osakepankki oli vastaamatta pääasiaan lausunut, että pankin kotipaikka oli Helsinki ja että pankki ei ollut tehnyt A:n kanssa sopimusta asian käsittelemisestä muussa kuin alueellisesti toimivaltaisessa tuomioistuimessa, ja sen vuoksi vaatinut kanteen jättämistä tutkimatta ja A:n velvoittamista korvaamaan pankin oikeudenkäyntikulut.\n      RO p. 23.3.1981 oli, koska Helsingin Osakepankin kotipaikka oli Helsingin kaupunki eikä asianosaisten välillä ollut tehty oikeudenkäymiskaaren 10 luvun 11 §:n 1 momentin tarkoittamaa kirjallista sopimusta, jättänyt kanteen tutkimatta ja velvoittanut A:n suorittamaan pankille korvaukseksi oikeudenkäyntikuluista 800 markkaa.\n      Kouvolan HO, jolta A oli hakenut muutosta RO:n päätökseen, p. 25.11.1981 oli katsonut että, koska kanteessa tarkoitetut yleispanttaussitoumukset oli tehty välittömästi Helsingin Osakepankin Heinolan konttoria varten, kannetta saatiin oikeudenkäymiskaaren 10 luvun 1 §:n 2 momentin nojalla ajaa Heinolan RO:ssa. Sen vuoksi HO, kumoten RO:n päätöksen ja vapauttaen A:n oikeudenkäyntikulujen korvausvelvollisuudesta, oli palauttanut jutun RO:een, jonka tuli ilmoituksetta ottaa se käsiteltäväkseen ja siinä laillisesti menetellä.\n      Pyytäen valituslupaa Helsingin Osakepankki haki muutosta HO:n päätökseen. Lupa myönnettiin ja A antoi häneltä hakemuksen johdosta pyydetyn vastauksen.\n    \n    \n      \n      KKO p. tutki valituksen ja totesi, että Helsingin Osakepankin toimintaa harjoitettiin myös sivukonttoreissa. A ja hänen entinen miehensä B olivat aikanaan neuvotelleet heille myönnettävistä lainoista Heinolan sivukonttorin johtajan kanssa ja he ovat myös antaneet saamiensa lainojen vakuudeksi yleispanttaussitoumukset välittömästi sanotulle sivukonttorille. He olivat näin ollen oikeustoimien tekemisessä olleet välittömästi suhteessa sivukonttoriin. A:lla oli siten oikeudenkäymiskaaren 10 luvun 1 §:n 2 momentin mukaan oikeus ajaa sanottuja yleispanttaussitoumuksia koskevaa kannetta sivukonttorin sijaitsemispaikan tuomioistuimessa. Tämän vuoksi KKO ei muuttanut HO:n päätöstä. Pankki velvoitettiin suorittamaan A:lle korvaukseksi vastauskuluista KKO:ssa 800 markkaa.\n      \n        Ratkaisuun osallistuneet: oikeusneuvokset Manner, Saarni-Rytkölä, Portin ja Lindholm sekä ylimääräinen oikeusneuvos Lager\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-12-30"
  ],
  "judgmentNumber": [
    "II196"
  ],
  "date": [
    "1982-08-20"
  ],
  "subject": [
    "http://data.finlex.fi/common/Rikosasia"
  ],
  "referenceToLegislation": [
    "http://data.finlex.fi/eli/sd/1734/4"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II196"
  ],
  "year": [
    "1982"
  ],
  "description": [
    "http://data.finlex.fi/voc/kko/fin/044d7126",
    "http://data.finlex.fi/voc/kko/swe/4abf5a55"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}