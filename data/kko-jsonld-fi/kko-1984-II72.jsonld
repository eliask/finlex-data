{
  "@id": "sfecli:kko/1984/II72",
  "languageVersion": [
    {
      "@id": "sfecli:kko/1984/II72/fin",
      "title_fi": [
        "KKO:1984-II-72"
      ],
      "abstract_fi": [
        "\n    Linja-autonkuljettaja A oli kuljettanut linjaliikenteessä olevaa linja-autoa, jossa oli ollut kymmenkunta matkustajaa, yleisellä tiellä osaksi kaupunkialueella parinkymmenen kilometrin pituisen matkan vahvassa humalatilassa. Koska A oli vakavasti vaarantanut matkustajien ja muiden tiellä liikkuvien turvallisuutta, ei ehdollista vankeusrangaistusta sen ohella tuomitun sakkorangaistuksen kanssa pidetty riittävänä rangaistuksena, vaikka A:ta ei ollut aikaisemmin rangaistu.\n  "
      ],
      "hasFormat": {
        "@id": "sfecli:kko/1984/II72/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallisen syyttäjän syytteestä Paraisten KO p. 6.1.1982 oli lausunut selvitetyksi, että A oli 4.11.1981 Paraisten kaupungin Hessundin kylässä kuljettanut linja-autoa nautittuaan alkoholia niin, että hänen verensä alkoholipitoisuus noin 40 minuuttia ajon jälkeen oli ollut 3,1 promillea ja että olosuhteet olivat olleet sellaiset, että teko oli ollut omiaan vaarantamaan toisten turvallisuutta. Sen vuoksi ja kun yleisen lainkuuliaisuuden ylläpitäminen ei vaatinut A:n tuomitsemista ehdottomaan vankeusrangaistukseen, mutta ehdollista vankeusrangaistusta ei kuitenkaan yksinään ollut pidettävä riittävänä rangaistuksena hänen rikoksestaan, KO oli rikoslain 23 luvun 2 §:n ja ehdollisesta rangaistuksesta annetun lain nojalla tuominnut A:n törkeästä rattijuopumuksesta 3 kuukaudeksi vankeuteen ja määräten vankeusrangaistuksen ehdolliseksi 1.2.1984 päättyvin koetusajoin ja ehdollisen vankeusrangaistuksen ohella 30:een 8 markan päiväsakkoon. A oli 29.3.1957 annetun tieliikennelain 10 §:n 1 momentin nojalla määrätty ajokieltoon 1.9.1983 asti ja lisäksi hänet oli velvoitettu korvaamaan valtion kulut hänen humalatilansa tutkimisesta 265 markkaa.\n      Turun HO, jonka tutkittavaksi virallinen syyttäjä ja A olivat saattaneet jutun p. 28.12.1982 oli jättänyt asian KO:n päätöksen varaan muutoin paitsi että A:lle tuomittu ehdollinen vapausrangaistus oli korotettu 5 kuukaudeksi vankeutta ja koetusaika määrätty alkaneen 6.1.1982 ja päättyvän 1.2.1984 sekä A tuomittu ehdollisen rangaistuksen ohella 80:een 8 markan päiväsakkoon. Ajokieltoa koskevalta osalta HO oli KO:n soveltaman lainkohdan asemesta lievempänä soveltanut 3.4.1981 annetun, 1.4.1982 voimaan tulleen tieliikennelain 74 §:ää.\n      Virallinen syyttäjä pyysi valituslupaa ja haki muutosta HO:n päätökseen, että A tuomittaisiin ehdottomaan vankeusrangaistukseen. Lupa myönnettiin ja A antoi häneltä hakemuksen johdosta pyydetyn vastauksen.\n    \n    \n      KORKEIN OIKEUS\n      KKO p. tutki jutun ja lausui perusteluinaan:\n      A on tapahtumapäivän iltana kello 22 lähtenyt ajovuorolleen Turusta Paraisille mukanaan kymmenkunta matkustajaa. Paraisten keskustaa lähestyessään hänet on poliisin toimesta pysäytetty. Kello 22.20 suoritetussa puhalluskokeessa A:n veren alkoholipitoisuudeksi on saatu 2,7 promillea ja kello 23 otetun verinäytteen alkoholipitoisuudeksi 3,1 promillea. A on täten kuljettaessaan linjaliikenteessä olevaa linja-autoa yleisellä tiellä osaksi kaupunkialueella parinkymmenen kilometrin pituisen matkan vakavasti vaarantanut linja-auton matkustajien ja muiden tiellä liikkuvien turvallisuutta. Yleisen lainkuuliaisuuden ylläpitämiseksi ei ehdollista vankeusrangaistusta sen ohella tuomittavan sakkorangaistuksenkaan kanssa voida pitää riittävänä rangaistuksena, vaikka A:ta ei ole aikaisemmin rangaistu.\n      Näillä perusteilla KKO määräsi A:lle tuomitun vankeusrangaistuksen pantavaksi lykkäyksettä täytäntöön ja poisti A:lle tuomitun oheissakon. Muilta osin HO:n päätös jäi pysyväksi.\n      \n        Ratkaisuun osallistuneet: oikeusneuvokset Leivonen, Heinonen, Portin, Hiltunen ja Ketola\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II72"
  ],
  "judgmentNumber": [
    "II72"
  ],
  "date": [
    "1984-01-25"
  ],
  "issued": [
    "1984-04-30"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}