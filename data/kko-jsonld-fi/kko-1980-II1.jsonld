{
  "@id": "sfecli:kko/1980/II1",
  "languageVersion": [
    {
      "@id": "sfecli:kko/1980/II1/fin",
      "title_fi": [
        "KKO:1980-II-1"
      ],
      "abstract_fi": [
        "\n    Velallisen omaisuutena oli tuloksettomasti yritetty ulosmitata kiinteistö, joka sijaitsi muualla kuin hänen kotipaikkakunnallaan. Kun ulosmittauksesta oli säädetyssä järjestykessä ilmoitettu velalliselle ja hän oli ollut siinä asianmukaisesti edustettuna sekä sen kohdistaminen ko. kiinteistöön oli ollut perusteltua, sitä pidettiin hyväksyttävänä perusteena kiinteistön luovutusta koskevan takaisinsaantikanteen nostamiselle.\n    Takaisinsaantikanteen hyväksyminen ei vaikuttanut ostajan velan vakuudeksi kiinteistöön vahvistettujen kiinnitysten pätevyyteen, kun kiinnitysvelkoja kiinnitetyt velkakirjat saadessaan ei ollut ollut tietoinen takaisinsaantikanteen hyväksymisen aiheuttaneista seikoista.\n    Ään\n  "
      ],
      "hasFormat": {
        "@id": "sfecli:kko/1980/II1/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Yhdistys A ja säätiö B olivat C:lle 15/4 1971 ja tämän vaimolle D:lle edellisenä päivänä tiedoksi toimituttamansa haasteen nojalla Paraisten KO:ssa lausuneet, että Turun RO oli 1/2 1971 julistamallaan päätöksellä velvoittanut D:n suorittamaan vahingonkorvaukseksi A:lle 22 846 markkaa 5 prosentin korkoinen 22 467 markalle 13/10 p:stä 1969 ja 379 markalle 28/4 p:stä 1970 sekä B:lle 34 451 markkaa 5 prosentin korkoineen 13/10 p:stä 1969 sekä korvaamaan A:n ja B:n yhteiset oikeudenkäyntikulut 5 000 markalla. Sittemmin oli KKO 5/6 1973 antamallaan tuomiolla alentanut D:n A:lle maksettavan vahingonkorvauksen 11 306 markkaan 5 prosentin korkoineen 10 297 markalle 13/10 p:stä 1969 ja 379 markalle 28/4 p:stä 1970 sekä B:lle suoritettavan vahingonkorvauksen 750 markkaan 5 prosentin korkoineen 13/10 p:stä 1969. Kantajat olivat edelleen lausuneet, että D:ltä oli RO:n määräämän maksuvelvollisuuden täytäntöönpanemiseksi Paraisten piirin nimismiehen 26/2 1971 toimittamassa ulosmittausyrityksessä todettu puuttuneen nimismiespiirin alueella ulosmittauskelpoista omaisuutta. Ulosmittausyrityksessä oli C esittänyt C:n ja D:n kesken 31/8 1970 tehdyt, julkisen kaupanvahvistajan oikeaksi todistamat kiinteistön omistussuhteiden toteamista tarkoittavan sopimuksen ja kauppakirjan. Edellisestä oli käynyt ilmi, että D oli luovuttanut puolet Paraisten nykyisessä kaupungissa sijaitsevasta tilasta X C:lle itse asiassa ilman vastiketta. Tosin sopimuksessa oli selitetty, että D:n nimen esiintyminen 14/6 1955 vahvistetussa kauppakirjassa, jolla C ja D olivat ostaneet sanotun tilan ja jonka perusteella he olivat 16/9 1955 saaneet tähän tilaan lainhuudon, oli tarkoittanut vain hänen avio-oikeutensa toteamista ja että omistusoikeus tilaan oli kaupantekopäivästä asti kuulunut C:lle, joka oli yksityisistä varoistaan suorittanut tilan koko kauppahinnan. Lisäksi oli sopimuksessa todettu C:n suorittaneen D:lle vastikkeeksi siitä, että tämä luopui oikeuksistaan tilaan, vuonna 1970 D:n veroja 3 633 markkaa ja oikeudenkäyntikuluja 2 500 markkaa. Kauppakirjalla D oli myynyt C:lle omistamansa puolet Paraisissa sijaitsevasta tilasta Y muodollisesta 500 markan kauppahinnasta. Saannoilleen C oli saanut lainhuudon tilaan X 14/9 1970 ja tilaan Y 26/2 1971. Tilaan X oli 15/2 1971 vahvistettu kiinnitys Kansallis-Osake-Pankin hallussa olevien kolmen 3/11 1970 päivätyn ja numeroin 1, 2 ja 3 merkityn velkakirjan kunkin pääoman 10 000 markan, sille maksettavan 8 prosentin koron ja enintään 500 markan määräisten perimiskulujen maksamisesta. Koska tilanosuuksien luovutukset olivat lahjan laatuisia tai ainakin D oli velkojiensa haitaksi luovuttanut omaisuuttaan sellaisissa olosuhteissa, että takaisinsaanti konkurssipesään olisi ollut luvallinen, jos ulosmittauksen sijasta olisi haettu konkurssia, ja kun kiinnityksillä oli tarkoitettu loukata A:n ja B:n oikeutta, A ja B olivat vaatineet, että kerrotut luovutukset julistettaisiin mitättömiksi tai että KO määräisi, etteivät luovutukset ja niiden perusteella C:lle myönnetyt lainhuudot olleet esteenä A:n ja B:n saatavien perimiseksi luovutetusta omaisuudesta,\n      sekä että edellä selostetut kiinnitykset todettaisiin tehottomiksi.\n      C ja D sekä jutussa myös kuullun Kansallis-Osake-Pankin vastustettua kannetta KO p. 15/1 1974 oli lausunut selvitetyksi, että D oli 31/8 1970 kanteessa mainituilla kiinteistön omistussuhteiden toteamista tarkoittavalla sopimuksella ja kauppakirjalla luovuttanut omistamansa puoliosuudet 1 300 neliömetrin suuruisesta tilasta X ja sen lisäalueeksi katsottavasta, 700 neliömetrin suuruisesta tilasta Y C:lle. Tämän oli näytetty suorittaneen sanotuissa asiakirjoissa mainitut vastikkeet ja hän oli saanut tiloihin lainhuudon kanteessa todettuina päivinä. Tilaan X oli 15/2 1971 vahvistettu kiinnitykset Kansallis-Osake-Pankin hallussa C:lle myönnetyn lainan vakuutena olevien, kanteessa mainittujen velkakirjojen sisällön ja perimiskulujen maksamisen vakuudeksi. Koska luovutetuista tilaosuuksista suoritetut vastikkeet siihen nähden, että tilojen yhteinen verotusarvo vuonna 1970 oli ollut vain 7 500 markkaa ja kysymyksessä oli pinta-alaltaan pieni huvitila, jolla oli vain yhden asuinhuoneiston käsittävä huvilarakennus, olivat riittävät, KO oli katsonut, ettei D ollut edellä mainituilla luovutuskirjoilla lahjoittanut C:lle omaisuuttaan. Sitä vastoin KO oli katsonut, että jutussa ilmenneistä asianhaaroista päätellen luovutukset olivat pääasiallisesti tarkoittaneet D:n velkojien oikeuden loukkaamista. Koska tilaan X oli vahvistettu edellä mainitut kiinnitykset laillisesti eikä ollut edes väitetty, että Kansallis-Osake-Pankki saadessaan kiinnitetyt velkakirjat haltuunsa olisi ollut tietoinen D:n suorittaman X:n tilaosuuden luovutuksen edellä mainitusta pääasiallisesta tarkoituksesta, KO oli päätynyt siihen, että pankilla oli varallisuusoikeudellisista oikeustoimista annetun lain 34 §:stä ilmenevän oikeusperiaatteen mukaan valta saattaa voimaan kiinnityksiin perustuva oikeutensa. Sen vuoksi ja kun kanteessa kerrotussa ulosmittausyrityksessä oli D:ltä todettu puuttuneen Paraisten nimismiespiirin alueella ulosmittauskelpoista omaisuutta, KO oli, hyläten kanteen enemmälti, ulosottolain voimaanpanemisesta annetun asetuksen 29 §:n ja konkurssisäännön 46 §:n b kohdan nojalla määrännyt, etteivät D:n 31/8 1970 tekemät luovutukset ja C:lle niiden perusteella myönnetyt lainhuudot olleet esteenä luovutetun omaisuuden käyttämiseen A:lla ja B:llä D:ltä olevien kanteessa tarkoitettujen saatavien suorittamiseen, sekä velvoittanut C:n ja D:n yhteisvastuullisesti korvaamaan A:n ja B:n oikeudenkäyntikulut 3 000 markalla.\n      Turun HO, jonka tutkittavaksi A ja B sekä C ja D olivat saattaneet jutun, t. 7/5 1976 konkurssisäännön 46 §:n b kohdan ja 1/1 1974 voimaan tulleen ulosottolain 3 luvun 35 §:n nojalla jättänyt asian KO:n päätöksen varaan.\n      A ja B sekä C ja D anoivat oikeudenkäymiskaaren 30 luvun 3 §:n 1 kohdan nojalla lupaa saada hakea muutosta HO:n tuomioon ja lupahakemuksiinsa sisällyttivät muutoksenhakemukset sekä vastasivat vastapuoltensa anomuksiin.\n    \n    \n      KORKEIN OIKEUS\n      KKO t. suostui anomuksiin, tutki jutun ja katsoi, että kanteessa tarkoitetut, tilojen X:n ja Y:n puoliosuuksien 31/8 1970 tapahtuneet luovutukset tilaosuuksien arvon ja C:n niistä D:lle suorittamien vastikkeiden perusteella arvosteltuina sekä myös siihen nähden, että puolisot olivat hankkineet tilan X ainakin suurimmaksi osaksi C:n varoilla, eivät olleet lahjan luonteisia. Luovutukset olivat kuitenkin, niin kuin alemmat oikeudet olivat todenneet, pääasiallisesti tarkoittaneet D:n velkojien oikeuden loukkaamista. Takaisinsaantia oli haettu laillisessa järjestyksessä sen jälkeen, kun Paraisilla oli toimitettu tuloksettomaksi jäänyt yritys Turusta olevan D:n omaisuuden ulosmittaamiseksi. Ulosmittausyrityksestä oli säädetyssä järjestyksessä ilmoitettu D:lle, ja hän oli ollut siinä asianmukaisesti edustettuna. Sen suorittaminen Paraisilla oli ollut perusteltua sen vuoksi, että D:n oli tiedetty pitkään omistaneen Paraisilla tässä jutussa kysymyksessä olevat tilaosuudet. Näin ollen ulosmittausyritystä, vaikka se oli tapahtunut muualla kuin velallisen kotipaikkakunnalla, voitiin tässä tapauksessa pitää hyväksyttävänä perusteena takaisinsaantikanteen nostamiselle. Saadessaan kanteessa mainitut kiinnitetyt velkakirjat haltuunsa Kansallis-Osake-Pankki ei ollut ollut tietoinen D:n suorittamaan tilan X puoliosuuden luovutukseen liittyvästä takaisinsaantiperusteesta. Pankilla oli siten konkurssisäännön 46 §:n i kohdan mukaan verrattuna maakaaren 11 luvun 4 §:ään valta saattaa voimaan kiinnitykseen perustuvat oikeutensa. Tämän vuoksi KKO edellä mainittujen lainkohtien, ulosottolain voimaanpanemisesta annetun asetuksen 29 §:n sekä konkurssisäännön 46 §:n b ja g kohdan nojalla katsoi, ettei ollut syytä muuttaa HO:n tuomion lopputulosta. Se jäi siis pysyväksi, kuitenkin siten, että tilojen X ja Y puoliskoja mahdollisesti ulosottotoimin myytäessä oli ensin suoritettava C:lle hänen tilan X osuudesta suorittamansa 6 133 markkaa ja hänen tilan Y osuudesta suorittamansa 500 markkaa samoin kuin C:n tilojen osiin panemat tarpeelliset kustannukset, joiden määrästä A, B ja C saivat, elleivät ne keskenään siitä sopineet, erikseen riidellä.\n      \n        Ylimääräinen oikeusneuvos Surakka, joka oli eri mieltä, lausui: myönnän, kuten enemmistökin, muutoksenhakuluvan, tutkin jutun ja katson selvitetyksi: C ja D ovat 14/6 1955 yhdessä ostaneet puheena olevan tilan X. C on ehkä pääasiallisesti maksanut tilan kauppahinnan, mutta tila ei tämän johdosta ole tullut yksin hänen omistukseensa vaan C:lle ja D:lle puolisoina yhteisesti ja selvityksen puuttuessa siitä, että he olisivat tarkoittaneet omistusoikeuden keskenään jakaantuvan muulla tavalla, puoleksi heille kummallekin. Sopimuksella ja kaupalla 31/8 p:ltä 1970 D on luovuttanut omistamansa osuudet tilasta X ja tilasta Y C:lle kanteessa selostettuja, C:n suoritettavakseen ottamia vastikkeita vastaan. Puheena olevista tiloista jutussa esitetyn selvityksen perusteella katson, että D:n C:lle luovuttamien tilaosuuksien arvon ja viimeksi mainitun niistä maksettavakseen ottamien vastikkeiden välillä on niin ilmeinen epäsuhde, että luovutus on lahja. Tämän vuoksi ja kun kysymys ei ole tavanmukaisesta lahjasta, harkitsen oikeaksi, muuttaen HO:n tuomiota, avioliittolain 45 §:n nojalla julistaa D:n C:lle tekemät mainitut tilanosan luovutukset mitättömiksi. Kiinnityksiä ja oikeudenkäyntikulujen korvausta koskevilta osilta jätän HO:n tuomion pysyväksi.\n      \n      \n        Ratkaisuun osallistuneet: oikeusneuvokset Leivonen, Heinonen ja Ådahl sekä ylimääräinen oikeusneuvos Sarkko\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1980-01-10"
  ],
  "judgmentNumber": [
    "II1"
  ],
  "date": [
    "1979-09-13"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1980:II1"
  ],
  "year": [
    "1980"
  ],
  "description": [
    "http://data.finlex.fi/voc/kko/fin/40d42713",
    "http://data.finlex.fi/voc/kko/swe/e066d56a"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}