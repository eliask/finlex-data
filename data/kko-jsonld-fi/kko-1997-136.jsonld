{
  "@id": "sfecli:kko/1997/136",
  "languageVersion": [
    {
      "@id": "sfecli:kko/1997/136/fin",
      "title_fi": [
        "KKO:1997:136"
      ],
      "abstract_fi": [
        "\n    A oli tavaranhaltijana ennen konkurssiaan tuonut maahan nostureita väliaikaisesti korjausta varten. Tällainen tuonti oli tulliverotonta. Tulliverolain 18 §:n 1 momentissa (289/83) tarkoitettu vuoden määräaika oli konkurssin alkamisen jälkeen kulunut umpeen ilman, että nosturit olisi viety maasta tai ryhdytty muuhun tuossa lainkohdassa tarkoitettuun toimenpiteeseen. Nostureista tämän vuoksi määrätyt tulli ja muut maksut olivat A:n konkurssipesän massavelkaa.\n  "
      ],
      "hasFormat": {
        "@id": "sfecli:kko/1997/136/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Porvoon kihlakunnanoikeuden päätös 16.6.1993\n        Oy O. Nyström & Co Ab:n kanteesta kihlakunnanoikeus katsoi selvitetyksi, että Saxi-Sipoo Oy oli 6.6.1990 ja 10.8.1990 välisenä aikana tuonut Ruotsista Suomeen tullittomina väliaikaisesti korjattavaksi 53 nosturia. Saxi-Sipoo Oy oli ollut tavaran haltija ja sillä oli ollut oikeus hallita tavaraa. Oy O. Nyström & Co Ab oli ollut huolitsija. Saxi-Sipoo Oy oli asetettu konkurssiin 9.11.1990.\n        Kihlakunnanoikeus katsoi, että Saxi-Sipoo Oy:n konkurssipesälle oli yleisseuraajana siirtynyt tavaran haltijan oikeudet ja velvollisuudet. Tullin suorittamisesta vastasi tavaran haltija. Huolitsija tai asiamies ei joutunut vastuuseen tullista, ellei hän ollut vaikuttanut tullauksen virheellisyyteen tai viivästykseen. Tästä ei ollut esitetty näyttöä. Nosturit oli tullivalvonnasta luovutettu tavaran haltijalle eli Saxi-Sipoo Oy:lle, joten huolitsija ei ollut enää pystynyt määräämään nostureista. Konkurssipesä oli laiminlyönyt huolehtia siitä, että nosturit olisi määräajassa vientiselvitetty maasta ja luopunut niiden määräämisvallasta ja luovuttanut ne kolmansille tullaamatta niitä. Tästä oli ollut seurauksena, että nostureista oli määrätty veroja ja maksuja yhteensä 654 407 markkaa. Konkurssipesä oli tunnustanut olleensa tietoinen siitä, että nosturit oli tuotu maahan tullitta ja että väliaikainen tullittomuus päättyi vuoden päästä maahantuonnista.\n        Konkurssipesä ei ollut pystynyt näyttämään, että se olisi valtuuttanut Oy O. Nyström & Co Ab:n vientiselvittämään Contina Leasing Ab:n omistamat nosturit. Sillä seikalla kenen omistamia nosturit olivat olleet, ei ollut merkitystä. Kysymyksessä oli konkurssipesän massavelka, koska maksuperuste oli syntynyt vasta siinä vaiheessa, kun väliaikaisen tullittomuuden edellytykset olivat lakanneet. Kihlakunnanoikeus velvoitti Saxi-Sipoo Oy:n konkurssipesän suorittamaan Oy O. Nyström & Co Ab:lle konkurssipesän varoista 17.3.1992 päivättyyn tullilaskuun sisältyvät verot ja maksut yhteensä 654 407 markkaa korkoineen.\n      \n      \n        Helsingin hovioikeuden tuomio 23.11.1995\n        Hovioikeus, jossa konkurssipesä haki muutosta vaatien kanteen hylkäämistä, lausui, että koska kihlakunnanoikeuden päätös velvoittaa konkurssipesä suorittamaan Oy O. Nyström & Co Ab:lle päätöksessä mainitut verot ja maksut korkoineen perustui viimeksi mainitun yhtiön tullauspäätöksistä ilmenevään velvollisuuteen suorittaa sanotut verot ja maksut valtiolle, konkurssipesän oli suoritettava nuo verot ja maksut Oy O. Nyström & Co Ab:lle siltä osin kuin tämä osoitti suorittaneensa mainitut verot ja maksut valtiolle. Näin muutettuna hovioikeus jätti kihlakunnanoikeuden päätöksen lopputuloksen pysyväksi.\n        \n          Asian ovat ratkaisseet hovioikeuden jäsenet Iirola, Kuningas ja Ilveskoski. Esittelijä Marjo Naapi.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      Konkurssipesälle myönnettiin valituslupa. Konkurssipesä vaati kanteen hylkäämistä.\n      Oy O. Nyström & Co Ab on antanut siltä pyydetyn vastauksen.\n    \n    \n      KORKEIMMAN OIKEUDEN RATKAISU 22.9.1997\n      \n        Perustelut\n        Saxi-Sipoo Oy on 6.6.1990 ja 10.8.1990 välisenä aikana tuonut Ruotsista Suomeen korjattavaksi kanteessa tarkoitetut 53 nosturia. Niitä koskevissa tuontitavaran tullausilmoituksissa on ilmoitettu, että nosturit on tuotu Suomeen korjattaviksi, että ne on määrä palauttaa, että lähetysmaa on Ruotsi, että kysymys on väliaikaisesta maahantuonnista ja että tuonti on vapaa tullista. Tulli on hyväksynyt ilmoitukset ja antanut tuontierille tullausnumerot. Tullausilmoituksista ilmenee, että Saxi-Sipoo Oy on ollut tavaranhaltija ja Oy O. Nyström & Co Ab on ollut huolitsija.\n        Vuonna 1978 annetun tullilain (573/78) 8 §:n f kohdan mukaan tavaranhaltijalla tarkoitetaan tuossa laissa sitä, jolla maahantuojana, maastaviejänä, omistajana tai muutoin on oikeus hallita tavaraa tai siitä määrätä. Lain 44 §:stä käy ilmi, ettei huolitsijaa tai muuta asiamiestä pidetä tavaranhaltijana.\n        Konkurssipesä on väittänyt, että Arapt Finans Ab:n omistamat nosturit eivät ole olleet pesän hallussa ja että näiden Suomeen korjattavaksi tuotujen nostureiden käyttötarkoitus oli niiden omistajalleen luovuttamisen johdosta muuttunut jo ennen konkurssin alkamista. Asiassa on riidatonta, että myös nyt kysymyksessä olevat nosturit on niiden maahantuonnin jälkeen luovutettu Saxi-Sipoo Oy:n hallintaan. Konkurssipesän on siten näytettävä väitteensä toteen. Tällaista näyttöä pesä ei ole jutussa esittänyt. Näin ollen sitä on pidettävä myös näiden nostureiden osalta edellä mainittuna tavaranhaltijana.\n        Tulliverolain (575/78) 17 §:n 1 momentin 3 a kohdan (830/83) mukaan voidaan tullialueelle väliaikaisesti tuoda tullitta tavarat, jotka vastikkeetta tuodaan täällä tapahtuvaa korjausta varten.\n        Saxi-Sipoo Oy on asetettu konkurssiin 9.11.1990.\n        Tulliverolain 18 §:n 1 momentin (289/83) mukaan väliaikaisesti 17 §:n nojalla tullialueelle tuotu tavara on vietävä tullialueelta tai siirrettävä vapaa-alueelle tahi yleiseen tullivarastoon taikka hävitettävä viranomaisen valvonnassa tai luovutettava valtiolle tälle kuluja aiheuttamatta välittömästi, kun sen käyttö aiottuun tarkoitukseen on päättynyt, kuitenkin vuoden kuluessa tuontipäivästä. Näin ollen nyt kysymyksessä olevat nosturit on ollut tullattava 6.6.1991 jälkeen, jollei muita säännöksessä lueteltuja mahdollisuuksia ole käytetty hyväksi.\n        Jos tavara on joutunut tullialueelle tullaamattomana, määrätään tulliverolain 3 §:n 2 momentin mukaan tulli sinä päivänä voimassa olevien säännösten mukaan, jolloin tullausilmoituksen antamiselle säädetty määräaika on päättynyt. Vuoden 1978 tullilain (573/78) 14 §:n 2 momentin mukaan väliaikaisesti tullitta tullialueelle tuodusta tavarasta tullausilmoitus on annettava 15 päivän kuluessa siitä päivästä, jolloin tullittomuuden edellytykset ovat päättyneet. Se, että tullin määräämisen perusteeksi otetaan tuon ajankohdan säännökset, osoittaa, että velvollisuus maksaa tulli nostureiden tuonnista on syntynyt 6.6.1991 jälkeen. Vasta tuolloin on voitu todeta, minkä säännösten mukaan tulli määräytyy ja minkä suuruinen se on. Vuoden 1978 tullilain 13 §:n 1 momentista ilmenee, että velvollisuus tullausilmoituksen antamiseen tullausta varten on edellä mainittuna ajankohtana syntynyt nimenomaan vain tavaranhaltijalle eli tässä tapauksessa Saxi-Sipoo Oy:n konkurssipesälle. Kun konkurssipesä on ilmoituksen tekemisen laiminlyönyt, on Saxi-Sipoo Oy:tä koskeva tullauspäätös tehty tullissa viran puolesta ja lähetetty Oy O. Nyström & Co Ab:lle.\n        Huolitsijana toiminut Oy O. Nyström & Co Ab on SaxiSipoo Oy:n asiamiehenä velvoitettu maksamaan kysymyksessä oleva tulli viimeksi mainitun yhtiön konkurssipesän puolesta. Näin ollen Oy O. Nyström & Co Ab:llä on oikeus periä maksamansa määrä konkurssipesältä.\n        Näillä ja alempien oikeuksen tuomioissa mainituilla perusteilla Korkein oikeus on ratkaissut jutun tuomiolauselmasta ilmenevällä tavalla.\n      \n      \n        Tuomiolauselma\n        Hovioikeuden tuomion lopputulosta ei muuteta.\n        \n          Asian ovat ratkaisseet oikeusneuvokset Tulenheimo-Takki, Wirlander, Möller, Palaja ja Krogerus. Esittelijä Sirpa Ahola (mietintö).\n        \n      \n      \n        Esittelijän mietintö\n        Vanhempi oikeussihteeri Ahola: Korkein oikeus lausunee tuomionsa perusteluina:\n        Saxi-Sipoo Oy niminen yhtiö on tavaranhaltijana tuonut tuontitavarana Ruotsista Suomeen korjattavaksi väliaikaisesti tullitta 6.6.1990, 7.8.1990, 8.8.1990, 9.8.1990 ja 10.8.1990 yhteensä 53 nosturia. Oy O. Nyström & Co Ab on huolintaliikkeenä hoitanut nostureiden väliaikaiset tulli- ja maahantuontiselvitykset. Asiassa sovellettavan tulliverolain (830/1983) 17 §:n 3 a kohdan nojalla väliaikaisesti tullitta tullialueelle tuotu tavara on tulliverolain (289/1993) 18 §:n 1 momentin nojalla vietävä tullialueelta tai siirrettävä vapaaalueelle tahi yleiseen tullivarastoon taikka hävitettävä viranomaisen valvonnassa tai luovutettava valtiolle tälle kuluja aiheuttamatta välittömästi, kun sen käyttö aiottuun tarkoitukseen on päättynyt, kuitenkin vuoden kuluessa tuontipäivästä tai siitä päivästä, jona tavara on otettu vapaa-alueelta tai tullivarastosta.\n        Kun edellä tarkoitettuja nostureita ei ollut viety tullialueelta edellä tarkoitetussa vuoden määräajassa tuontipäivästä, Tullilaitoksen Helsingin piiritullikamari on velvoittanut huolitsijana toimineen Oy O. Nyström & Co Ab:n suorittamaan nostureista veroja ja maksuja yhteensä 654 407,00 markkaa.\n        Konkurssisäännön 25 ja 74 §:n säännöksistä johdettavan massavelkaa koskevan oikeusperiaatteen mukaan tällaisen velan oikeusperusteen tulee syntyä konkurssiin asettamisen jälkeen.\n        Tullilain (573/1978) 44 §:n mukaan tullin suorittamisesta vastaan huolitsijan ohella tavaranhaltija, jolla on ollut velvollisuus huolehtia siitä, että tullialueelle väliaikaisesti tullitta tuodut nosturit viedään maasta edellä tarkoitetussa tulliverolain 17 §:n 3 a kohdan (830/1983) tarkoittamassa vuoden määräajassa tai että niiden suhteen muutoin menetellään saman lain 18 §:n 1 momentin tarkoittamalla tavalla. Tullilain 8 f §:n mukaan tavaranhaltijalla tarkoitetaan sitä, jolla muun muassa maahantuojana on ollut oikeus hallita tavaraa. Tavaranhaltijana nostureita maahan tuotaessa on ollut Saxi-Sipoo Oy. Saxi-Sipoo Oy:n konkurssin johdosta sen velvollisuudet ovat siirtyneet sen konkurssipesälle. Vaikka konkreettinen verovelka kysymyksessä olevien verojen määräämisen johdosta on syntynyt konkurssin jälkeen, niiden maksuperuste huomioon ottaen, että maahantuojan oli tuolloin voimassa olevan lain mukaan tavaraa maahan tuotaessa maksettava niistä lainmukaiset tullit ja maksut, on kuitenkin syntynyt jo nostureita tullialueelle väliaikaisesti tullitta maahan tuotaessa 6.6.1990 ja 10.8.1990 välisenä aikana ennen Saxi-Sipoo Oy:n konkurssia 9.11.1990. Verot ja maksut ovat tämän vuoksi konkurssiin luovutetuista varoista maksettavia saatavia eivätkä ne kuulu konkurssipesän massavelkoihin.\n        Koska Oy O. Nyström & Co Ab ei ole näyttänyt, että konkurssipesä olisi aiheuttanut sille kanteessa väitetyn vahingon, kanne hylätään myös tällä perusteella ajettuna.\n        Tuomiolauselma\n        Kanne hylätään.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1997:136"
  ],
  "description": [
    "http://data.finlex.fi/voc/kko/fin/65a66102",
    "http://data.finlex.fi/voc/kko/swe/eb0f3525",
    "http://data.finlex.fi/voc/kko/fin/8b8fb86e"
  ],
  "judgmentNumber": [
    "136"
  ],
  "date": [
    "1997-04-28"
  ],
  "issued": [
    "1997-09-22"
  ],
  "creator": [
    "http://data.finlex.fi/common/KKO"
  ],
  "year": [
    "1997"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}