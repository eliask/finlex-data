{
  "@id": "sfecli:kko/1986/II127",
  "languageVersion": [
    {
      "@id": "sfecli:kko/1986/II127/fin",
      "title_fi": [
        "KKO:1986-II-127"
      ],
      "abstract_fi": [
        "\n    Yksityisistä teistä annetun lain mukaisessa tietoimituksessa oli perustettu tieoikeudet ja määrätty tieyksiköt. Saapuvilla olleet tieosakkaat eivät vaatineet korvauksia eikä niitä tämän johdosta määrätty maksettavaksi. Tieosakas A, joka ei ollut ollut läsnä toimituksessa, valitti MO:een vaatien korvausta tien tilalleen aiheuttamasta vahingosta ja haitasta. MO jätti vaatimuksen tutkimatta, koskei sitä ollut tehty toimituksessa.\n    Yksityisistä teistä annetun lain 48 §:n 1 momentin 10 kohdan mukaan tuon lain 4 luvussa tarkoitetut korvauskysymykset oli tietoimituksessa ratkaistava viran puolesta. A ei siten ollut menettänyt muutoksenhakuoikeuttaan korvausten osalta eikä MO:n olisi tullut jättää A:n vaatimusta tutkimatta. Koska toimitusmiehet eivät olleet lausuneet korvauksista A:n tilan osalta, asia palautettiin toimitusmiehille.\n  "
      ],
      "hasFormat": {
        "@id": "sfecli:kko/1986/II127/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Toimitus 9.5.1984\n        Toimitusmiehet ovat maanviljelijä B:n hakemuksesta vireille tulleessa toimituksessa, joka koski metsätien perustamista Nurmeksen kaupungin Nurmeksen ja Ylikylän kylissä, todenneet yksityisistä teistä annetun lain 7 ja 8 §:n edellytysten täyttyvän ja perustaneet tieoikeudet Keskusmetsälautakunta Tapion Joensuun metsänparannuspiirin laatiman suunnitelman mukaisesti puheena olevaan Tervavaaran yksityistieksi nimettyyn tiehen sekä vahvistaneet tieyksiköt. Toimituksessa saapuvilla olleille tieosakkaille varattiin tilaisuus vaatia yksityisistä teistä annetun lain 4 luvussa tarkoitettuja korvauksia. Koska niitä ei vaadittu, korvauksia ei määrätty.\n        A, joka on tieosakas mutta joka ei ollut läsnä toimituksessa, on hakenut muutosta toimitukseen ja vaatinut, että se kumottaisiin sikäli kuin siinä oli perustettu tieoikeus, hänen omistamansa Kaunislahden tilan RN:o 94:2 alueelle. Toissijaisesti A on vaatinut, että muut tieosakkaat velvoitettaisiin suorittamaan hänelle korvauksena tien Kaunislahden tilalle aiheuttamasta vahingosta ja haitasta 10.000 markkaa. Lisäksi A on vaatinut, että B velvoitettaisiin korvaamaan hänen oikeudenkäyntikulunsa.\n      \n      \n        Itä-Suomen maaoikeuden päätös 17.9.1985\n        Maaoikeus on, kuultuaan saapuville tulleita asianosaisia ja toimitusinsinööriä, jättänyt A:n vasta maaoikeudelle osoittamassa valituskirjassa esittämän, tien aiheuttaman vahingon ja haitan korvaamista koskevan vaatimuksen myöhään tehtynä tutkimatta, koska vaatimusta ei ollut tehty toimituksessa. Muutoin maaoikeus on tutkinut jutun ja katsonut, ettei ollut esitetty syytä toimituksen muuttamiseen.\n      \n    \n    \n      VALITUSLUVAN MYÖNTÄMINEN JA HAKIJAN VAATIMUKSET\n      A:lle on 18.12.1985 myönnetty valituslupa. Tervavaaran yksityistien tiekunta on antanut siltä pyydetyn vastauksen.\n      A on muutoksenhakemuksessaan vaatinut, että toimitus ja maaoikeuden päätös kumottaisiin sikäli kuin niissä oli perustettu tieoikeus Kaunislahden tilan alueelle tai että muut tieosakkaat velvoitettaisiin suorittamaan hänelle korvauksena tien Kaunislahden tilalle aiheuttamasta vahingosta ja haitasta 10.000 markkaa. Lisäksi A on vaatinut, että B velvoitettaisiin korvaamaan hänen oikeudenkäyntikulunsa 5.000 markalla ja että Keskusmetsälautakunta Tapio, jota A on pitänyt toimituksen tosiasiallisena hakijana, velvoitettaisiin korvaamaan hänen oikeudenkäyntikulunsa Korkeimmassa oikeudessa 5.000 markalla.\n    \n    \n      KORKEIMMAN OIKEUDEN RATKAISU\n      \n        Perustelut\n        Kun A ei ole ollut läsnä toimituksessa, ei siinä ole käsitelty korvauskysymystä Kaunislahden tilan osalta. Yksityisistä teistä annetun lain 48 §:n 1 momentin 10 kohdan mukaan mainitun lain 4 luvussa tarkoitetut korvauskysymykset on tietoimituksessa kuitenkin ratkaistava viran puolesta. Koska A:n vasta maaoikeudessa esittämä korvausvaatimus siten tarkoittaa kysymystä, joka on tutkittava ja ratkaistava toimituksessa, vaikka vaatimusta siitä ei ole tehty, maaoikeuden ei olisi tullut mainitsemallaan perusteella jättää valitusta tältä osin tutkimatta.\n      \n      \n        Tuomiolauselma\n        Siltä osin kuin A:n korvausvaatimukset on jätetty tutkimatta maaoikeuden päätös kumotaan ja asia palautetaan toimitusmiehille uutta käsittelyä varten. Muilta osin maaoikeuden päätös jää pysyväksi.\n        Koska Keskusmetsälautakunta Tapio ei ole jutussa asianosainen, A:n siihen kohdistama oikeudenkäyntikulujen korvaamista koskeva vaatimus jätetään tutkimatta. Tutkiessaan A:n oikeudenkäyntikuluja koskevan vaatimuksen muulta osin Korkein oikeus katsoo, että A:n on asian laadun vuoksi pidettävä oikeudenkäyntikulunsa vahinkonaan.\n      \n      \n        Ratkaisuun osallistuneet: presidentti Olsson, oikeusneuvokset Takala, Riihelä, Kilpeläinen ja Tulenheimo-Takki\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II127"
  ],
  "description": [
    "http://data.finlex.fi/voc/kko/swe/6a16272b"
  ],
  "judgmentNumber": [
    "II127"
  ],
  "date": [
    "1986-04-03"
  ],
  "issued": [
    "1986-10-08"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}