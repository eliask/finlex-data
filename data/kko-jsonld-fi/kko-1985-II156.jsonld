{
  "@id": "sfecli:kko/1985/II156",
  "languageVersion": [
    {
      "@id": "sfecli:kko/1985/II156/fin",
      "title_fi": [
        "KKO:1985-II-156"
      ],
      "abstract_fi": [
        "\n    Voimansiirtojohdon rakentamisen johdosta rajoittui mahdollisuus käyttää odotusarvoista maata muuhun kuin maatalouteen. Kohteenkorvauksena määrättiin pylväsalasta maan käyvän hinnan mukainen korvaus sekä johtoaukeasta ja reunavyöhykkeestä jutussa esitetyn selvityksen mukainen osa odotusarvolisästä mutta ei maan arvosta viljelysmaana.\n  "
      ],
      "hasFormat": {
        "@id": "sfecli:kko/1985/II156/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Lunastustoimikunnan päätös 11.8.1981\n        Valtioneuvosto oli 15.9.1977 myöntänyt Vantaan Sähkölaitos Oy:lle oikeuden pakkolunastaa Vantaan kaupungin Rekolan kylästä Kuninkaalan kylässä olevalla yhtiön Hakkilan sähköasemalle rakennettavaa 110 kilovoltin voimansiirtojohtoa varten tarpeellisen käyttöoikeuden ja Uudenmaan lääninhallitus oli 31.5.1979 sille 25.9.1978 saapuneesta hakemuksesta kiinteän omaisuuden ja erityisten oikeuksien lunastuksesta annetun lain 5 §:n 2 momentin ja 104 §:n 2 momentin nojalla myöntänyt Vantaan Sähkölaitos Oy:lle lunastusluvan. Vahvistettuun lunastuksen kohteen toimituspöytäkirjasta ja sen liitteistä ilmenevällä tavalla lunastustoimikunta on vahvistanut korvausten perusteet siten, että maalla oli maa- ja metsätalouskäyttöä korkeampi arvo eli niin sanottua odotusarvoa koko voimajohdon alueella. Pylväsalat oli korvattava maapohjan hinnan mukaan. Johtoaukean kulkiessa maa- ja metsätalousmaan yli aluetta ei voitu kaavoissa varata rakentamiseen vaan ainoastaan puistoksi, kaduksi, varastoalueeksi tai muuhun vastaavaan tarkoitukseen. Näin ollen johtoaukea menetti 50 prosenttia odotusarvostaan. Siltä osin kuin johtoaukea kulki lakanneen yhteisen tien yli korvattavaa vahinkoa ei syntynyt. Reunavyöhykkeellä olevan maa- ja metsätalousmaan osalle ei aiheutunut samantapaista odotusarvon menetystä kuin johtoaukealla, mutta metsänkasvatukselle aiheutui korvattavaa vahinkoa. Maan arvoksi odotusarvoineen vahvistettiin kauppahintaselvitysten perusteella 65.000 markkaa hehtaarilta.\n        Näin perusteilla määrättiin A:n ja B:n omistaman sanotussa Rekolan kylässä sijaitsevan Kauniston tilan RN:o 5:15 osalta korvattavaksi pylväsalaksi otetusta 0,0773 hehtaarista 65.000 markan mukaan hehtaarilta 5.025 markkaa ja johtoaukeaksi määrätystä 0,9023 hehtaarista peltoa 32.500 markan mukaan hehtaarilta 29.325 markkaa, minkä lisäksi johtoaukeaan sisältyi korvauksetta 0,0121 hehtaaria lakannutta yhteistä tietä. C:n, D:n ja E:n samassa kylässä omistaman Storpetaksen tilan RN:o 5:21 osalta määrättiin korvattavaksi pylväsalaksi otetusta 0,1090 peltohehtaarista 65.000 markan mukaan hehtaarilta 7.086 markkaa ja johtoaukeana käytetystä 1,2516 peltohehtaarista 32.500 markan mukaan hehtaarilta 40.678 markkaa 0,0056 hehtaarin lakannutta yhteistä tietä jäädessä korvaamatta, sekä reunavyöhykkeenä olevasta 0,0915 hehtaarista kangasmaata 3.500 markan mukaan hehtaarilta 320 markkaa. Korvauksille oli maksettava kuuden prosentin korko 1.3.1981 lukien, jolloin alueet oli otettu haltuun siten, että yhtiö oli aloittanut pylväiden rakentamisen. Lisäksi yhtiö velvoitettiin korvaamaan edunvalvontakustannuksia Kauniston tilan osalta 881,90 markkaa ja Storpetaksen tilan osalta 736,22 markkaa.\n        A ja B sekä C, D ja E ovat hakeneet muutosta lunastustoimikunnan päätökseen.\n      \n      \n        Etelä-Suomen maaoikeuden päätös 10.11.1983\n        Maaoikeus on, kuultuaan toimitusinsinööriä, todennut, etteivät valittajat ole voineet osoittaa, että lunastustoimikunta olisi korvausarvoja määrittäessään menetellyt virheellisesti ja sen johdosta tai muutoinkaan päätynyt määräämissään korvausmäärissä käyvän hinnan mukaisista korvauksista poikkeavaan lopputulokseen. Sen vuoksi maaoikeus on katsonut, ettei näiltä osin ollut esitetty aihetta muuttaa lunastustoimikunnan päätöstä. Koska lunastuslain 95 §:n sanamuodon on katsottava tarkoittavan koron laskettavaksi siitä lukien, josta alkaen haltuunotto on saatu, maaoikeus on määrännyt koron suoritettavaksi 12.1.1981 lukien, jolloin alueen haltuunotto pakkolunastuksen vastaanottajan, Vantaan Sähkölaitos Oy:n 3.7.1981 päivätyn vastineen mukaan oli tapahtunut. Lisäksi maaoikeus on hylännyt oikeudenkäyntikulujen korvausvaatimuksen aiheettomana.\n      \n    \n    \n      VALITUSLUVAN MYÖNTÄMINEN, VÄLITOIMET JA HAKIJOIDEN VAATIMUKSET\n      Ennen valitusluvan myöntämistä maanmittaushallitus on antanut siltä pyydetyn lausunnon. A:lle myötäpuolineen on myönnetty valituslupa 26.9.1984. Vantaan Sähkölaitos Oy on antanut siltä pyydetyn vastauksen.\n      A myötäpuolineen on vaatinut, että korvaus pylväsalojen osalta korotetaan 150.000 markkaan hehtaarilta ja johtoaukean osalta 140.000 markkaan hehtaarilta sekä Storpetaksen tilan alueella reunavyöhykkeen osalta 150.000 markkaan hehtaarilta. Lisäksi hakijat ovat vaatineet yhtiön velvoittamista korvaamaan hakijain oikeudenkäyntikulut maaoikeudessa ja Korkeimmassa oikeudessa.\n    \n    \n      KORKEIMMAN OIKEUDEN RATKAISU\n      \n        Perustelut\n        Kiinteän omaisuuden ja erityisten oikeuksien lunastuksesta annetun lain 30 §:n mukaan lunastettavasta omaisuudesta on määrättävä omaisuuden käyvän hinnan mukainen täysi korvaus. Lunastettavalla voimansiirtojohtoalueella on maa- ja metsätalouskäyttöä korkeampi arvo niin sanottuna odotusarvoisena maana. Maan arvona Korkein oikeus pitää, kuten maaoikeus, 65.000 markkaa hehtaarilta siten, että maapohjan arvo viljelysmaana on 20.000 markkaa hehtaarilta ja muu osa eli 45.000 markkaa on odotusarvolisää. Siltä osin kuin on lunastettu käyttöoikeus pylväiden pystyttämiseen maan käyttö muuhun tarkoitukseen estyy kokonaan. Pylväsalojen osalta on sen vuoksi maksettava korvausta 65.000 markan mukaan hehtaarilta. Johtoaukeaa ja reunavyöhykettä Kauniston ja Storpetaksen tilojen omistajat voivat edelleen käyttää viljelysmaana, mutta käyttömahdollisuus muuhun tarkoitukseen rajoittuu niin, että jutussa esitetyn selvityksen mukaan odotusarvolisä vähenee johtoaukealla 80 prosentilla ja reunavyöhykkeellä 50 prosenttia. Näin ollen johtoaukealla oleva peltomaa on korvattava 36.000 markan mukaan hehtaarilta ja reunavyöhykkeellä oleva kangasmaa 22.500 markan mukaan hehtaarilta. Korvattavat määrät ovat näin ollen Kauniston tilan osalta lunastustoimikunnan pylväsalasta määräämien 5.025 markan lisäksi johtoaukeasta 32.483 markkaa eli yhteensä 37.508 markkaa sekä Storpetaksen tilan osalta lunastustoimikunnan pylväsalasta määräämien 7.086 markan lisäksi johtoaukeasta 45.058 markkaa ja reunavyöhykkeestä 2.059 markkaa eli yhteensä 54.203 markkaa.\n      \n      \n        Tuomiolauselma\n        Maaoikeuden tuomiota muutetaan. Vantaan Sähkölaitos Oy velvoitetaan suorittamaan kohteenkorvauksena Kauniston tilan omistajille 37.508 markkaa ja Storpetaksen tilan omistajille 54.203 markkaa, molemmat määrät 6 prosentin vuotuisine korkoineen 12.1.1981 lukien. Yhtiön tulee lunastustoimikunnan määräämien edunvalvontakustannusten lisäksi korvata A:n ja hänen myötäpuoltensa oikeudenkäyntikulut 2.000 markalla.\n        \n          Ratkaisuun osallistuneet: presidentti Olsson, oikeusneuvokset Heinonen, Portin, Riihelä ja Lindholm\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-10-14"
  ],
  "judgmentNumber": [
    "II156"
  ],
  "date": [
    "1985-06-13"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II156"
  ],
  "year": [
    "1985"
  ],
  "description": [
    "http://data.finlex.fi/voc/kko/swe/7779a11b"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}