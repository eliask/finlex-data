{
  "@id": "sfecli:kko/1984/II96",
  "languageVersion": [
    {
      "@id": "sfecli:kko/1984/II96/fin",
      "title_fi": [
        "KKO:1984-II-96"
      ],
      "abstract_fi": [
        "\n    A oli pyynnöstään päässyt B:n luokse yöksi. B:n käytyä nukkumaan A surmasi B:n lyömällä tätä useita kertoja pyyhkeeseen käärityllä kukkaruukulla, mistä oli seurauksena kallon murskautuminen. Lyöminen oli jatkunut vielä B:n herättyä ja pyydettyä A:ta lopettamaan. Lisäksi A kuristi B:tä tämän kaulan ympäri kietomallaan sähköjohdolla. Minkäänlaista riitaa ei ollut edeltänyt surmaamista. Teon jälkeen A poistui anastaen B:n stereolaitteet, joiden anastamispäätöksen hän oli tehnyt ennen surmaamista. Ennen poistumistaan A avasi asunnon ikkunan estääkseen B:n ruumiista tulevan hajun leviämisen muuhun osaan taloa. Surmaaminen oli tapahtunut vakaasta harkinnasta ja omanvoiton pyynnöstä sekä erityistä raakuutta ja julmuutta osoittaen. A tuomittiin murhasta.\n    Ään.\n  "
      ],
      "hasFormat": {
        "@id": "sfecli:kko/1984/II96/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Oulun RO p. 22.2.1983 oli katsonut selvitetyksi, että A oli 7.6.1982 Oulussa saatuaan eräässä baarissa tapaamaltaan B:ltä luvan yöpyä tämän luona ja heidän mentyä B:n omakotitalon yläkerrassa olevaan yhden huoneen asuntoon siellä päättänyt anastaa B:n omaisuutta ja sen jälkeen tahallaan lyönyt vuoteeseensa nukahtanutta B:tä huoneesta löytämällään ja pyyhkeeseen käärimällään kukkamaljakolla päähän. B:n havahduttua ja pyydettyä A:ta lopettamaan lyömisen A oli jatkanut lyömistä niin, että B:n kallo oli 5 - 6 iskun seurauksena vasemmalta puolelta murskautunut, sekä sen jälkeen lopettaakseen B:n ääntelyn kuristanut tätä kaulan ympäri kietomallaan sähköjohdolla, kunnes B:n ääntely oli lakannut. Tämän jälkeen A oli anastanut asunnossa olleet B:n omistamat stereolaitteet ja käärittyään ne huoneesta löytämäänsä huopaan poistunut asunnosta ja lukinnut asunnon oven. Ennen poistumistaan A oli avannut asunnon ikkunan estääkseen B:n ruumiista tulevan hajun leviämisen muuhun osaan taloa.\n      B oli kuollut edellä mainittujen iskujen aiheuttamaan kallon murskautumiseen sekä siihen liittyneisiin kova-aivokalvon päälliseen ja alaiseen verenvuotoon sekä aivoruhjeisiin.\n      RO oli katsonut, että syytetty oli edellä selostetulla tavalla tahallaan surmannut B:n.\n      Tämän vuoksi ja kun surmaaminen oli tapahtunut omanvoiton pyynnöstä sekä erityistä raakuutta ja julmuutta osoittaen ja surmaamista oli huomioon ottaen rikokseen johtaneet ja siitä ilmenevät seikat kokonaisuudessaan pidettävä erityisen törkeänä, RO oli tuominnut A:n rikoslain 21 luvun 2 §:n 1 momentin nojalla murhasta elinkautiseen vankeusrangaistukseen.\n      Rovaniemen HO, jonka tutkittavaksi A oli saattanut jutun, p. 7.6.1983 oli jättänyt asian RO:n päätöksen varaan.\n      KORKEIN OIKEUS\n      Pyytäen valituslupaa A haki muutosta HO:n päätökseen vaatien, että hänet tuomitaan yksin teoin tehdyistä törkeästä pahoinpitelystä ja kuolemantuottamuksesta taikka korkeintaan taposta. Lisäksi A pyysi, että hänen katsottaisiin olleen teon tehdessään täyttä ymmärrystä vailla. Valituslupa myönnettiin. Virallinen syyttäjä ja jutun asianomistaja antoivat heiltä pyydetyt vastaukset.\n    \n    \n      \n      KKO p. tutki jutun ja lausui perusteluinaan:\n      B:n ja A:n välillä ei ole ollut riitaa eikä B ole millään tavalla antanut A:lle aihetta käydä hänen kimppuunsa. Päinvastoin B on osoittanut A:ta kohtaan ystävällisyyttä sallimalla hänen, kuten jo kerran aikaisemminkin oli tapahtunut, yöpyä luonaan. Tästä huolimatta A on surmannut nukkuvan B:n RO:n päätöksessä kerrotuin tavoin. Tullessaan pian sen jälkeen samana päivänä aamuyöstä poliisin kiinniottamaksi kuljettamiensa stereolaitteiden varastamiseen epäiltynä ja ollessaan myöhemmin päivällä vastaamassa oikeudessa aikaisemmista rikoksistaan A:n käyttäytymisessä ei ole havaittu mitään sellaista epätavallista, mikä olisi kiinnittänyt huomiota. Nämäkin seikat osaltaan osoittavat, että A on suorittanut B:n surmaamisen vakaasta harkinnasta.\n      Näillä ja RO:n mainitsemilla perusteilla surmaamista on, huomioon ottaen rikokseen johtaneet ja siitä ilmenevät seikat kokonaisuudessaan, pidettävä erityisen törkeänä.\n      Sen vuoksi KKO jätti HO:n päätöksen lopputuloksen pysyväksi.\n      \n        Eri mieltä olevien jäsenten lausunnot\n        Oikeusneuvos Lindholm: Tultuaan A:n kanssa asuntoonsa noin kello 23 B oli, käytyään ensi naapurinsa luona, mennyt vuoteeseen A oli tuolloin jäänyt lepotuoliin istumaan. Mitään varsinaista keskustelua heidän välillään ei ollut ollut, ei myöskään riitaa. Vähän ajan kuluttua A oli asettunut lattialle huovan päälle nukkuakseen. Välillä hän oli nukahtanut, mutta taas herännyt. Hän ei ollut voinut kunnolla nukkua. Taas kerran valveilla ollessaan hän oli ajatellut poistua asunnosta ennen aamua ja samalla anastaa jotain itselleen. Jossakin vaiheessa hän oli tutkinut B:n lompakon löytääkseen siitä rahaa, jota ei kuitenkaan ollut. Hän oli myös tutkinut stereolaitteiden alla olevan kaapin, josta ei kuitenkaan ollut löytänyt muuta kuin alusvaatteita. Lattialla maatessaan hän oli ajatellut, että hän anastaa stereolaitteet ja vie ne pois ennen kuin B aamulla herää. Jossakin vaiheessa A:lle oli yhtäkkiä tullut sellainen tunne, että \"minun pitää lyödä tuota miestä\". Syytä tähän hän ei ole osannut sanoa. A oli noussut lattialta, ottanut pöydällä olevan kukkamaljakon, käärinyt sen pyyhkeeseen ja välittömästi lyönyt nukkuvaa B:tä päähän. Tällöin B oli sanonut \"ei, ei\", mutta A oli jatkanut lyömistä. B:n ääntelyn lopettamiseksi A oli kietonut yölampun johdon B:n kaulan ympärille ja kuristanut B:tä kunnes ääntely oli loppunut. Tämän jälkeen A oli irroittanut stereolaitteet ja käärinyt ne huopaan. Ennen poistumistaan asunnosta hän oli avannut ikkunan, jottei B:n ruumiista mahdollisesti tuleva haju leviäisi muualle taloon. A ei tuolloin varmuudella tietänyt, oliko B kuollut. Poistuessaan asunnosta A oli lukinnut asunnon oven. Matkalla kaupunkiin A oli epäiltynä varastetun tavaran kuljettamisesta tullut poliisin pidättämäksi noin kello 04. Päivällä hänet oli päästetty vapaaksi ja hän oli käytyään vastaamassa Oulun RO:ssa aikaisemmista rikoksistaan matkustanut Tampereen ja Porin kautta Turkuun, jossa hän illalla omasta aloitteestaan oli ilmoittautunut poliisilaitoksen rikososastolla ja ilmiantanut itsensä.\n        Esille tulleista seikoista ei voida päätellä A:n surmanneen B:n vakaasta harkinnasta. Pikemmin on ollut kysymys jostakin selittämättömästä mielijohteesta, jonka syntymiseen ovat mahdollisesti vaikuttaneet useita päiviä kestänyt syömättömyys ja illan mittaan nautitut noin 10 pulloa olutta. Jos A olisi pystynyt vakaasti harkitsemaan B:n surmaamista, hänen olisi samalla täytynyt käsittää joutuvansa varmuudella kiinni, koska useat hänet tuntevat henkilöt olivat nähneet hänet B:n seurassa Kippari-Baarissa ja tulleet tietämään hänen pyrkineen B:n luokse yöksi. Siitä, että A tekonsa jälkeen on avannut B:n asunnon ikkunan edellä kerrotussa tarkoituksessa tai että hänen käyttäytymisessään joutuessaan poliisin pidättämäksi ja myöhemmin samana päivänä ei ollut havaittu mitään tavallisesta poikkeavaa, ei voida muun näytön puuttuessa päätellä hänen surmanneen B:n vakaasta harkinnasta.\n        Alemmat oikeudet ovat katsoneet selvitetyksi, että B:n surmaaminen on tapahtunut omanvoiton pyynnöstä. A on johdonmukaisesti kiistänyt surmanneensa B:n voidakseen varastaa tämän omaisuutta tai välttyäkseen joutumasta kiinni anastuksesta. Katson, ettei omanvoiton pyyntöä ole näytetty toteen. A olisi ilmeisesti voinut B:n nukkuessa varastaa haluamansa tavarat ja poistua huoneesta B:n huomaamatta. Näytöstä ei ilmene, että B olisi herännyt ja havainnut A:n olevan anastamassa jotakin ja että A voidakseen toteuttaa anastamisen olisi surmannut B:n. Sellaiseen päätelmään, että A olisi surmannut B:n välttyäkseen joutumasta kiinni anastusrikoksesta, ei mielestäni voi olla perustetta, koska A:n olisi edellisessä kappaleessa mainituista syistä täytynyt ymmärtää joutuvansa varmuudella kiinni surmaamisrikoksesta.\n        Näytön arvioinnissa tältä osin päädyn siihen, että A on surmannut B:n selvittämättä jääneestä syystä.\n        Alemmat oikeudet ovat katsoneet, että A on teollaan osoittanut erityistä raakuutta ja julmuutta. B:n surmaaminen on tapahtunut raa'alla tavalla, mutta se ei mielestäni kuitenkaan osoita sellaista erityistä raakuutta, jota tarkoitetaan rikoslain 21 luvun 2 §:ssä. Oikeuskäytännöstä löytyy vastaavanlaisia tapauksia, joissa surmaamisen ei ole katsottu osoittavan erityistä raakuutta. En voi myöskään yhtyä siihen alempien oikeuksien käsitykseen, että A olisi osoittanut erityistä julmuutta. Mikään ei viittaa siihen, että hän olisi aiheuttanut tai että hänellä olisi ollut tarkoitus aiheuttaa B:lle ylimääräistä tai pitkitettyä kipua tai tuskaa. B on todennäköisesti jo ensimmäisistä lyönneistä menettänyt tajuntansa.\n        Edellä olevan johdosta ja kun ei ole muutakaan syytä kokonaisarvostelun perusteella pitää surmaamista erityisen törkeänä, tuomitsen, muuttaen HO:n tuomiota, A:n HO:n hänen syykseen lukeman rikoksen asemesta taposta 11 vuodeksi vankeuteen. Muilta osin jätän HO:n päätöksen pysyväksi.\n        Oikeusneuvos af Hällström oli samaa mieltä kuin oikeusneuvos Lindholm.\n      \n      \n        Ratkaisuun osallistuneet: oikeusneuvokset Ailio ja Takala sekä ylimääräinen oikeusneuvos Setälä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II96"
  ],
  "description": [
    "http://data.finlex.fi/voc/kko/swe/7337e1e3",
    "http://data.finlex.fi/voc/kko/fin/049f5fc2"
  ],
  "judgmentNumber": [
    "II96"
  ],
  "date": [
    "1984-02-02"
  ],
  "issued": [
    "1984-05-29"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}