{
  "@id": "sfecli:kko/1997/58",
  "languageVersion": [
    {
      "@id": "sfecli:kko/1997/58/fin",
      "title_fi": [
        "KKO:1997:58"
      ],
      "abstract_fi": [
        "\n    A oli pankkitakauksen vastasitoumuksessa sitoutunut korvaamaan takaajapankille kaiken sen, mitä pankki takaussitoumuksensa perusteella on katsonut olevansa velvollinen suorittamaan. Pankki oli vastasitoumusta esittämättä valvonut A:n konkurssissa pankkitakauksen perusteella takaajana maksamansa määrän.\n    Korkein oikeus katsoi pankin valvoneen A:n konkurssissa sen saatavan, jonka se pankkitakauksen perusteella oli katsonut olevansa velvollinen suorittamaan ja jonka A oli vastasitoumuksessa sitoutunut korvaamaan pankille. Kun vastasitoumuksen täyttämisestä omavelkaiseen takaukseen menneen B:n takaus käsitti tämän saatavan, hylättiin purkuhakemus, jossa B vaati lainvoimaisen tuomion purkamista sillä perusteella, ettei pankki ollut valvonut A:n konkurssissa vastasitoumusta.\n  "
      ],
      "hasFormat": {
        "@id": "sfecli:kko/1997/58/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Konkurssivalvonta Karstulan kihlakunnanoikeudessa 13.4.1993\n        Suomen Säästöpankki - SSP Oy on suorittanut A:n konkurssissa seuraavan valvonnan: \"7) TEL-takausta koskevan pankkitakauksen n:o 1072002453. 1038/91,joka on annettu Vakuutusosakeyhtiö Eläke-Sammolle 3.6.1991, lainan n:o V58849B, perusteella: Pankin takaajana maksama: - 845.374,- markkaa (maksettu 29.1.1993) - sille korkoa 16 % maksupäivästä eli 29.1.1993 lukien - sekä pankille maksamatta jätettyä pankkitakausprovisiota 12.323,Valvomme edellä kohdissa 1 - 8 luettelemamme saatavat, kohdassa 7 mainitulle saatavalle: 845.374,- markalle ja 16 %:n korolle 29.1.1993 lukien: vaadimme lisäksi TELlainoille kuuluvaa Etuoikeusasetuksen 4 a §:n mukaista etuoikeutta.\"\n        Valvontakirjelmän liitteenä on ollut muun muassa pankkitakaus mutta ei pankkitakauksen vastasitoumusta.\n      \n      \n        Saarijärven käräjäoikeuden tuomio 15.11.1994\n        Käräjäoikeus lausui, että pankin esittämän asiakirjaaineiston perusteella oli tullut selvitetyksi, että B, C, D ja E olivat 3.6.1991 sitoutuneet omavelkaiseen takaukseen A:n samana päivänä antaman pankkitakauksen vastasitoumuksen täyttämisestä. Pankki oli pankkitakauksensa perusteella joutunut suorittamaan Vakuutusosakeyhtiö Eläke-Sammolle 845 374 markkaa. Pankin ilmoituksen mukaan sille oli suorittamatta oikeudenkäynnissä vaadittu määrä.\n        Tämän vuoksi käräjäoikeus velvoitti B:n, C:n, D:n ja E:n yhteisvastuullisesti suorittamaan pankille vastasitoumuksen takausten perusteella pääomaa 739 301 markkaa, korkoa 845 374 markalle 16 prosenttia 29.1. - 30.9.1993 väliseltä ajalta, korkoa 739 301 markalle 16 prosenttia 1.10.1993 lukien ja pankkitakausprovisiota 12 323 markkaa.\n        \n          Asian on ratkaissut käräjätuomari Aalto.\n        \n      \n      \n        Hakemus Korkeimmassa oikeudessa\n        B, C, D ja E vaativat käräjäoikeuden tuomion purkamista ja poistamista oikeudenkäymiskaaren 31 luvun 7 §:n 1 momentin 2 ja 3 kohdan nojalla tai toissijaisesti asian palauttamista käräjäoikeuteen uudelleen käsiteltäväksi. Hakijat lausuivat muun muassa, ettei pankki ollut valvonut A:n konkurssissa heidän 3.6.1991 takaamaansa päävelkaa eli A:n pankille 3.6.1991 antamaa vastasitoumusta. Hakijat vetosivat uutena seikkana pankin valvontakirjelmään A:n konkurssissa ja Karstulan kihlakunnanoikeuden 9.6.1993 julistamaan konkurssituomioon. Pankin käräjäoikeudelle esittämä asiakirjanäyttö ei ollut antanut asiasta oikeaa kuvaa, sillä pankki ei ollut ilmoittanut käräjäoikeudelle, ettei hakijoiden takaamaa päävelkaa ollut valvottu A:n konkurssissa eikä pankki ollut velkomusasiassa jättänyt käräjäoikeudelle valvontakirjelmää konkurssissa. B, C, D ja E olivat takausmiehen edesvastausvelvollisuuden tarkemmasta määräämisestä annetun asetuksen 1 §:n nojalla vapautuneet takausvastuustaan, koska pankki ei ollut valvonut heidän takaamaansa päävelkaa eli pankkitakauksen vastasitoumusta A:n konkurssissa.\n      \n      \n        Välitoimenpide\n        Omaisuudenhoitoyhtiö Arsenal - SSP Oy antoi siltä pyydetyn vastauksen.\n      \n    \n    \n      KORKEIMMAN OIKEUDEN RATKAISU 9.5.1997\n      Asiakirjoista ilmenee, että Karstulan Säästöpankki on antanut kysymyksessä olevan pankkitakauksen nro 1072002453, 1038/91 Vakuutusosakeyhtiö Eläke-Sammolle sen A:lle antaman vakuutusmaksulainan vakuudeksi. A on 3.6.1991 antamassaan pankkitakauksen vastasitoumuksessa sitoutunut korvaamaan takaajapankille kaiken sen, mitä pankki takaussitoumuksensa perusteella on katsonut olevansa velvollinen suorittamaan, sekä maksamaan sitoumuksessa mainitun koron pankin maksamalle summalle. B ja hänen myötäpuolensa ovat sitoutuneet omavelkaiseen takaukseen edellä mainitun vastasitoumuksen täyttämisestä.\n      Suomen Säästöpankki - SSP Oy on valvonut A:n konkurssissa edellä mainitun pankkitakauksen perusteella takaajana maksamansa 845 374 markkaa 16 prosentin korkoineen maksupäivästä 29.1.1993 lukien sekä maksamattomia pankkitakauksen provisioita 12 323 markkaa.\n      Siten pankki on A:n konkurssissa valvonut sen saatavan, jonka se pankkitakauksen perusteella on katsonut olevansa velvollinen suorittamaan. Sen saatavan A on antamassaan vastasitoumuksessa sitoutunut korvaamaan pankille. B:n ja hänen myötäpuoliensa omavelkainen takaus vastasitoumuksen täyttämisestä käsittää tämän saatavan.\n      Käräjäoikeuden tuomiota ei voida B:n ja hänen myötäpuoltensa esittämillä perusteilla purkaa oikeudenkäymiskaaren 31 luvun 7 §:n nojalla. Sen vuoksi Korkein oikeus hylkää hakemuksen.\n      \n        Asian ovat ratkaisseet oikeusneuvokset Lindholm, Taipale, Krook ja Pellinen sekä ylimääräinen oikeusneuvos Tepora. Esittelijä Anna-Liisa Hyvärinen.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1997-05-09"
  ],
  "contributor": [
    "http://data.finlex.fi/person/6336bd7c"
  ],
  "judgmentNumber": [
    "58"
  ],
  "date": [
    "1997-03-13"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1997:58"
  ],
  "year": [
    "1997"
  ],
  "description": [
    "http://data.finlex.fi/voc/kko/fin/3309a185",
    "http://data.finlex.fi/voc/kko/fin/d13d4005",
    "http://data.finlex.fi/voc/kko/swe/14ef4a86",
    "http://data.finlex.fi/voc/kko/swe/afb85dce",
    "http://data.finlex.fi/voc/kko/swe/c6ccd1cf",
    "http://data.finlex.fi/voc/kko/fin/c717c86c",
    "http://data.finlex.fi/voc/kko/fin/73f1985a",
    "http://data.finlex.fi/voc/kko/swe/5165daee"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "contributor": {
      "@id": "dcterms:contributor",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}