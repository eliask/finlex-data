{
  "@id": "sfecli:kko/1981/II121",
  "languageVersion": [
    {
      "@id": "sfecli:kko/1981/II121/fin",
      "title_fi": [
        "KKO:1981-II-121"
      ],
      "abstract_fi": [
        "\n    A:n ja hänen kuolleen puolisonsa B:n ottolapsi C ei ollut antanut suostumustaan A:n yksin omistaman, kesäpaikkana käytetyn tilan myymiseen. Kun A ei AL 103 §:n 2 mom:n mukaan olisi ollut velvollinen B:n jälkeen suoritettavassa osituksessa luovuttamaan omaisuuttaan C:lle eikä tilan myyminen siten voinut loukata C:n oikeutta kuolinpesässä, katsottiin, ettei C ollut esittänyt syytä kieltäytymiselleen. Sen vuoksi A:lle myönnettiin AL 86 §:n 2 mom:n nojalla lupa tilan myymiseen.\n  "
      ],
      "hasFormat": {
        "@id": "sfecli:kko/1981/II121/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli C:lle tiedoksi toimituttamansa haasteen nojalla Espoon KO:ssa kertonut, että hänen vaimonsa B, jonka kanssa hän oli solminut avioliiton 6.1.1945, oli 4.3.1977 kuollut. A ja B olivat 15.12.1952 ottaneet ottolapsekseen C:n, joka oli B:n ainoa perillinen. A:lla ja B:llä oli keskinäinen testamentti, jonka mukaan eloonjäänyt puoliso sai, mikäli lakiosa ei ollut esteenä, täyden omistusoikeuden ensiksi kuolleen puolison jäämistöön. Testamentti oli lainvoimainen. A omisti yksin Espoossa tilan, jota käytettiin kesänviettoon. B:n jälkeen laadittuun perukirjaan merkitty kuolinpesän omaisuus oli lähes kokonaan A:n omistamaa. Koska C ei avioliittolain 103 §:n 2 momentin mukaan voinut osituksessa saada A:n omaisuutta, mitä tämä ei myöskään halunnut C:lle lakiosana luovuttaa, ei ositusta voitu ilman riittaa toimittaa. A halusi myydä tilan hankkiakseen itselleen uuden kesäasunnon. C ei kuitenkaan ollut antanut suostumustaan tilan myymiseen, vaikka hänellä ei ollut kieltäytymiseensä mitään asiallista syytä. Sen vuoksi A oli pyytänyt, että KO avioliittolain 86 §:n 2 momentin nojalla myöntäisi hänelle luvan tilan myymiseen.\n      C, joka ei kiistänyt A:n omistusoikeutta tilaan, oli vastustanut kannetta, koska vaadittavaa tärkeää syytä luvan myöntämiselle ei ollut esitetty ja koska avioliittolain 103 §:n 2 momentin säännös koski ainoastaan tasingon laatua, mutta ei lakiosaa.\n      KO p. 14.1.1980 oli katsonut selvitetyksi, että A oli saanut lainhuudon omistamaansa ko. tilaan. Koska hänellä oli katsottava olevan riittävä syy myydä tuo tilansa eikä ollut näytetty olevan riittäviä syitä vastustaa myymistä, KO oli avioliittolain 86 §:n 2 momentin nojalla myöntänyt A:lle luvan tilan myymiseen.\n      Helsingin HO, jonka tutkittavaksi C oli saattanut jutun, t. 24.9.1980 oli jättänyt asian KO:n päätöksen varaan.\n      Pyytäen valituslupaa C haki muutosta HO:n tuomioon. Lupa myönnettiin ja A antoi häneltä hakemuksen johdosta pyydetyn vastauksen.\n    \n    \n      KORKEIN OIKEUS\n      KKO t. tutki jutun ja katsoi siinä selvitetyksi, että A oli yksin omistanut kysymyksessä olevan tilan. Avioliittolain 103 §:n 2 momentin mukaan hän ei olisi B:n jälkeen toimitettavassa osituksessa velvollinen luovuttamaan viimeksi mainitun perillisille omaisuuttaan tasinkona. Tilan myyminen ei siten voi loukata C:n oikeutta kuolinpesässä. Näin ollen C ei ollut esittänyt syytä kieltäytymiselleen suostua tilan myymiseen. Tämän vuoksi KKO harkitsi oikeaksi jättää asian HO:n tuomion lopputuloksen varaan. C velvoitettiin suorittamaan A:lle korvaukseksi hänellä vastauksen antamisesta KKO:ssa olleista kuluista 800 markkaa.\n      \n        Ratkaisuun osallistuneet: oikeusneuvokset Leivonen, Nybergh ja Riihelä sekä ylimääräiset oikeusneuvokset Tulenheimo-Takki ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II121"
  ],
  "referenceToLegislation": [
    "http://data.finlex.fi/eli/sd/1929/234/osa/4/luku/1/pykala/86",
    "http://data.finlex.fi/eli/sd/1929/234/osa/4/luku/2/pykala/103"
  ],
  "judgmentNumber": [
    "II121"
  ],
  "date": [
    "1981-03-26"
  ],
  "issued": [
    "1981-09-29"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}