{
  "@id": "sfecli:kko/1982/II11",
  "languageVersion": [
    {
      "@id": "sfecli:kko/1982/II11/fin",
      "title_fi": [
        "KKO:1982-II-11"
      ],
      "abstract_fi": [
        "\n    Työntekijä, joka oli ollut TVL 57 §:n 3 mom:n mukaisesti vapaaehtoisesti vakuutettu työsuhteen kestäessä sattuvan muunkin tapaturman kuin työtapaturman varalta, oli työpäivän päätyttyä ottanut ns. lopputilin ja myöhemmin saman päivän iltana sattuneen tapaturman seurauksena kuollut. Kun työsuhde tapaturman sattuessa oli jo päättynyt, korvaus tapaturman johdosta evättiin.\n    Ään\n  "
      ],
      "hasFormat": {
        "@id": "sfecli:kko/1982/II11/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Rakennustyömies A, joka oli ollut rakennusyhtiö B:n työssä 27.9. - 22.10.1976, josta työstä hän viimeksi mainittuna päivänä työpäivän päätyttyä kello 16 oli saanut lopputilin, oli samana iltana kello 22.30 tienoilla mainitussa kaupungissa rautatiesillan kaiteelta tapaturmaisesti pudotessaan saamiensa vammojen johdosta seuraavana päivänä kuollut.\n      Sitten kun asiasta tapaturmavakuutuslain 57 §:n 3 momentissa tarkoitetun vakuutuksen perusteella suoritettavan korvauksen saamista varten oli ilmoitettu Vakuutusyhtiö Fennialle, jossa rakennusyhtiö B oli ottanut työntekijöitään varten myös sanotunlaisen vakuutuksen, ja vakuutusyhtiö oli alistanut epäävän päätöksensä vakuutusoikeuden harkittavaksi, vakuutusoikeus p. 1.9.1978 oli tutkinut asian; ja koska A kerrotun kuolemaan johtaneen tapaturman häntä kohdatessa ei ollut ollut tapaturmavakuutuslain 1 §:n tarkoitetussa työsuhteessa rakennusyhtiö B:hen, vakuutusoikeus oli sanotun lain nojalla evännyt korvauksen.\n      A:n leski haki muutosta vakuutusoikeuden päätökseen. Vakuutusosakeyhtiö Fennia antoi siltä hakemuksen johdosta vaaditun vastauksen.\n    \n    \n      \n      KKO p. tutki asian ja katsoi, ettei ollut syytä muuttaa vakuutusoikeuden päätöstä.\n      \n        Esittelijän mietintö ja eri mieltä olevan jäsenen lausunto.\n      \n      Asian esittelijän mietintö: KKO tutkinee asian ja katsonee, että A vakuutusoikeuden päätöksessä kerrotun kuolemaansa johtaneen tapaturman häntä kohdatessa oli ollut tapaturmavakuutuslain 1 §:n tarkoittamassa työsuhteessa rakennusosakeyhtiö B:hen. KKO harkinnee sen vuoksi oikeaksi, kumoten vakuutusoikeuden päätöksen, tapaturmavakuutuslain nojalla määrätä Vakuutusosakeyhtiö Fennian suorittamaan A:n kuolinpesälle sen johdosta lainmukaisen korvauksen ja palauttamaan asian vakuutusoikeuteen tästä aiheutuvia toimenpiteitä varten.\n      Oikeusneuvos Saarni-Rytkölä: A:n kohdannutta tapaturmaa, mikäli se olisi tapahtunut lopputilin ottamisen jälkeen matkalla työpaikalta kotiinsa, olisi tapaturmavakuutuslain 4 §:n säännösten mukaan pidettävä työtapaturmana. Huomioon ottaen pakollisen tapaturmavakuutuksen ja mainitun lain 57 §:n 3 momentin edellyttämän vapaaehtoisen vapaa-ajan vakuutuksen suhteen ja viimeksi mainitun vakuutuksen tarkoituksen, A:n on katsottava olleen vapaa-ajan vakuutuksen turvaama myös kotimatkan päättymisen jälkeen aina sen vuorokauden loppuun, jolloin hän on ottanut lopputilin. Päädyn näin ollen esittelijän mietinnön lopputulokseen.\n      \n        Ratkaisuun osallistuneet: oikeusneuvokset Salervo ja Mörä sekä ylimääräiset oikeusneuvokset Ketola ja Lager\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-02-04",
    "1982-02-10"
  ],
  "judgmentNumber": [
    "II11"
  ],
  "date": [
    "1981-11-24"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II11"
  ],
  "year": [
    "1982"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}