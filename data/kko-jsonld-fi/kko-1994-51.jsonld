{
  "@id": "sfecli:kko/1994/51",
  "languageVersion": [
    {
      "@id": "sfecli:kko/1994/51/fin",
      "title_fi": [
        "KKO:1994:51"
      ],
      "abstract_fi": [
        "\n    Tehtaan tuotantoprosessia oli jouduttu muuttamaan, koska maantien parantamisen jälkeen tehdasrakennuksen eteen ei jäänyt tehtaalle tuotavan raaka-aineen purkamiseen tarvittavaa aluetta.\n    Jo tehtaan perustamisen aikaan voimassa olleessa rakennuskaavassa alue oli varattu liikennealueeksi. Koska tiealueeksi ottaminen oli perustunut rakennuskaavaan eikä kaavaa ollut tiehankkeen takia muutettu, tienpitäjä ei ollut velvollinen korvaamaan tuotantoprosessin muuttamisesta aiheutuneita kuluja.\n    Ks. KKO:1981-II-18\n  "
      ],
      "hasFormat": {
        "@id": "sfecli:kko/1994/51/fin/txt",
        "content_fi": [
          "\n    \n      ASIAN KÄSITTELY TOIMITUKSESSA\n      Liikenneministeriö oli 21.7.1986 tekemällään päätöksellä vahvistanut suunnitelman maantien nro 359 parantamisesta Elimäen kunnan Vilppulan kylän Korian taajamaalueella. Tie- ja vesirakennushallituksen annettua tiepäätöksen Kymen lääninhallitus oli 12.8.1987 antanut määräyksen tietoimituksen suorittamiseksi. Yleisistä teistä annetun lain mukainen tietoimitus nro 110951-5 on aloitettu 3.9.1987 ja lopetettu 28.6.1991.\n      Metsäpuu Oy tilojen Maahovi RN:o 6:15, Kuusisto RN:o 6:18 ja Kuusisto II RN:o 6:127 omistajana on toimituksessa esittänyt seuraavat vaatimukset:\n      1) korvauksena 1 306 neliömetrin suuruisten alueiden luovuttamisesta tietarkoituksiin 20 markan neliömetrihinnan mukaan laskien yhteensä 26 120 markkaa;\n      2) korvauksena maa-alueiden menetyksen teollisuuskiinteistölle aiheuttamasta arvon alennuksesta 300 000 markkaa;\n      3) korvauksena niistä vahingoista, kustannuksista ja haitoista, jotka yhtiölle oli aiheutunut sen johdosta, että tien rakentamisen takia tehtaan tuotantoprosessi ja sen kulku oli jouduttu muuttamaan ja yhtiö oli joutunut rakentamaan uuden kulkuyhteyden yhteensä 4 528 000 markkaa;\n      4) edunvalvontakustannuskorvauksena 60 000 markkaa; sekä\n      5) 6 prosenttia korkoa edellä mainituille määrille 1.8.1987 lukien.\n      Toimituksessa on otettu Metsäpuu Oy:n omistamista tiloista Maahovi, Kuusisto ja Kuusisto II maantiealueeksi yhteensä 1 306 neliömetriä ja määrätty lunastuskorvaukseksi alueiden luovuttamisesta tietarkoituksiin 13 markan neliömetrihinnan mukaan laskien yhteensä 16 978 markkaa. Tienpitäjä on velvoitettu korvaamaan Metsäpuu Oy:n edunvalvontakulut 1 288,32 markalla. Muut Metsäpuu Oy:n esittämät korvausvaatimukset on hylätty. Toimitusmiehet ovat perustelleet tuotantoprosessin ja sen kulun muuttamisesta esitetyn korvausvaatimuksen hylkäämistä seuraavasti:\n      - Korian Kaluste Oy (nyt Metsäpuu Oy) on perustettu vuonna 1963. - Toimituksen kohdealueella on silloin ollut voimassa 19.4.1960 vahvistettu rakennuskaava. Kaavassa teollisuus- ja varastotontti on rajoittunut liikennealueeseen noin yhden metrin etäisyydellä rakennuksen seinästä. Noin 12 metrin pituinen osa rakennuksesta on ollut tonttiin kuuluvalla rakentamattomaksi jätettävällä istutettavalla alueella, etupuutarhassa. Tilanne on tien suhteen säilynyt ennallaan rakennuskaavan muutoksissa 7.5.1963 ja 23.4.1971. Nyt alueella voimassa olevassa rakennuskaavan muutoksessa 20.11.1975 on liikennealue siirtynyt lähimmillään noin 12 metrin päähän rakennuksen seinästä. - Yhtiön on siten kaikessa toiminnassaan koko olemassaolonsa ajan täytynyt ottaa huomioon kaava ja sen vaikutus tuotannon järjestelyyn. - Vaatimukseen on kirjattu, että neuvottelussa 30.12.1970 tie- ja vesirakennushallituksen edustajien taholta vakuutettiin, että ... tiesuunnitelmat tultaisiin toteuttamaan siten, ettei niistä aiheutuisi esteitä Korian Kaluste Oy:n toiminnalle. Neuvottelun yhteenvedoksi on kuitenkin kirjattu: TVH puolestaan tekee tiesuunnitelmansa siten, että Korian Kaluste Oy:n tarvitsema noin 25 metrin levyinen liikennealue voitaisiin toteuttaa mahdollisimman täydellisenä. Kaavan muutoksessa alue on laajentunut noin yhdestä metristä noin 12 metriin. - Tässä toimituksessa tiealueeksi otetaan kaavan mukainen liikennealue. - Yleisistä teistä annetun lain 66 § koskee vain hajaasutusalueita, ei rakennuskaava-aluetta; kiinteistön omistajalla ei siten kaava-alueella ole oikeutta saada tienpitäjältä korvausta uuden yksityisen tien tai liittymän aiheuttamista kustannuksista. - Tiehanke ei aiheuta vaadittua arvonalennusta, vahinkoa, kustannusta tai haittaa, vaan ne ovat aiheutuneet rakennuskaavasta tai siitä, ettei yhtiö ole toiminnassaan ottanut rakennuskaavaa riittävästi huomioon. - Samalla toimitusmiehet viittaavat Korkeimman oikeuden tuomioon 11.9.1970 nro 1809.\n      \n        Itä-Suomen maaoikeuden päätös 12.3.1992\n        Maaoikeus, jossa Metsäpuu Oy on toistanut toimituksessa esittämänsä vaatimukset, on hylännyt Metsäpuu Oy:n valituksen ja pysyttänyt toimitusmiesten päätöksen Metsäpuu Oy:n omistamien tilojen osalta. Siltä osalta kuin Metsäpuu Oy:n valituksessa on vaadittu edunvalvontakustannusten korottamista, maaoikeus on katsonut, että yhtiölle oli määrätty korvattavaksi yleisistä teistä annetun lain 62 §:n 2 momentissa tarkoitetut välttämättömät edunvalvontakustannukset huomioon ottaen, että vaadituista kustannuksista huomattavin osa oli johtunut sellaisten etujen valvomisesta, joita koskevat vaatimukset toimituksessa oli hylätty.\n      \n    \n    \n      MUUTOKSENHAKU KORKEIMMASSA OIKEUDESSA\n      Metsäpuu Oy:lle on myönnetty valituslupa 8.9.1992.\n      Muutoksenhakemuksessaan Metsäpuu Oy on toistanut toimituksessa ja maaoikeudessa esittämänsä vaatimukset sekä vaatinut oikeudenkäyntikulujensa korvaamista korkoineen.\n      Tiehallitus on antanut pyydetyn vastauksen ja vaatinut muutoksenhakemuksessa esitettyjen vaatimusten hylkäämistä sekä vastauskulujensa korvaamista.\n    \n    \n      KORKEIMMAN OIKEUDEN RATKAISU 14.6.1994\n      \n        Perustelut\n        Metsäpuu Oy on vaatinut korvauksia tehtaan tuotantoprosessin muuttamisesta aiheutuneista kuluista. Yhtiön ilmoituksen mukaan tuotantoprosessia oli jouduttu muuttamaan, koska maantien nro 359 parantamisen jälkeen yhtiön tehdasrakennuksen eteen ei ollut jäänyt tehtaalle tuotavan raaka-aineen purkamiseen tarvittavaa 25 metrin aluetta, vaan tie oli 12 metrin päässä tehdasrakennuksesta.\n        Toimituksessa on otettu tiealueeksi rakennuskaavan mukainen liikennealue. Perusteena on ollut 20.11.1975 vahvistettu rakennuskaava. Tässä kaavassa liikennealue oli 12 metrin päässä tehdasrakennuksesta. Aiemmissa, 19.4.1960, 7.5.1963 ja 23.4.1971 vahvistetuissa rakennuskaavoissa liikennealueeksi varattu alue oli noin metrin päässä tehdasrakennuksesta.\n        Siten jo tehtaan perustamisen aikaan voimassa olleessa rakennuskaavassa oli tehtaan välittömästä läheisyydestä varattu alue liikennealueeksi. Rakennuskaavaa ei ollut myöhemmin muutettu tiehankkeen takia yhtiön vahingoksi, vaan 20.11.1975 vahvistetussa kaavassa liikennealue oli yhtiön toiveiden suuntaisesti siirretty aiempiin rakennuskaavoihin verrattuna kauemmaksi tehdasrakennuksesta.\n        Koska tiealueeksi ottaminen on perustunut rakennuskaavaan eikä kaavaa ole tiehankkeen takia muutettu yhtiön vahingoksi, tienpitäjä ei ole velvollinen korvaamaan tuotantoprosessin muuttamisesta aiheutuneita kuluja.\n        Näillä ja muutoin maaoikeuden ja toimitusmiesten päätöksistä ilmenevillä perusteilla Korkein oikeus on ratkaissut jutun tuomiolauselmasta ilmenevällä tavalla.\n      \n      \n        Tuomiolauselma\n        Maaoikeuden päätöksen lopputulosta ei muuteta. Metsäpuu Oy velvoitetaan korvaamaan tiehallituksen oikeudenkäyntikulut Korkeimmassa oikeudessa 2 000 markalla.\n        \n          Asian ovat ratkaisseet oikeusneuvokset Portin, Tulenheimo-Takki, Paasikoski, Möller ja Hidén. Esittelijä Kimmo Mikkola.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1994-06-14"
  ],
  "judgmentNumber": [
    "51"
  ],
  "date": [
    "1993-12-10"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1994:51"
  ],
  "year": [
    "1994"
  ],
  "description": [
    "http://data.finlex.fi/voc/kko/fin/b042679a",
    "http://data.finlex.fi/voc/kko/fin/d54737ff",
    "http://data.finlex.fi/voc/kko/swe/186d667d",
    "http://data.finlex.fi/voc/kko/swe/d8dab575"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}