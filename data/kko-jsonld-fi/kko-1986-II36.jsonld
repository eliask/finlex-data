{
  "@id": "sfecli:kko/1986/II36",
  "languageVersion": [
    {
      "@id": "sfecli:kko/1986/II36/fin",
      "title_fi": [
        "KKO:1986-II-36"
      ],
      "abstract_fi": [
        "\n    Työntekijän kuoleman johdosta maksettava tapaturmavakuutuslain 23 §:n 3 momentin mukainen huoltoeläke voitiin määrätä suoritettavaksi osaeläkkeenä.\n    Ään.\n  "
      ],
      "hasFormat": {
        "@id": "sfecli:kko/1986/II36/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Sulo S oli 30.3.1950 Pohjolan Voima Oy:n työssä tapaturman seurauksena sairastunut sukeltajan tautiin. Sittemmin tämä tauti oli aiheuttanut S:lle molempien lonkkien nivelrikkoa. Tämän nivelrikon aiheuttamien kipujen vuoksi S oli saanut kipulääkitystä. S oli 27.1.1982 kuollut ja hänen välittömäksi kuolinsyykseen oli merkitty äkillinen sydänlihaksen salpauspesäke. Peruskuolinsyyksi oli kuolintodistuksen mukaan merkitty sepelvaltimotauti ja sydänlihaksen arpeutuminen sekä muiksi samanaikaisiksi sairauksiksi krooninen munuaistulehdus ja virtsamyrkytys, sukeltajantauti sekä vaikea-asteinen aortan valtimonkovetustauti.\n      Vakuutusyhtiö oli myöntänyt Sulo S:lle elinkorkona peruskorkoa 100 %:n haitta-asteen mukaan ja täydennyskorkoa sen enimmäismäärän 1.12.1967 alkaen.\n      Sulo S:n leski, Ilmi S oli hakenut miehensä kuoleman johdosta tapaturmavakuutuslain mukaista korvausta, katsoen miehensä kuoleman johtuneen hänen potemastaan sukeltajantaudista.\n      Vakuutusyhtiö oli 1.4.1982 antamallaan päätöksellä katsonut, että koska saadun selvityksen mukaan Sulo S:n kuolema ei ollut tämän tapaturman seuraus, eikä tapaturmalla ollut ollut siihen olennaista vaikutusta, ei kuoleman johdosta ollut myönnettävä korvausta.\n      Ilmi S oli hakenut muutosta tapaturmalautakunnalta vaatien korvausta.\n      Tapaturmalautakunta on 6.9.1982 katsonut, että asiassa esitetyn lääketieteellisen selvityksen perusteella voitiin pitää todennäköisenä, ettei Sulo S:ää 30.3.1950 kohdanneen tapaturman aiheuttamilla vammoilla ollut olennaista vaikutusta hänen kuolemaansa. Näin ollen tapaturmalautakunta on tapaturmavakuutuslain 23 §:n 3 momentin nojalla hylännyt valituksen.\n      Ilmi S vaati vakuutusoikeudessa huoltoeläkettä miehensä jälkeen. Valituksensa tueksi hän esitti 27.9.1982 päivätyn lääkärinlausunnon, josta ilmeni että Sulo S myös poti sydämen toiminnanvajausta. Tämän lisäksi sanotusta lausunnosta ilmeni, että S oli kuollut virtsamyrkytys- ja sydämen toiminnanvajausoireisiin, joihin oli liittynyt myöskin sepelvaltimotyyppistä kipuilua.\n      \n        Vakuutusoikeuden ratkaisu 26.6.1984\n        Tapaturmalautakunnan päätöstä on muutettu ja Vakuutusosakeyhtiö Pohjola määrätty suorittamaan Sulo S:n kuoleman johdosta puolet lainmukaisesta korvauksesta. Asia on palautettu Vakuutusosakeyhtiö Pohjolalle korvauksen suorittamista varten.\n        Perusteet: Sulo S oli työtapaturman seurauksena saanut sukeltajan taudin, joka oli aiheuttanut hänelle molempien lonkkien nivelrikkoa. Tästä nivelrikosta johtuvien kipuoireiden takia S oli käyttänyt särkylääkkeitä, jotka olivat aiheuttaneet hänelle munuaisten vajaatoimintaa. Viimeksi mainittu sairaus oli vielä myötävaikuttanut sydämen vajaatoiminnan syntymiseen. Sydämen vajaatoiminta ja munuaisvika, vaikka niitä ei ole merkitty välittömäksi kuolinsyyksi, ovat merkittävästi myötävaikuttaneet hänen kuolemaansa.\n        Lainkohdat: Tapaturmavakuutuslaki, sellaisena kuin se oli ennen 1.1.1982 voimaan tullutta lainmuutosta (526/81), sekä asetus eräistä työtapaturmina korvattavista vammoista.\n      \n    \n    \n      VALITUSLUVAN MYÖNTÄMINEN JA VÄLITOIMET\n      Ilmi S on pyytänyt valituslupaa ja hakenut muutosta vakuutusoikeuden päätökseen. Valituslupa on myönnetty 14.12.1984. Vakuutusosakeyhtiö on antanut siltä pyydetyn vastauksen ja lääkintöhallitus lausunnon.\n    \n    \n      KORKEIMMAN OIKEUDEN RATKAISU\n      Vakuutusoikeuden päätöstä ei muuteta.\n      \n        Eri mieltä olevien jäsenten lausunnot\n        Oikeusneuvos Nybergh: Lääkintöhallituksen asiassa antaman lausunnon perusteella Sulo S:n kuolemaa voidaan pitää ainakin osaksi kysymyksessä olevan tapaturman seurauksena. Tapaturmavakuutuslain 23 §:n mukaan, sen alkuperäisessä sanamuodossa, on leskivaimolle suoritettava huoltoeläkettä, jos tapaturman seurauksena on ollut työntekijän kuolema. Lainkohdassa ei mainita eläkkeen suorittamisesta osakorvauksena, vaan päinvastoin todetaan sen 3 momentissa, että elinkoron saajan kuolema, jonka haitta-aste on vähintään yhdeksänkymmentä sadalta, katsotaan tapaturman seuraukseksi, jollei voida pitää todennäköisenä, että tapaturman aiheuttamalla vammalla tai sairaudella ei ole ollut siihen olennaista vaikutusta. Tässä tapauksessa tapaturmalla on ollut olennainen vaikutus kuolemaan. Ilmi S on siten oikeutettu täyteen huoltoeläkkeeseen. Tämän vuoksi harkitsen oikeaksi, muuttaen vakuutusoikeuden päätöstä, tapaturmavakuutuslain nojalla määrätä Vakuutusosakeyhtiö Pohjolan suorittamaan Sulo S:n kuoleman johdosta täyden korvauksen ja palauttaa asian vakuutusoikeuteen tästä aiheutuvia toimia varten.\n        Oikeusneuvos Jalanko: Olen samaa mieltä kuin oikeusneuvos Nybergh.\n      \n      \n        Ratkaisuun osallistuneet: oikeusneuvokset Miettinen, Hiltunen ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II36"
  ],
  "judgmentNumber": [
    "II36"
  ],
  "date": [
    "1985-11-01"
  ],
  "issued": [
    "1986-03-13"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}