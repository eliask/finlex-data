{
  "@id": "sfecli:kko/1982/II4",
  "languageVersion": [
    {
      "@id": "sfecli:kko/1982/II4/fin",
      "title_fi": [
        "KKO:1982-II-4"
      ],
      "abstract_fi": [
        "\n    Kahden auton liikenteeseen käyttämisen yhteydessä tapahtuneessa liikennevahingossa loukkaantuneella auton kuljettajalla ei ollut oikeutta saada kuljettamansa auton liikennevakuutuksesta korvausta kivusta ja särystä, kun hänen autonsa omistaja tai matkustaja ei ollut tahallisesti tai tuottamuksellaan aiheuttanut vahinkoa.\n  "
      ],
      "hasFormat": {
        "@id": "sfecli:kko/1982/II4/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Helsingin RO:ssa A oli vakuutusyhtiö B:lle 20.6.1977 tiedoksi toimituttamassa haasteessa ja kannetta RO:ssa edelleen kehittäessään kertonut, että hän oli 7.4.1976 vastaisena yönä joutunut liikenneonnettomuuteen, jossa hän oli loukkaantunut ja ollut siitä lähtien työkyvytön. Vakuutusyhtiö, jossa hänen kuljettamansa auto oli ollut liikennevakuutettu, oli katsonut työnansion vähenemisestä suoritettavan korvauksen laskentaperusteeksi 48 000 markan vuosiansiot sekä hänen työkyvyttömyysasteekseen 7.4. - 30.6.1976 100 prosenttia ja 1.7.1976 lähtien vain 45 prosenttia, minkä lisäksi yhtiö oli vähentänyt maksettavasta korvauksesta hänen oman myötävaikutuksensa perusteella yhden neljäsosan. Koska A oli kuitenkin ollut liikennevahingon tapahtumisesta lehtien täysin työkyvytön, A oli RO:ssa vaatinut, että vakuutusyhtiö velvoitettiin suorittamaan hänelle, paitsi korvausta kivusta ja särystä, korvaukseksi työkyvyttömyydestä 4 600 markkaa kuukaudessa 7.4.1976 lähtien 10 prosentin korkoineen haastepäivästä siihen asti, kunnes hänet olisi koulutettu uuteen ammattiin.\n      Vakuutusyhtiö oli kieltäytynyt vastaamasta kanteeseen kipua ja särkyä koskevalta osalta, koska A:lla ei ollut oikeutta vaatia siitä korvausta kuljettamansa auton liikennevakuutuksesta. RO väitepäätös 29.8.1977, samalla kun A:n kanne oli jätetty tutkimatta siltä osin kuin se koski vakuutusyhtiön korvauksesta A:n oman myötävaikutuksen johdosta tekemää vähennystä, miltä osin päätös oli lainvoimainen, oli koska liikennevakuutuslain 1 §:n mukaan moottoriajoneuvon liikenteeseen käyttämisestä aiheutuvat henkilövahingot oli korvattava ajoneuvoa varten annetusta liikennevakuutuksesta sanotun lain mukaisesti ja A:n käyttämä ajoneuvo oli ollut vakuutettuna vakuutusyhtiössä, vaikkakaan ei ollut lainvoimaisesti todettu, kuka olisi vahingonkorvausvelvollinen, sanotun lain 14 §:ssä ilmenevän solidaarisen korvausvastuun perusteella hylännyt väitteen ja velvoittanut vakuutusyhtiön vastaamaan kanteeseen.\n      Vakuutusyhtiön vastustettua kannetta RO p. 17.4.1978 oli lausunut selvitetyksi, että A oli 6. - 7.4. välisenä yönä 1976 kuljettanut oy X:n omistamaa, pysyvässä hallinnassaan olevaa vakuutusyhtiö B:ssä liikennevahingon varalta vakuutettua henkilöautoa UJX-30 valtatiellä n:n 7 Kotkasta Loviisan suuntaan, kun Pyhtään kunnan alueella ajoneuvon valot ja moottori olivat sammuneet, jolloin ajoneuvo oli jäänyt kyseiselle valtatielle, missä myöhemmin samaan suuntaan kulkenut Marjaana V:n omistama ja Valtter V:n kuljettama henkilöauto AL-758 oli törmännyt A:n autoon, jolloin molemmat ajoneuvot olivat vaurioituneet ja A oli loukkaantunut saaden aivotärähdyksen ja niskaretkahdusvamman. Lapinjärven KO oli 1976 julistamallaan päätöksellä tuominnut Valtter V:n yksin teoin tehdystä varomattomuudesta liikenteessä ja ruumiinvamman tuottamuksesta sakkorangaistukseen, mutta hylännyt A:han kohdistetun varomattomuutta liikenteessä koskevan syytteen. Tähän päätökseen oli Valtter V hakenut muutosta Helsingin HO:lta, missä valitus ei ollut vielä ratkaistu.\n      A:n korvausvaatimusten osalta vakuutusyhtiö oli suorittanut A:lle korvauksena työansion menetyksestä 48 00 markan vuosityöansion mukaisesti 7.4. - 30.6.1976 väliseltä ajalta 100 prosentin työkyvyttömyysasteen perusteella ja 1.7.1976 lukien 45 prosentin työkyvyttömyyden perusteella, joita suorituksia maksaessaan yhtiö oli liikennevakuutuslain 7 §:n 1 momentin nojalla vähentänyt A:n myötävaikutuksen osalta sanotusta korvauksesta yhden neljäsosan, mutta yhtiö oli kieltäytynyt kyseisen liikennevakuutuksen perusteella maksamasta A:lle tämän vaatimaa korvausta kivusta ja särystä, koska yhtiö sen käsityksen mukaan liikennevakuutuslain nojalla ei ollut velvollinen suorittamaan A:n oman vakuutuksen nojalla tällaista korvausta.\n      Sen vuoksi ja aikaisemmin tekemänsä päätöksen mukaisesti ottamatta ennenaikaisena tutkittavakseen A:n mahdollista myötävaikutusta korvauksen määrän vähentämiseen, RO, koska esitetyn selvityksen perusteella A:lle suoritetun korvauksen perusteiksi otettua 48 000 markan vuosituloansion määrää oli pidettävä kohtuullisena ja A:n lääketieteellinen työkyvyttömyys oli katsottava edellä mainitulta ajanjaksoilta oikein arvioiduksi sekä katsoen vaatimuksen kivusta ja särystä aikaisemmin tehdyn päätöksen nojalla aiheelliseksi, oli hyläten vaatimuksen enemmälti velvoittanut vakuutusyhtiö B:n maksamaan A:lle korvaukseksi kivusta ja särystä kohtuullisiksi katsotut 3 500 markkaa. Asian laatuun ja jutun lopputulokseen nähden yhtiö sai itse kärsiä jutussa olleet kulunsa.\n      Helsingin HO, jonka tutkittavaksi vakuutusyhtiö B oli saattanut jutun, t. 1.10.1980 oli ratkaissut sen. Tutkiessaan RO:n väitepäätöksen HO, koska A:lla oli ollut puheena olevan liikennevahingon johdosta oikeus saada korvausta henkilövahingon osalta sekä kuljettamansa auton liikennevakuutuksesta että vahingon aiheuttaneen auton liikennevakuutuksesta ja molemmat vakuutusyhtiöt vastasivat vahingosta omasta ja toisensa puolesta ja A:lla siten oli ollut oikeus kohdistaa kipua ja särkyä koskeva vaatimuksensa kumpaan tahansa yhteisvastuullisista vakuutusyhtiöistä siitä riippumatta kumman korvattavaksi suoritettava korvaus lopullisesti jäi, oli katsonut, ettei ollut syytä muuttaa RO:n väitteestä antaman päätöksen lopputulosta.\n      Mitä tuli RO:n pääasiaan antamaan ratkaisuun, HO oli jättänyt asian RO:n päätöksen varaan.\n      Pyytäen oikeudenkäymiskaaren 30 luvun 2 §:n 1 momentin mukaisesti valituslupaa vakuutusyhtiö B haki muutosta HO:n tuomioon. Lupa myönnettiin ja A antoi häneltä hakemuksen johdosta pyydetyn vastauksen.\n    \n    \n      \n      KKO t. tutki jutun. A ei ollut edes väittänyt, että hänen kuljettamansa auton omistaja tai matkustaja olisi tahallisesti tai tuottamuksellaan aiheuttanut kysymyksessä olevan liikennevahingon. Liikennevakuutuslain 6 §:n 1 momentin mukaan hänellä ei ollut oikeutta saada liikennevahingon johdosta korvausta kivusta ja särystä vakuutusyhtiö B:n hänen kuljettamaansa autoa varten myöntämän liikennevakuutuksen perusteella. Sen vuoksi ja kun A:n mainitsema vakuutusyhtiö B:n velvollisuus vastata sanotun lain 14 §:n nojalla yhteisvastuullisesti toisen kysymyksessä olevasta liikennevahingosta vastuussa olevan vakuutusyhtiön kanssa kivusta ja särystä tulisi kysymykseen vain silloin, kun vakuutusyhtiö B:n olisi mainitun 6 §:n 1 momentin nojalla suoritettava korvaus kivusta ja särystä, KKO harkitsi oikeaksi, muuttaen HO:n tuomiota, hylätä A:n kanteen kipua ja särkyä koskevalta osalta kokonaan ja vapauttaa vakuutusyhtiö B:n suorittamasta hänelle kivusta ja särystä tuomittua korvausta.\n      \n        Ratkaisuun osallistuneet: oikeusneuvokset Saarni-Rytkölä, Nybergh ja Riihelä sekä ylimääräiset oikeusneuvokset Heikkilä ja Lager\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-01-14"
  ],
  "judgmentNumber": [
    "II4"
  ],
  "date": [
    "1981-06-15"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II4"
  ],
  "year": [
    "1982"
  ],
  "description": [
    "http://data.finlex.fi/voc/kko/fin/41244837"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}