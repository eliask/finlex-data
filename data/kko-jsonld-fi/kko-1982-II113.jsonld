{
  "@id": "sfecli:kko/1982/II113",
  "languageVersion": [
    {
      "@id": "sfecli:kko/1982/II113/fin",
      "title_fi": [
        "KKO:1982-II-113"
      ],
      "abstract_fi": [
        "\n    Toimitusmiehet eivät olleet maaoikeuden toimituksen palauttamispäätöksen jälkeisessä toimituksen uudessa käsittelyssä sidottuja toimituksen ensimmäisessä käsittelyssä määräämäänsä hiekan yksikköhintaan, vaikka maanomistajat olivat siihen tyytyneet, kun toimituksen palauttaminen oli johtunut tienpitäjän toimituksessa tekemästä teknisestä virheestä, mihin perustuvia seikkoja ei ollut toimituksessa käsitelty ennen MO:n jakolain 326 §:n mukaista tarkastusta.\n    Korvaus uudessa käsittelyssä määrättiin tämän käsittelyn päättyessä vallinneen hintatason perusteella. Korvaukselle oli suoritettava korkoa vasta tuon käsittelyn päättymistä seuranneen kuukauden alusta lukien.\n  "
      ],
      "hasFormat": {
        "@id": "sfecli:kko/1982/II113/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Sitten kun kulkulaitosten ja yleisten töiden ministeriö oli 9.1.1964 vahvistanut tiesuunnitelman Oulun - Kemin valtatien parantamiseksi välillä Haukipudas - Ii Haukiputaan ja Iin kunnissa, Oulun lääninhallitus oli tie- ja vesirakennushallituksen hakemuksesta 18.8.1964 antanut määräyksen siitä johtuvan tietoimituksen pitämiseen Haukiputaan ja Iin kunnissa, jonka määräyksen johdosta Oulun läänin maanmittauskonttori sitten vielä oli määrännyt erillisen tietoimituksen pidettäväksi Haukiputaan kunnassa. Sanotusta ja eräistä muista määräyksistä johtuneessa tietoimituksessa, joka oli aloitettu 18.11.1965 pidetyllä kokouksella, toimitusmiehet olivat tien parantamisesta johtuvia korvausasioita käsitellessään toimituksen ensimmäisessä käsittelyssä, joka oli julistettu lopetetuksi 22.7.1969, velvoittaneet tienpitäjän Suomen valtion muun muassa suorittamaan:\n      Rekilän tilan RN:o 5:15 omistajalle A:lle Ervastin sora- ja hiekka-alueelta otetusta 42 922,5 irtokuutiometrin hiekkamäärästä 30 pennin mukaan irtokuutiometriltä 12 876,75 markkaa 6 prosentin korkoineen 1.8.1969 alkaen sekä\n      Tyvelän tilan RN:o 5:19 omistajalle B:lle Ervastin sora- ja hiekka-alueelta otetusta 13 259 irtokuutiometrin hiekkamäärästä 30 pennin mukaan irtokuutiometriltä 3 977,70 markkaa 6 prosentin korkoineen 1.8.1969 alkaen.\n      Tyytymättöminä toimitusmiesten toimituksen ensimmäisessä käsittelyssä tekemiin eräisiin päätöksiin tie- ja vesirakennushallitus sekä eräät maanomistaja-asianosaiset, joiden asiasta ei enää ollut kysymys, olivat valittaneet Pohjois-Suomen maanjako-oikeuteen, jonka tuomioistuimen nimi sittemmin oli muutettu maaoikeudeksi. MO:ssa tie- ja vesirakennushallitus oli, sikäli kun jutussa oli ollut kysymys Rekilän ja Tyvelän tilojen asiasta, silloin pyytänyt toimituksen muuttamista siten, että hiekasta tulevat korvaukset alennettaisiin laskettaviksi 15 pennin mukaan irtokuutiometriltä.\n      Kuultuaan ko. tilojen omistajia Pohjois-Suomen MO oli 27.11.1972 julistanut päätöksensä toimituksen ensimmäisestä käsittelystä tehdyistä valituksista. Tuo MO:n päätös, sikäli kun se koski Rekilän ja Tyvelän tiloja, oli näin kuuluva:\n      \"MO on käsitellyt tämän jutun; ja mitä ensinnä toimitukseen tulee Rekilän ja Tyvelän tiloja RN:ot 5:15 ja 5:19 koskevilta osin, niin koska nyt on käynyt ilmi, että sanottujen tilojen rajaa osoittava pyykki N:o 23 on hävinnyt ja että siitä aiheutuneesta, rajan sijaintia koskeneesta väärinkäsityksestä johtuen ne tienpitoainemäärät, jotka tienpitäjän taholta oli toimitusmiehille mainittujen tilojen omistajille tulevien korvausten määräämistä varten ilmoitettu, kaikkien asianosaisten mielestä ovat virheellisiä, mutta toimitusmiehet eivät olleet tuosta rajaepäselvyydestä tienneet, eivätkä niin ollen ole siihen ja siitä johtuvaan tienpitoainemäärien jakautumiskysymykseen kantaa ottaneet, ja koska MO katsoo, ettei lausuntoa oikeista tienpitoainemääristä ja niistä johtuvista korvauksista voida antaa, ennen kuin tilojen välisen rajan paikka on rajankäynnillä todettu, MO, katsoen, ettei toimitusta ole sanotulta osalta teknillisestin oikein suoritettu, sekä nojautuen jakolain 326 §:ään ja yleisistä teistä annetun lain 103 §:n 2 momenttiin, harkitsee oikeaksi, antamatta ainakaan tällä kertaa Rekilän ja Tyvelän tilojen osalta toimituksesta muuta lausuntoa, palauttaa toimituksen noiden tilojen osalta uudelleen käsiteltäväksi toimitusmiehille, joiden tulee huomioon ottaen palautuksen syyt, toimituksessa laillisesti menetellä.\"\n      Asiakirjoista lähemmin ilmenevän menettelyn jälkeen toimitusmiehet olivat sitten 30.9.1977 pidetyssä toimituskokouksessa käsitelleet uudelleen Rekilän ja Tyvelän tilojen asian. Korvausasiaa käsitellessään he tällöin olivat asiakirjoista lähemmin ilmenevin perustein, muun muassa lausuen ottavansa huomioon hintatason oleellisen muutoksen sekä katsoen, että tienpitoaineiden ottaminen oli rinnastettavissa alueen luovuttamiseen, velvoittaneet tienpitäjän suorittamaan:\n      Rekilän tilan RN:o 5:15 osalta A:lle Ervastin sora- ja hiekka-alueelta otetusta 27 311,5 irtokuutiometrin hiekkamäärästä 90 pennin mukaan irtokuutiometriltä 24 580,35 markkaa 6 prosentin korkoineen 1.2.1964 alkaen sekä\n      Tyvelän tilan RN:o 5:43 osalta B:lle Ervastin sora- ja hiekka-alueelta otetusta 28 870 irtokuutiometrin hiekkamäärästä 90 pennin mukaan irtokuutiometriltä 25 983 markkaa 6 prosentin korkoineen 1.2.1964 alkaen.\n      Tyytymättömänä toimitusmiesten toimituksen toisessa käsittelyssä tekemään korvauspäätökseen tie- ja vesirakennushallitus oli valittanut MO:een ja siellä esittänyt, että vain tie- ja vesirakennushallitus oli hakenut muutosta toimitusmiesten toimituksen ensimmäisessä käsittelyssä tekemään päätökseen, mutta Rekilän ja Tyvelän tilojen omistajat olivat sen sijaan siihen tyytyneet, ja että MO oli 27.11.1972 julistamallaan päätöksellä palauttanut toimituksen toimitusmiehille ainoastaan tilojen välisen rajan paikan toteamiseksi rajankäynnillä ja tienpitoainemäärien uudelleen jakamiseksi Rekilän ja Tyvelän tilojen kesken, mikäli rajankäynti antoi siihen aihetta. Tämän vuoksi ja muutoin MO:n pöytäkirjasta lähemmin ilmenevien perustein tie- ja vesirakennushallitus oli lausunut katsovansa, että toimitusmiehet olivat menetelleet virheellisesti, kun he olivat puuttuneet toimituksen uusintakäsittelyssä myös yksikköhinta- ja korkokysymyksiin, ja pyytänyt toimituksen muuttamista siten, että Rekilän ja Tyvelän tilojen omistajille hiekasta tulevat korvaukset laskettaisiin 30 pennin mukaan irtokuutiometriltä ja että korvauksille maksettavan koron laskeminen määrättäisiin alkavaksi toimituksen ensimmäisen käsittelyn lopettamista seuranneen kuukauden alusta eli 1.8.1969 lukien.\n      Kuultuaan A:ta ja B:tä Pohjois-Suomen MO p. 8.2.1978 oli katsonut että, vaikka Rekilän ja Tyvelän tilojen osalta korvaukseen oikeutetut eivät olleet säädetyssä järjestyksessä valittamalla hakeneet muutosta siitä toimitusmiesten käsittelystä, joka oli julistettu lopetetuksi 22.7.1969, ei tuossa toimituksen ensimmäisessä käsittelyssä määrätty hiekan yksikköhintaa, johon nähden Rekilän ja Tyvelän tilojen osalta ei oltu otettu tie- ja vesirakennushallituksen aikaisemman valituksen vuoksi MO:n 27.11.1972 julistamassa päätöksessä mitään kantaa, ollut tie- ja vesirakennushallituksen tarkoittamalla tavalla sitonut toimitusmiehiä nyt valituksenalaisena olevassa toimituksen toisessa käsittelyssä, vaan toimitusmiesten oli tuossa toisessa käsittelyssä pitänyt noudattaa arviointinsa ajankohdan eli siis toimituksen toisen käsittelyn lopettamishetken hintatasoa, eikä tie- ja vesirakennushallitus muutoinkaan ollut esittänyt syytä toimitusmiesten korvauslaskelman perusteena olevan yksikköhinnan alentamiseen. Korkoasian osalta MO sen sijaan oli katsonut, ettei toimitusmiehillä toimituksen toisessa käsittelyssä ollut ollut vastaavanlaista asian luonteesta tai edellä tarkoitetun, MO:n 27.11.1972 julistaman palauttamispäätöksen perusteesta johtuvaa syytä toimitusmiesten ensimmäisessä käsittelyssä tekemän päätöksen, johon Rekilän ja Tyvelän tilojen osalta korvaukseen oikeutetut silloin olivat edellä selitetyin tavoin tyytyneet, muuttamiseen korvaukseen oikeutettujen eduksi, joten korko voitiin määrätä laskettavaksi aikaisintaan samasta ajankohdasta, kuin se toimituksen ensimmäisessä käsittelyssä oli määrätty. Näistä syistä MO oli, hyläten tie- ja vesirakennushallituksen valituksen muutoin, muuttanut toimitusta siten, että nyt kysymyksessä oleville, hiekasta määrätyille, Rekilän ja Tyvelän tilojen osalta tuleville korvauksille suoritettava korko oli laskettava 1.8.1969 alkaen.\n      Tie- ja vesirakennushallitus haki muutosta MO:n päätökseen. Hakemuksen johdosta antoivat A ja B kumpikin selityksen sekä toimitusinsinööri ja maanmittaushallitus kumpikin lausunnon.\n    \n    \n      \n      KKO t. tutki jutun. Toimitusmiesten määrättyä Rekilän ja Tyvelän tilojen omistajille korvausta tienpitoaineesta, MO oli muiden asianosaisten kuin sanottujen tilojen omistajien valitusten käsittelyn yhteydessä jakolain 326 §:n nojalla toimittamassaan tarkastuksessa todennut toimituksen teknillisesti väärin suoritetuksi siten, että tilojen välisen rajan sijaintia koskeneesta väärinkäsityksestä johtuen tienpitäjän toimitusmiehille ilmoittamat tienpitoainemäärät olivat olleet virheellisiä. Rajan paikan määräämiseksi rajankäynnillä ja sanottujen korvausten vahvistamiseksi Rekilän ja Tyvelän tilojen osalta MO oli 27.11.1972 palauttanut asian toimitusmiehille.\n      Toimitusmiesten jatkokäsittely oli siten johtunut tienpitäjän toimituksessa tekemästä teknisestä virheestä, eikä tuohon virheeseen perustuvat seikat olleet jutussa olleet käsiteltävinä ennen MO:n jakolain 326 §:n mukaista tarkastusta. Uudessa käsittelyssä oli voitu todeta, ettei Rekilän ja Tyvelän tilojen omistajille ollut lainkaan maksettu korvausta. Näissä olosuhteissa toimitusmiesten oli tullut määrätä hiekan yksikköhinta jatkokäsittelyn päättymishetken eli 30.9.1977 vallinneen hintatason perusteella. Ottaen huomioon yleisistä teistä annetun lain 70 §:n ja sen, että korvaus oli määrätty jatkokäsittelyn päättymishetken hintatason perusteella, ei kuitenkaan ollut perustetta tuomita jatkokäsittelyssä määrätylle korvaukselle suoritettavaksi korkoa aikaisemmalta ajalta kuin jatkokäsittelyn päättymistä seuranneen kuukauden alusta eli 1.10.1977 lukien.\n      Edellä mainituilla perusteilla KKO katsoi, ettei ollut syytä muuttaa MO:n valituksenalaisen 8.2.1978 julistaman päätöksen lopputulosta muutoin kuin että Rekilän RN:o 5:15 ja Tyvelän RN:o 5:43 tilojen omistajille määrätyille hiekkakorvauksille oli suoritettava 6 prosentin korko vasta 1.10.1977 lukien.\n      \n        Ratkaisuun osallistuneet: presidentti Olsson, oikeusneuvokset Saarni-Rytkölä, Portin ja Mörä sekä ylimääräinen oikeusneuvos Surakka\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II113"
  ],
  "description": [
    "http://data.finlex.fi/voc/kko/swe/d8dab575",
    "http://data.finlex.fi/voc/kko/fin/d54737ff"
  ],
  "judgmentNumber": [
    "II113"
  ],
  "date": [
    "1982-03-16"
  ],
  "issued": [
    "1982-08-17"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}