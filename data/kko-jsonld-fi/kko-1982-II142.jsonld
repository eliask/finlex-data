{
  "@id": "sfecli:kko/1982/II142",
  "languageVersion": [
    {
      "@id": "sfecli:kko/1982/II142/fin",
      "title_fi": [
        "KKO:1982-II-142"
      ],
      "abstract_fi": [
        "\n    Riita, joka koski asianajajalle oikeuden määräämää pesänjakajana maksettavaa palkkiota, voitiin käsitellä asianajajalain mukaisessa välimiesmenettelyssä.\n    Vrt. KKO:1969-II-39\n  "
      ],
      "hasFormat": {
        "@id": "sfecli:kko/1982/II142/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Asianajaja A oli Ikaalisten KO:n määräämänä pesänjakajana 23.8.1978 toimittanut KO:n lainvoimaisella päätöksellä asumuseroon tuomittujen B:n ja C:n omaisuuden osituksen.\n      Valtioneuvoston oikeuskanslerille lähettämässään 8.6.1978 päivätyssä kirjoituksessa B oli arvostellut A:n toimia pesänjakajana ja vaatinut kurinpidollisia toimia A:ta vastaan. Oikeuskansleri oli toimittanut kirjoituksen Suomen Asianajajaliiton hallitukselle niitä toimia varten, joihin asia antoi aihetta.\n      B:n annettua liiton hallitukselle sen pyynnöstä kirjelmän, jonka hallitus oli katsonut sisältävän A:n pesänjakajan toimestaan vaatiman palkkion kohtuullistamista koskevan pyynnön, hallitus oli asettanut välimiehet ratkaisemaan asian.\n      Välimiesoikeus oli toimitettuaan suullisen käsittelyn 19.1.1979 julistamassaan välitystuomiossa vahvistanut A:n palkkioksi 11 200 markkaa ja suoranaisten kulujen korvaukseksi 2 853 markkaa 40 penniä, joista yhteensä 14 053 markasta 40 pennistä B:n osuus oli 7 026 markkaa 70 penniä. Koska B ei ollut maksanut osuuttaan A:n laskusta, välimiesoikeus oli A:n vaatimuksesta velvoittanut B:n heti kuitin saadessaan maksamaan A:lle 7 026 markkaa 70 penniä 5 prosentin korkoineen sanotusta välitystuomion julistamispäivästä lukien.\n      Hämeen lääninhallitukselle 27.3.1979 toimittamassaan hakemuksessa A oli pyytänyt, että välitystuomio ulosottolain 3 luvun 16 §:n nojalla määrättäisiin täytäntöönpantavaksi. Lääninhallituksen antamassaan vastauksessa B oli lausunut, ettei hän ollut missään vaiheessa pyytänyt Suomen Asianajajaliittoa välimiesmenettelyin selvittämään kyseistä palkkiota koskevaa kiistaa, vaan että hänen tarkoituksenaan oli ollut pyytää kurinpitotoimia A:ta vastaan. B oli oman käsityksensä mukaan jo välimiesoikeudessa esittänyt kielteisen kantansa sen toimivallasta palkkioriidassa. Välitystuomio, jota kumpikaan osapuoli ei ollut pyytänyt, oli siten B:n mielestä laiton. Tuomiosta ei myöskään käynyt ilmi, miten siihen tyytymättömän asianosaisen piti menetellä. B oli liittänyt kirjelmäänsä muun muassa jäljennökset liiton hallitukselle 11.9.1978 ja 16.10.1978 osoittamistaan kirjelmistä.\n      Suomen Asianajajaliiton hallitus oli siltä pyydetyssä lausunnossaan 27.4.1979 todennut, että B oli 11.9.1978 päivätyssä kirjeessään viitaten A:n laskuun pyytänyt, että asianajajaliiton hallitus tutkisi A:n esittämän palkkiovaatimuksen, ja pitänyt palkkiota täysin kohtuuttomana. Hallitus oli tämän johdosta siirtänyt palkkioriidan välimiesoikeuden ratkaistavaksi. Kirjeessään 16.10.1978 B oli vielä esittänyt, ettei A:lle tulisi määrätä palkkaa lainkaan. Välimiesoikeudessa B oli kehitellyt kannettaan esittämättä kuitenkaan kielteistä kantaa välimiesoikeuden toimivallasta. Liiton hallitus oli lopuksi vielä todennut, ettei hallitus liiton sääntöjen mukaan voinut tutkia palkkion kohtuullisuutta muulla tavoin kuin välimiesoikeusteitse.\n      Lääninhallitus p. 14.5.1979 oli todennut, että B oli 11.9.1978 Suomen Asianajajaliiton hallitukselle toimittamassaan kirjoituksessa katsonut A:n palkkiolaskun kohtuuttomaksi ja vaatinut sen tutkimista. Liiton hallitus oli toimittanut kirjoituksen A:lle, jolloin välimiesmenettelystä annetun lain 15 §:ssä ja Suomen Asianajajaliiton sääntöjen 35 §:n 2 momentissa tarkoitettu ilmoitus oli katsottava tehdyksi ja välimiesmenettely oli siten tullut laillisesti vireille. Mainitun lain mukaan välitystuomioon ei ollut merkittävä, miten siihen tyytymättömän tuli menetellä. Välitystuomio ei näistä syistä eikä muutenkaan ollut mitätön. Lääninhallitus oli sen vuoksi ulosottolain 3 luvun 16 §:n nojalla määrännyt ulosottomiehen panemaan kysymyksessä olevan välitystuomion täytäntöön.\n      B oli hakenut Kouvolan HO:lta muutosta lääninhallituksen päätökseen vaatien lääninhallituksen päätöksen kumoamista.\n      HO:ssa oli ollut käsillä Suomen Asianajajaliiton asiakirjavihko n:o A 11378 ja välimiesoikeuden suullisesta käsittelystä laadittu pöytäkirja.\n      HO p. 20.11.1979 oli jättänyt asian lääninhallituksen päätöksen varaan.\n      B pyysi lupaa hakea muutosta HO:n päätökseen ja lupahakemukseensa sisällytti muutoksenhakemuksen. A antoi häneltä vaaditun vastauksen\n      KKO:ssa oli käsillä sama asiakirja-aineisto kuin HO:ssa.\n    \n    \n      \n      KKO p. myönsi muutoksenhakuluvan ja tutki asian. Asianajajan toimintaan liittyi käytännössä varsin yleisesti toimiminen oikeuden määräämänä pesänjakajana. B:n ja A:n välinen riita pesänjakajalle maksettavasta palkkiosta ja kulujen korvauksesta oli näin ollen koskenut asiaa, joka asianajajista annetun lain 2 §:n 1 momentin 10 kohdan ja oikeusministeriön 24.4.1959 antamalla päätöksellä vahvistettujen Suomen Asianajajaliiton sääntöjen 34 §:n mukaan oli voitu käsitellä sanotun lain mukaisessa välimiesmenettelyssä. B ei ollut käsittelyn missään vaiheessa tehnyt väitettä välimiesoikeuden toimivallasta. Ollessaan henkilökohtaisesti läsnä välimiesoikeuden toimittamassa suullisessa käsittelyssä hän ei ollut voinut saada virheellistä käsitystä välimiesmenettelyn tarkoituksesta. Näillä ja HO:n mainitsemilla perusteilla KKO katosi, ettei ollut syytä muuttaa HO päätöksen lopputulosta. B velvoitettiin suorittamaan A:lle korvaukseksi hänellä vastauksen antamisesta KKO:ssa olleista kuluista 650 markkaa.\n      \n        Ratkaisuun osallistuneet: oikeusneuvokset Leivonen, Surakka ja Hiltunen sekä ylimääräiset oikeusneuvokset Heikkilä ja Lager\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II142"
  ],
  "description": [
    "http://data.finlex.fi/voc/kko/fin/f7242fa5"
  ],
  "judgmentNumber": [
    "II142"
  ],
  "date": [
    "1982-01-29"
  ],
  "issued": [
    "1982-09-15"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}