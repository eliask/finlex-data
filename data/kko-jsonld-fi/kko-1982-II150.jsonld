{
  "@id": "sfecli:kko/1982/II150",
  "languageVersion": [
    {
      "@id": "sfecli:kko/1982/II150/fin",
      "title_fi": [
        "KKO:1982-II-150"
      ],
      "abstract_fi": [
        "\n    A:n lähestyessä ohjaamallaan hevosajoneuvolla metsästä yleisesti liikenteeseen käytettyä tietä kohdassa, jota oli samanaikaisesti tietä pitkin lähestynyt B:n kuljettama auto, hevonen oli äkillisesti juossut tielle ja törmännyt autoon, jolloin ajoneuvot olivat vahingoittuneet. Koska A oli kaikin keinoin yrittänyt pysäyttää aikaisemmin rauhalliseksi tuntemansa mutta nyt pillastuneen hevosen pääsyn tielle, vahingon katsottiin aiheutuneen pikemmin tapaturmasta kuin tuottamuksesta ja A vapautettiin rangaistuksesta ja korvausvelvollisuudesta.\n    Ään\n  "
      ],
      "hasFormat": {
        "@id": "sfecli:kko/1982/II150/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallinen syyttäjä A:ta vastaan ajamasta syytteestä Kerimäen KO p. 15.1.1979 oli, hylättyään A:n väitteen siitä, että juttu olisi jätettävä korvausvaatimusten osalta tutkimatta, koskei ollut esitetty vakuutusyhtiön kieltäytymistodistusta, liikennevakuutuslain 1 luvun 1 §:n ja 2 luvun 4 §:n nojalla, tutkinut jutun ja lausunut selvitetyksi, että A oli 24.11.1978 Kerimäen kunnan Kattilanmäen kylässä ajaessaan C:n omistamalla hevosajoneuvolla ja tullessaan tien ulkopuolelta metsästä yleisesti liikenteeseen käytettävälle tielle laiminlyönyt väistää sanottua tietä Alakuonan suunnasta Hanhijärvelle päin ajanutta B:n ohjaamaa ja omistamaa pakettiautoa, mistä johtuen auto oli törmännyt hevoseen auton vaurioituessa ja hevosen loukkaantuessa niin pahoin, että hevonen oli jouduttu lopettamaan. B:n ohjaamassa autossa kyydissä matkustajana ollut D oli loukkaantunut yhteentörmäyksessä saaden käsiinsä ja jalkoihinsa vähäisinä vammoina pidettäviä verinaarmuja.\n      Sen vuoksi KO oli tieliikenneasetuksen 17 §:n 6 momentin ja tieliikennelain 6 §:n 1 momentin nojalla tuominnut A:n varomattomuudesta liikenteessä 5:een 10 markan päiväsakkoon eli maksamaan sakkoa 50 markkaa sekä velvoittanut hänet suorittamaan korvaukseksi B:lle auton vaurioitumisesta 22 693 markkaa ja oikeudenkäyntikuluista 250 markkaa, C:lle hevosesta 3 000 markkaa ja D:lle työansion menetyksestä 70 markkaa.\n      Itä-Suomen HO, jolta A oli hakenut muutosta KO:n päätökseen, p. 5.5.1981 oli vahingonkorvausvaatimusten tutkimatta jättämistä koskevalta osalta katsonut, ettei vakuutusyhtiön kieltäytymistodistus ollut tarpeen, koska korvauksia ei ollut vaadittu liikennevakuutuslain 12 §:n mukaisesti moottoriajoneuvon omistajalta, kuljettajalta tai matkustajalta. Jutussa HO oli katsonut selvitetyksi, että A oli kerrotussa tilaisuudessa lähestyessään reellä varustetulla C:n omistamalla hevosajoneuvolla puheena olevaa tietä B:n ajosuunnasta katsoen oikealta puolelta metsästä tarkoituksenaan ylittää tie laiminlyönyt noudattaa olosuhteiden vahingon välttämiseksi edellyttämää huolellisuutta ja varovaisuutta, minkä johdosta A ei ollut yrityksistään huolimatta ehtinyt saada B:n autoa säikähtänyttä hevosta pysähtymään, vaan se oli juossut suoraan tielle, jolloin auto, jota A oli ollut velvollinen väistämään oli törmännyt hevoseen KO:n mainitsemin seurauksin.\n      Koska A:n varomattomuudellaan aiheuttamien vahinkojen täyttä korvausvelvollisuutta, ottaen huomioon A:n syyksi luettavan tuottamuksen asteen ja hänen vähävaraisuutensa, oli pidettävä kohtuuttoman raskaana, HO oli vahingonkorvauslain 2 luvun 1 §:n 2 momentin nojalla sovitellut A:n B:lle ja C:lle maksettavaksi tuomittuja vahingonkorvauksia siten, että A velvoitettiin korvaamaan yksi kolmasosa KO:n tuomitsemista vahinkojen kokonaismääristä.\n      Näillä ja muutoin KO:n päätöksessä mainituilla perusteilla HO oli, muuttaen KO:n päätöstä, alentanut A:n maksettavaksi tuomitut vahingonkorvaukset B:n osalta 7 564 markaksi 33 penniksi ja C:n osalta 1 000 markaksi.\n      Pyytäen valituslupaa A haki muutosta HO:n päätökseen. Lupa myönnettiin ja määrättiin, ettei HO:n päätöstä ollut toistaiseksi pantava täytäntöön. Virallinen syyttäjä sekä B ja C antoivat heiltä hakemuksen johdosta pyydetyt vastaukset. D ei vastannut hakemukseen.\n    \n    \n      \n      KKO p. tutki jutun ja totesi että A oli yleisesti liikenteeseen käytetyn tien ylittämistä varten ohjannut hevosajoneuvon tienvarteen kohtaan, jota oli tiellä samanaikaisesti lähestynyt B:n kuljettama pakettiauto. Havaittuaan auton A oli käytettävissään olevin keinoin yrittänyt estää aikaisemmin rauhalliseksi tuntemansa mutta nyt pillastuneen hevosen pääsyn tielle, siinä kuitenkaan onnistumatta. Hevosen rynnätessä tielle oli aiheutunut HO:n päätöksessä mainittu törmäys seurauksineen.\n      A:n ohjaaman hevosen ryntääminen tielle oli noissa olosuhteissa tapahtunut pikemmin tapaturmasta kuin A:n tuottamuksesta. Näin ollen A:ta rikoslain 3 luvun 5 §:n 1 momentin mukaan ei ollut tuomittava teostaan rangaistukseen. Tuottamuksen puuttuessa A ei myöskään ollut velvollinen korvaamaan hevosen käyttäytymisestä aiheutuneita vahinkoja\n      Mainituilla perusteilla KKO muutti HO:n päätöstä siten, että A vapautettiin tuomitusta rangaistuksesta ja kaikesta korvausvelvollisuudesta. Vahingonkorvausvaatimuksen tutkimatta jättämistä tarkoittavan pyynnön hylkäämistä koskevilta osin HO:n päätös jäi pysyväksi.\n      \n        Oikeusneuvos Takala, joka oli eri mieltä, katsoi, ettei ollut syytä muuttaa HO:n päätöstä.\n      \n      \n        Ratkaisuun osallistuneet: oikeusneuvokset Manner, Nybergh ja Riihelä sekä ylimääräinen oikeusneuvos Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II150"
  ],
  "description": [
    "http://data.finlex.fi/voc/kko/swe/93cf37c1",
    "http://data.finlex.fi/voc/kko/fin/5b7c2f8a"
  ],
  "judgmentNumber": [
    "II150"
  ],
  "date": [
    "1982-01-21"
  ],
  "issued": [
    "1982-09-30"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}