{
  "@id": "sfecli:kko/1990/26",
  "languageVersion": [
    {
      "@id": "sfecli:kko/1990/26/fin",
      "title_fi": [
        "KKO:1990:26"
      ],
      "abstract_fi": [
        "\n    A oli tehnyt vakuutusyhtiön kanssa kauppapuutarhavakuutuksen. Puutarhassa tapahtui sittemmin vahinko, jota vakuutus ei sitä koskevien yleisten vakuutusehtojen mukaan korvannut. Korvattavuus olisi edellyttänyt erityistä ehtoa vakuutuksessa.\n    Vakuutusta tehtäessä vakuutusyhtiön asiamies B oli esittänyt A:lle yleisten vakuutusehtojen sisällöstä virheellisen tulkinnan, jonka mukaan mainittu vahinko olisi ilman erityistä ehtoa korvattu vakuutuksesta.\n    B:n katsottiin menettelyllään aiheuttaneen sen, että omaisuus jäi vakuuttamatta kyseessä olevan vahingon varalta ja että A:lle aiheutui saamatta jäänyttä vakuutuskorvausta vastaava vahinko. B ja vakuutusyhtiö hänen työnantajanaan velvoitettiin korvaamaan A:n vahinko.\n    Ään.\n  "
      ],
      "hasFormat": {
        "@id": "sfecli:kko/1990/26/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Hämeenlinnan raastuvanoikeuden päätös 23.3.1987\n        Raastuvanoikeus on A:n vakuutusyhtiötä ja Forssasta olevaa vakuutustarkastajaa B:tä vastaan ajamasta kanteesta katsonut selvitetyksi, että Oripäässä sijaitsevassa A:n omistamassa kauppapuutarhassa oli 28.4.1983 tapahtunut kasvivahinko. Kasvihuoneen automaattisesti toimivat tuuletusikkunat eivät aurinkoisena päivänä olleet auenneet, jolloin lämpötila kasvihuoneessa oli noussut niin korkeaksi, että ruusujen lehdet olivat palaneet ja kasvit olivat vahingoittuneet. Tuuletusluukkujen avautumatta jääminen oli johtunut siitä, että sähkölaitteisiin kuuluva tasasuuntaaja oli rikkoutunut ja sen seurauksena kasvihuoneen lämpötilan säätölaitteet eivät olleet toimineet.\n        Kasvihuone oli vahingon varalta vakuutettu kauppapuutarhavakuutuksella vakuutusyhtiössä. Vakuutussopimuksesta neuvoteltaessa vakuutusyhtiön palveluksessa oleva vakuutustarkastaja B oli nimenomaan ilmoittanut, että kyseinen vakuutus korvaa vahingon, joka aiheutuu siitä, että automatiikan pettämisen seurauksena lämpöjärjestelmä ei toimi ja kasvit vahingoittuvat joko liiallisen kylmyyden tai kuumuuden seurauksena. Vakuutusyhtiö oli kuitenkin kieltäytynyt korvaamasta vahinkoa ja Korkein oikeus oli tuomiollaan 20.8.1986 hylännyt A:n yhtiötä vastaan vakuutussopimuksen perusteella ajaman korvauskanteen, koska vakuutusyhtiö ei ollut vakuutussopimuksen kirjallisten ehtojen mukaan velvollinen korvaamaan kyseistä vahinkoa ja kun yhtiö ei ollut valtuuttanut B:tä vakuutussopimuksesta neuvoteltaessa poikkeamaan vakuutusehdoista eikä hänellä ollut sellaista kelpoisuutta myöskään lain tai yleisen tavan mukaan.\n        A oli tehnyt vakuutuksen B:n edellä kerrottujen vakuuttelujen perusteella, joihin A:lla oli katsottava olleen oikeus luottaa. B oli näin ollen työssään virheellään vaikuttanut siihen, että A oli tehnyt kyseisen vakuutuksen, joka ei vakuutusehtojen mukaan ollut kuitenkaan korvannut A:lle B:n vakuutteluista huolimatta automatiikan pettämisestä aiheutunutta vahinkoa. Vahingon määränä oli pidettävä 320.000 markkaa. Koska vahinkoa ei ollut korvattu vakuutuksen perusteella, oli B aiheuttanut A:lle saamatta jääneenä vakuutuskorvauksena mainitun 320.000 markan vahingon, minkä B ja vakuutusyhtiö hänen työnantajanaan olivat velvolliset yhteisvastuullisesti A:lle korvaamaan.\n        Raastuvanoikeus on sen vuoksi velvoittanut vakuutusyhtiön ja B:n yhteisvastuullisesti suorittamaan A:lle vahingonkorvauksena 320.000 markkaa 16 prosentin korkoineen 21.5.1984 lukien, mistä määrästä B vastasi vain siinä tapauksessa, ettei korvausta saatu perityksi yhtiöltä, ja oikeudenkäyntikuluina 6.000 markkaa.\n      \n      \n        Turun hovioikeuden tuomio 18.11.1988 nro 843\n        Hovioikeus, jonka tutkittavaksi Hämeen Vakuutus Keskinäinen Yhtiö oli saattanut jutun, on toimitettuaan suullisen käsittelyn ratkaisunsa perusteluina lausunut, että jutussa todistajana kuultu X, joka oli vakuutusyhtiön edustajana tehnyt tarjouksen kysymyksessä olevasta vakuutuksesta A:lle, oli kertonut, että tuohon vakuutukseen olisi ollut mahdollista saada ehto myös kuumuuden kasveille aiheuttamien vahinkojen varalta. Hovioikeus on lisäksi katsonut näytetyksi, että vahingon arvo oli ollut 320.000 markkaa ja että sovittu vakuutusmäärä 330.000 markkaa oli ollut 106.840 markkaa vakuutetun etuuden arvoa alempi. Selvityksen puuttuessa A:n omavastuuosuudeksi vahingosta on katsottu 3.000 markkaa. Näillä ja raastuvanoikeuden muutoin mainitsemilla perusteilla hovioikeus on katsonut yhtiön A:lle B:n menettelyllään aiheuttamasta vahingosta korvattavaksi määräksi 238.736 markkaa. Kun yhtiön maksettavaksi tuomittua vahingonkorvausta alennettiin, voitiin myös B:n vahingonkorvausvelvollisuutta yhtiön valituksen johdosta vastaavasti alentaa.\n        Hovioikeus on muuttanut raastuvanoikeuden päätöstä siten, että vakuutusyhtiön ja B:n yhteisvastuullisesti A:lle maksettavaksi tuomittu vahingonkorvaus on alennettu 238.736 markkaan 16 prosentin korkoineen 21.5.1984 lukien, mistä määrästä B:n oli vastattava vain siltä osin, kuin korvausta ei saatu perityksi vakuutusyhtiöltä.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 20.2.1989. Hämeen Vakuutus Keskinäinen yhtiö on vaatinut, että kanne hylätään, koska B:n toiminnalta puuttuu syy-yhteys aiheutuneeseen vahinkoon. Lisäksi yhtiö on vaatinut korvausta oikeudenkäyntikuluistaan. A on vastannut vakuutusyhtiön muutoksenhakemukseen ja vaatinut vastauskulujensa korvaamista.\n      Vakuutusyhtiö on säädetyn määräajan jälkeen toimittanut Korkeimpaan oikeuteen lisäkirjoituksen.\n    \n    \n      KORKEIMMAN OIKEUDEN RATKAISU 20.2.1990\n      \n        Käsittelyratkaisu\n        Määräajan jälkeen tänne toimitettu lisäkirjoitus jätetään huomiotta, koska sen huomioon ottamiseen ei ole erityistä syytä.\n      \n      \n        Pääasiaratkaisu\n        Perustelu\n        B:n A:lle esittämä yleisten vakuutusehtojen virheellinen tulkinta on aiheuttanut sen, että vakuutukseen on jäänyt ottamatta sellainen erityinen ehto, jonka mukaan sittemmin sattuneesta vahinkotapahtumasta olisi suoritettu vakuutuskorvaus. B:n menettely on siten aiheuttanut A:lle kauppapuutarhassa aiheutuneesta vahinkotapahtumasta saamatta jäänyttä vakuutuskorvausta vastaavan vahingon. Vahingon laatuun nähden sen korvaamiseen on vahingonkorvauslain 5 luvun 1 §:n tarkoittamat erittäin painavat syyt.\n        Tuomiolauselma\n        Hovioikeuden tuomion lopputulosta ei muuteta. Hämeen Vakuutus Keskinäinen Yhtiö velvoitetaan suorittamaan A:lle korvaukseksi oikeudenkäyntikuluista Korkeimmassa oikeudessa 1.000 markkaa.\n        \n          Ratkaisuun osallistuneet: oikeusneuvokset Takala, Nikkarinen, Nybergh (eri mieltä), Ketola (eri mieltä) ja Paasikoski\n        \n      \n      \n        Esittelijän mietintö ja eri mieltä olevien jäsenten lausunnot\n        Vanhempi oikeussihteeri Wiklund: Korkein oikeus katsonee, että B tosin on antanut vakuutussopimuksesta neuvoteltaessa vakuutusehdoista virheellisiä tietoja raastuvanoikeuden päätöksestä ilmenevällä tavalla mutta koska A:n olisi pitänyt kirjallisista ehdoista havaita tämä, B ei ole virheellään aiheuttanut kanteessa tarkoitettua vahinkoa. Korkein oikeus harkinnee sen vuoksi oikeaksi kumoten raastuvanoikeuden päätöksen ja hovioikeuden tuomion hylätä kanteen sekä vapauttaa Hämeen Vakuutus Keskinäisen Yhtiön ja B:n korvausvelvollisuudesta. Asian laadun vuoksi määrättäneen, että vakuutusyhtiö saa pitää täällä olleet kulunsa vahinkonaan.\n        Oikeusneuvos Ketola: Hovioikeuden mainitsemilla perusteilla ja kun siitä, että A ei ole saanut vakuutuksestaan korvausta, aiheutunut taloudellinen vahinko on toteutunut sillä, että A:n kasvit ovat vahingoittuneet, joten sanottujen taloudellisen vahingon ja esinevahingon välillä vallitsee vahingonkorvauslain 5 luvun 1 §:ssä tarkoitettu yhteys, katson, ettei ole syytä muuttaa hovioikeuden tuomion lopputulosta.\n        Käsittelyratkaisun ja oikeudenkäyntikulukorvauksen osalta olen samaa mieltä kuin enemmistö.\n        Oikeusneuvos Nybergh: Olen samaa mieltä kuin oikeusneuvos Ketola.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1990-02-20"
  ],
  "judgmentNumber": [
    "26"
  ],
  "date": [
    "1989-05-23"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1990:26"
  ],
  "year": [
    "1990"
  ],
  "description": [
    "http://data.finlex.fi/voc/kko/swe/4c5aef38",
    "http://data.finlex.fi/voc/kko/fin/4675c736"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}