{
  "@id": "sfecli:kko/1984/II227",
  "languageVersion": [
    {
      "@id": "sfecli:kko/1984/II227/fin",
      "title_fi": [
        "KKO:1984-II-227"
      ],
      "abstract_fi": [
        "\n    A oli toimittanut B:lle tuotteita myyntitiliin ehdoin, että tuotteet olivat A:n omaisuutta kunnes A oli saanut niistä täyden maksun ja että tuotteiden ostajien suoritukset ohjattiin B:n nimissä avatulle postisiirtotilille, jolla olleet varat A tiliä avattaessa ilmoitetun ehdon mukaan omisti. Kun A oli B:n konkurssissa varauksetta valvonut B:lle toimittamiensa maksamatta olevien tuotteiden hinnan tilisaamisena ja saatava oli konkurssituomiossa vahvistettu maksettavaksi, A oli menettänyt oikeuden saada KS 55 §:n 2 mom:n nojalla päältä päin konkurssipesästä tuotteiden ostajilta konkurssin alkamisen jälkeen kertyneet maksut.\n  "
      ],
      "hasFormat": {
        "@id": "sfecli:kko/1984/II227/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        A Oy:n kanne Helsingin RO:ssa\n        Yhtiö oli kertonut, että se oli 28.8.1979 tehnyt B:n kanssa myyntisopimuksen, jonka mukaan yhtiö toimitti B:lle myytäväksi tuotteita myyntitiliin tai käteisellä. Sopimuksen mukaan B ohjasi kaikki myyntitulot yhtiön toimittamista tuotteista postisiirtotilille, joka avattiin B:n nimiin siten, että vain yhtiöllä olisi oikeus käyttää tilillä olevia varoja, muuttaa tilin ehtoja tai lopettaa tili. Tilillä olevat varat olivat yhtiön omaisuutta. Myös B:lle toimitetut tuotteet olivat yhtiön omaisuutta, kunnes yhtiö oli saanut niistä täyden maksun.\n        Sopimuksen mukaisesti yhtiö ja B olivat 29.8.1979 tehneet postipankille tilinavausilmoituksen, jossa tilinomistajaksi oli merkitty B ja tilin käyttäjiksi neljä yhtiön hallituksen jäsentä, sekä ilmoittaneet tilin käytöstä sovitun siten, että vain yhtiöllä oli oikeus käyttää tilillä olevia varoja, muuttaa tilin ehtoja tai lopettaa tili ja että tilillä olevat varat olivat yhtiön omaisuutta. Postipankin tuli toimittaa tilin tositteet yhtiölle. Postipankki oli 3.9.1979 avannut tilin B:n nimellä muun muassa ehdoin, että B ei saanut käyttää tiliä.\n        B oli 16.6.1980 jättänyt oikeuteen konkurssihakemuksen. Edellä mainitulla tilillä oli tuolloin ollut varoja 8.431 markkaa 9 penniä ja 7.7.1980 14.219 markkaa 9 penniä.\n        Koska postipankki oli tilittänyt B:n konkurssipesälle puheena olevalle tilille konkurssin alkamispäivän 16.6.1980 jälkeen kertyneet varat, yhtiö oli jutussa nyt kysymyksessä olevalta osalta vaatinut konkurssipesän velvoittamista suorittamaan yhtiölle sanotut varat 5.788 markkaa 5 prosentin korkoineen haasteen tiedoksiantopäivästä 12.6.1981 lukien. Yhtiö, joka oli B:n konkurssissa 14.10.1980 valvonut tilisaataviaan 28.257 markkaa 35 penniä korkoineen, oli selittänyt valvomansa saatavan syntyneen siten, että palautetut, B:n omaan lukuunsa vastoin myyntisopimusta uudelleen myymät tuotteet sekä osamaksukaupasta syntyneet luottotappiot olivat jääneet rasittamaan myyntitiliä.\n      \n      \n        Konkurssipesän vastaus\n        Konkurssipesä oli kiistänyt kanteen perusteeltaan. Yhtiö oli valvomalla saatavansa varauksetta tavallisena tilisaatavana menettänyt oikeutensa postisiirtotilille kertyneiden varojen suhteen vedota myyntisopimuksen omistuksenpidätysehtoon.\n      \n      \n        RO:n päätös 18.3.1982\n        RO, joka oli katsonut postipankin olleen tietoinen siitä, että puheena olevalle tilille kertyvät varat omisti yhtiö, oli lausunut toimitetuista tavaroista B:n tilille konkurssin alkamisen jälkeen suoritettujen maksujen tulleen muodollisesti B:n konkurssipesään, vaikka yhtiö omistikin tilillä olevat varat. Yhtiön ja B:n välisen myyntisopimuksen ehdot sitoivat myös B:n konkurssipesää. Yhtiö oli pidättänyt B:n myytäviksi antamiinsa tavaroihin omistusoikeuden siihen saakka, kunnes se oli saanut niistä täyden maksun. Yhtiöllä oli siten konkurssisäännön 55 §:n 2 momentin nojalla ollut oikeus saada konkurssipesästä päältä päin sanotulle B:n nimissä olevalle postisiirtotilille myydyistä tavaroista kertyneet maksut.\n        Kun yhtiö oli valvonut B:n konkurssissa koko saatavansa B:ltä ilmoittamatta samalla, että valvonta sanotulle tilille kertyneiden varojen osalta olisi ehdollinen ja suoritettaisiin vain sen varalta, että näitä varoja ei maksettaisi päältä päin suoraan konkurssipesästä, yhtiön oli katsottava kerrotulla saatavan valvomiselle luopuneen erikoisasemastaan tilille kertyneiden varojen suhteen. Yhtiön valvoma saatava oli konkurssituomiossa vahvistettu maksettavaksi.\n        Tämän vuoksi RO oli nyt kysymyksessä olevalta osalta hylännyt kanteen.\n      \n      \n        Helsingin HO:n tuomio 22.9.1982\n        HO, jonka tutkittavaksi yhtiö sekä RO:ssa vaatimiensa oikeudenkäyntikulujen osalta konkurssipesä olivat saattaneet jutun, oli katsonut, että yhtiöllä oli konkurssisäännön 55 §:n 2 momentin säännöksen perusteella oikeus saada konkurssipesän varoista päältäpäin maksu yhtiön B:lle myyntitiliin myytäväksi uskomistaan tavaroista. Kysymyksessä olevaa yhtiön saatavaa konkurssimassan velkana ei ollut ollut tarpeen valvoa konkurssisaamisena, eikä yhtiö niin ollen valvomalla saatavaansa B:n konkurssissa ollut menettänyt oikeuttaan saada konkurssipesältä maksu kanteessa mainitulle postisiirtotilille kertyneistä rahoista. Sen vuoksi HO oli hyväksynyt yhtiön kanteen nyt kysymyksessä olevalta osalta ja velvoittanut konkurssipesän suorittamaan yhtiölle kanteessa vaaditut 5.788 markkaa 5 prosentin korkoineen 12.6.1981 lukien ja korvaamaan yhtiöllä RO:ssa olleet oikeudenkäyntikulut 2.000 markalla.\n      \n    \n    \n      KORKEIN OIKEUS\n      Konkurssipesä pyysi valituslupaa. Muutoksenhakemuksessaan konkurssipesä vaati HO:n tuomion kumoamista, yhtiön kanteen hylkäämistä ja korvausta oikeudenkäyntikuluistaan. Valituslupa myönnettiin ja yhtiö antoi siltä pyydetyn vastauksen.\n      KKO t. lausui perusteluinaan:\n      A Oy on B:n konkurssissa valvonut tilisaamisensa B:lle myytäväksi toimittamiensa, maksamatta olevien tuotteiden hinnan. Valvonta on siten, kuten alemmat oikeudet ovat katsoneetkin, käsittänyt myös ne tuotteiden ostajilta tulleet suoritukset, joita yhtiö ei ole sen ja B:n välisen myyntisopimuksen mukaisesti saanut ja joita yhtiö nyt kysymyksessä olevalla kanteella vaatii konkurssipesästä. Yhtiöllä on ollut konkurssisäännön 55 §:n 2 momentin säännöksen perusteella oikeus saada konkurssipesän varoista yhtiön B:lle myytäväksi uskomista tavaroista konkurssipesään konkurssin alkamisen jälkeen kertyneet maksut. Yhtiö olisi suorittaessaan valvonnan voinut tehdä sen ehdollisesti sen varalta, ettei se saa toimittamistaan tuotteista suoritusta asiakkailta tulevista maksuista. Valvoessaan saamisensa yhtiö ei kuitenkaan ole tehnyt sanotunlaista varausta eikä myöskään ennen konkurssituomion antamista oikaissut valvontaansa ehdolliseksi. Yhtiö ei ole kiistänyt konkurssipesän ilmoitusta, että valvottu saatava on konkurssituomiossa vahvistettu maksettavaksi. Tämän johdosta yhtiö on menettänyt oikeuden saada edellä mainitun lainkohdan nojalla konkurssipesästä päältä päin kanteessa tarkoitetut tuotteista kertyneet maksut.\n      Edellä lausumillaan perusteilla KKO kumosi HO:n tuomion ja jätti asian RO:n päätöksen lopputuloksen varaan. Asian laadun vuoksi konkurssipesän oli pidettävä vahinkonaan sillä jutussa olleet kulut.\n      \n        Ratkaisuun osallistuneet: oikeusneuvokset Salervo, Ådahl, Nikkarinen, Lehtonen ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-12-31"
  ],
  "judgmentNumber": [
    "II227"
  ],
  "date": [
    "1984-01-09"
  ],
  "subject": [
    "http://data.finlex.fi/common/Rikosasia"
  ],
  "referenceToLegislation": [
    "http://data.finlex.fi/eli/sd/1868/31/luku/5/pykala/55"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II227"
  ],
  "year": [
    "1984"
  ],
  "description": [
    "http://data.finlex.fi/voc/kko/fin/65a66102"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}