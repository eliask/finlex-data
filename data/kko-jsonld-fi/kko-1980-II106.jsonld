{
  "@id": "sfecli:kko/1980/II106",
  "languageVersion": [
    {
      "@id": "sfecli:kko/1980/II106/fin",
      "title_fi": [
        "KKO:1980-II-106"
      ],
      "abstract_fi": [
        "\n    Kihlakunnanoikeuden puheenjohtajan katsottiin syyllistyneen virkavirheeseen, kun hän oli laiminlyönyt määrätä, oliko syytetty, joka jo oli käytösrikkomuksen vuoksi menettänyt ehdonalaisen vapautensa, menettänyt sen koeaikana tekemänsä rikoksen johdosta.\n  "
      ],
      "hasFormat": {
        "@id": "sfecli:kko/1980/II106/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virkaa toimittava kanneviskaali oli Itä-Suomen HO:een 20/2 1979 antamassaan virkasyytekirjelmässä lausunut siihen liitetyistä asiakirjoista havaittavan, että Viitasaaren KO oli 18/11 1976 julistamassaan päätöksessä lausunut muun ohessa selvitetyksi, että S oli 14/9 1976 vastaisena yönä Viitasaarella yksissä tuumin erään toisen henkilön kanssa osakeyhtiö X:n omistaman ja Oy Alko Ab:n vuokraaman liikekiinteistön ikkunan särkemällä tunkeutunut sanottuun kiinteistöön ja anastanut sieltä Oy Alko Ab:n omistamia alkoholijuomia yhteensä 1 280 markan arvosta ja että S oli 14/9 1976 Viitasaarella vaihtanut anastamillaan 20 vodkaviinapullolla itselleen eräältä kolmannelta henkilöltä henkilöauton. Edellä mainittujen ja muutoin KO:n päätöksessä lausuttujen seikkojen nojalla KO oli tuominnut S:n 14/9 1976 vastaisena yönä tehdystä moottoriajoneuvon luvattomasta käyttöönottamisesta, edellä kerrotusta törkeäksi varkaudeksi katsotusta teosta, 14/9 1976 yksin teoin tehdyistä moottoriajoneuvon luovuttamisesta ilman asianmukaista ajolupaa ja tietensä alkoholin vaikutuksen alaisena olevan henkilön kuljetettavaksi, 18/9 1976 tehdystä varkaudesta, 24/9 1976 yksin teoin tehdyistä moottoriajoneuvon kuljettamisesta alkoholin vaikutuksen alaisena ja ilman asianmukaista ajolupaa sekä 1/10 1976 tehdystä törkeästä pahoinpitelystä yhdistettyyn vankeusrangaistukseen. Lisäksi KO oli rikoslain 2 luvun 16 §:n 1 momentin nojalla, kun S oli edellä kerrotuilla anastamillaan alkoholijuomilla vaihtanut itselleen mainitun auton, julistanut tuon auton rikoksen kautta saatuna valtiolle menetetyksi.\n      Koska KO:n päätös, joka S:n osalta oli saanut lainvoiman, oli sikäli virheellinen, että KO oli laiminlyönyt rangaistusten täytäntöönpanosta annetun asetuksen 2 luvun 15 §:n 2 momentin mukaisesti määrätä, oliko S rikostensa johdosta menettävä sen ehdonalaisen vapauden, johon hänet oli 31/8 1976 päästetty 23/2 1977 päättymään määrätyksi koeajaksi suorittamasta hänelle aikaisemmin tuomittuja vankeusrangaistuksia, vai eikö, ja että S:n auto oli julistettu valtiolle menetetyksi, vaikka hänen ei voitu katsoa saaneen rikoslain 2 luvun 16 §:n 1 momentissa tarkoitettua hyötyä rikoksestaan, virkaa toimittava kanneviskaali oli vaatinut, että varatuomari A, joka juttua KO:ssa ratkaistaessa oli toiminut KO:n määrättynä puheenjohtajana ja jonka viaksi kerrotut virheellisyydet siis jäivät, tuomittaisiin rikoslain 40 luvun 21 §:n nojalla rangaistukseen varomattomuudesta tuomarinviran toimittamisessa tehdystä virkavirheestä.\n      HO oli varannut S:lle tilaisuuden esittää tämän virkasyytteen yhteydessä siitä ehkä aiheutuvat vaatimukset ja A oli HO:lle toimittanut häneltä syytteen ja korvausvaatimuksen johdosta vaaditun vastauksen. Keski-Suomen lääninkonttori oli antanut siltä vaaditun vastauksen.\n      HO p. 14/3 1980 oli tutkinut jutun ja havainnut, että KO oli menetellyt syytteessä kerrotuin tavoin ja että KO oli velvoittanut S:n korvaamaan Oy Alko Ab:lle anastamiensa alkoholijuomien arvon 1 280 markkaa. KO, julistamalla S:n mainitun auton, jota hänen ei ko. jutussa ollut edes väitetty saaneen alkoholilaissa tarkoitetulla rikoksella, rikoksen tuottamana taloudellisena hyötynä valtiolle menetetyksi, vaikkei S ollut saanut rikoksestaan taloudellista hyötyä, oli menetellyt syytteessä selostetuin tavoin virheellisesti ja A KO:n määrättynä puheenjohtajana oli tältä osin varomattomuudesta tehnyt virkavirheen. KO oli myös laiminlyödessään lausua, oliko S, joka KO:lle jätetyn nimilehdenjäljennöksen mukaan oli oikeusministeriön vankeinhoito-osaston 15/10 1976 antamalla päätöksellä määrätty menettämään po. 31/8 1976 alkanut ehdonalainen vapautensa ja joka oli 4/10 1976 alkanut suorittaa jäännösrangaistustaan, kerrottujen rikostensa johdosta menettävä sanotun ehdonalaisen vapautensa, vai eikö, tosin menetellyt toisin kuin rangaistusten täytäntöönpanosta annetun asetuksen 2 luvun 15 §:n 2 momentin säännöksessä oli tarkoitettu. Koska laki mainitulta kohdalta kuitenkin oli tulkinnanvarainen, toiseen laintulkintaan perustuvaa KO:n menettelyä ei voitu pitää virkavirheenä.\n      Edellä mainituilla perusteilla HO oli, hyläten syytteen enemmälti, rikoslain 40 luvun 21 §:n 1 momentin nojalla tuominnut A:n varomattomuudesta tuomarinviran toimittamisessa tehdystä virkavirheestä saamaan varoituksen.\n      Virkaa toimittava kanneviskaali haki muutosta HO:n päätökseen. Hakemukseen ei vastattu.\n    \n    \n      KORKEIN OIKEUS\n      KKO p. tutki valituksen ja havaitsi, että KO A:n toimiessa sen määrättynä puheenjohtajana oli HO:n päätöksessä mainituin tavoin jättänyt lausumatta, oliko S, jonka oikeusministeriön vankeinhoito-osasto jo oli määrännyt menettämään po. ehdonalaisen vapautensa ja joka oli alkanut suorittaa jäännösrangaistustaan, menettänyt sanotun ehdonalaisen vapautensa koeaikana tehtyjen rikostensa johdosta. Rangaistusten täytäntöönpanosta annetun asetuksen 2 luvun 15 §:n 2 momentin mukaan KO:n olisi kuitenkin riippumatta siitä, oliko S:n ehdonalainen vapaus edellä selostetuin tavoin sanotun asetuksen 2 luvun 14 a §:n 2 momentin ja 15 §:n 1 momentin nojalla käytösrikkomuksen johdosta julistettu menetetyksi, pitänyt määrätä, aiheuttivatko S:n uudet rikokset hänen ehdonalaisen vapautensa menettämisen. A:n mainittu lainminlyönti oli luettava hänen syykseen varomattomuudesta tuomarinviran toimittamisessa tehtynä virkavirheenä. Kun tämä virkavirhe kuitenkin sisältyi HO:n A:n syyksi muulta osin lukemaan varomattomuudesta tuomarinviran toimittamisessa tehtyyn virkavirheeseen ja HO:n tuomitsemaa rangaistusta oli myös nyt tapahtunut syyksi lukeminen huomioon ottaen pidettävä riittävänä, KKO katsoi, ettei ollut syytä muuttaa HO:n päätöksen lopputulosta.\n      \n        Ratkaisuun osallistuneet: presidentti Olsson, oikeusneuvokset Hämäläinen, Riihelä ja Hiltunen sekä ylimääräinen oikeusneuvos Winqvist\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1980-10-22"
  ],
  "judgmentNumber": [
    "II106"
  ],
  "date": [
    "1980-07-30"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1980:II106"
  ],
  "year": [
    "1980"
  ],
  "description": [
    "http://data.finlex.fi/voc/kko/fin/54ee0496",
    "http://data.finlex.fi/voc/kko/fin/9c5ce2ea",
    "http://data.finlex.fi/voc/kko/swe/0d7edaaa"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}