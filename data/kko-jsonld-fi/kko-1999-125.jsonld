{
  "@id": "sfecli:kko/1999/125",
  "languageVersion": [
    {
      "@id": "sfecli:kko/1999/125/fin",
      "title_fi": [
        "KKO:1999:125"
      ],
      "abstract_fi": [
        "\n    Yhdyskuntapalveluun määrätty ei ollut sairauden johdosta kyennyt aloittamaan yli kaksi vuotta aikaisemmin määrätyn yhdyskuntapalvelun suorittamista. Täytäntöönpanoaikaa pidennettiin, kun asiassa esitetyn uuden lääkärintodistuksen mukaan sairaus ei enää estänyt yhdyskuntapalvelun suorittamista.\n  "
      ],
      "hasFormat": {
        "@id": "sfecli:kko/1999/125/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Vantaan käräjäoikeuden tuomio 17.12.1998\n        Helsingin käräjäoikeus oli 2.1.1997 tuominnut A:n 4 kuukauden vankeusrangaistukseen, josta rikoslain 3 luvun 11 §:n nojalla oli vähennetty 30 päivää. Tämän sijasta A:lle oli määrätty yhdyskuntapalvelua 90 tuntia. Kriminaalihuoltoyhdistys oli 11.9.1998 yhdyskuntapalvelunrangaistuksen täytäntöönpanoajalle asetetun enimmäisajan umpeuduttua ilmoittanut syyttäjälle, että A:n yhdyskuntapalvelurangaistusta ei ollut voitu aloittaa A:n sairauden takia.\n        Syyttäjä vaati yhdyskuntapalvelurangaistuksen muuttamista ehdottomaksi vankeudeksi. A vastusti vaatimusta ilmoittaen olevansa sairaslomalla elokuun 1999 loppuun saakka.\n        Käräjäoikeus totesi, että A:n senhetkisestä soveltumisesta yhdyskuntapalveluun ei ollut esitetty selvitystä eikä takeita ollut siitä, että A 31.8.1999 jälkeen olisi siten tervehtynyt, että yhdyskuntapalvelun suorittaminen olisi mahdollista. Yhdyskuntapalvelurangaistuksen täytäntöönpanoa oli pidennetty jo 18 kuukautta. Käräjäoikeus katsoi, ettei täytäntöönpanon pidentäminen näissä olosuhteissa vastannut yhdyskuntapalvelusta annetun lain tarkoitusta.\n        Käräjäoikeus muunsi A:n yhdyskuntapalvelurangaistuksen, jota ei ollut voitu panna täytäntöön laissa säädetyn vuoden kuluessa siitä, kun tuomio oli tullut täytäntöönpanokelpoiseksi, 4 kuukaudeksi vankeutta.\n        \n          Asian on ratkaissut notaari Minna Varis.\n        \n      \n      \n        Helsingin hovioikeuden tuomio 6.5.1999\n        A valitti hovioikeuteen ja vaati yhdyskuntapalvelun täytäntöönpanoajan jatkamista vuoden 1999 loppuun asti.\n        Hovioikeus totesi, että yhdyskuntapalvelu tulee suorittaa yhden vuoden kuluessa tuomion lainvoimaiseksi tulosta, ellei Kriminaalihuoltoyhdistys tai tuomioistuin pidennä suoritusaikaa. Yhdyskuntapalvelun suorittaminen on estynyt A:n sairauden vuoksi. A:n sairaus on kestänyt pitkään, eikä ole syytä olettaa, että A kykenisi suorittamaan rangaistuksen yhdyskuntapalveluna elokuun 1999 lopussa päättyväksi ilmoitetun sairasloman jälkeenkään. Sen vuoksi hovioikeus käräjäoikeuden tuomiota oikaisten muunsi suorittamatta olevat 90 tuntia yhdyskuntapalvelua 3 kuukaudeksi vankeutta.\n        \n          Asian ovat ratkaisseet hovioikeuden jäsenet Lötjönen, Harsia ja Salonen. Esittelijä Timo Uotila.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      A:lle myönnettiin valituslupa 14.7.1999. Valituksessaan A vaati, että hovioikeuden tuomiota muutetaan ja yhdyskuntapalvelun täytäntöönpanoaikaa jatketaan siten, että hän voi suorittaa rangaistuksen yhdyskuntapalveluna.\n      Virallinen syyttäjä on antanut häneltä pyydetyn vastauksen ja vaatinut valituksen hylkäämistä.\n    \n    \n      KORKEIMMAN OIKEUDEN RATKAISU 14.12.1999\n      \n        Perustelut\n        A on Helsingin käräjäoikeuden lainvoiman saaneella tuomiolla 2.1.1997 tuomittu 4 kuukaudeksi vankeuteen, minkä sijasta, rikoslain 3 luvun 11 §:n vapaudenmenetysaika huomioon ottaen, on tuomittu yhdyskuntapalvelua 90 tuntia. Käräjäoikeudelle esitetyn selvityksen mukaan A on siitä lähtien ollut yhtäjaksoisesti sairaana hänen sairaslomansa jatkuessa elokuun 1999 loppuun.\n        A:n Korkeimpaan oikeuteen toimittamasta 20.5.1999 annetusta lääkärinlausunnosta selviää muun ohessa, että A on sairastanut vakavaa sairautta. Lausunnon mukaan A on kuitenkin kuntoutunut hyvin eikä hänen terveydentilansa enää estänyt yhdyskuntapalvelun suorittamista.\n        Yhdyskuntapalvelusta annetun lain 5 §:n 1 momentin mukaan yhdyskuntapalvelun täytäntöönpano on aloitettava viipymättä, ja palvelu on suoritettava loppuun vuoden kuluessa siitä, kun tuomio on tullut täytäntöönpanokelpoiseksi. Lain 9 §:n 2 momentin mukaan tuomioistuin voi kuitenkin pidentää palvelun täytäntöönpanoaikaa. Yhdyskuntapalvelusta annetusta laista tai sen esitöistä ei ilmene, kuinka paljon tuomioistuin voi pidentää palvelun täytäntöönpanoaikaa, joten sen voidaan katsoa olevan oikeuden harkinnassa. Lain 5 §:n 3 momentin mukaan yhdyskuntapalvelu kuitenkin raukeaa samoin kuin sitä vastaava vankeusrangaistus rikoslain 8 luvun mukaan.\n        Yhdyskuntapalvelun kokeilemisesta annetun lain säätämiseen johtaneessa hallituksen esityksessä (HE 62/1990 vp. s. 19) on nyt voimassa olevan lain 9 §:n 2 momenttia kysymyksessä olevilta kohdin asiallisesti vastaavan säännösehdotuksen osalta todettu muun ohessa, että jos palvelun suorittaminen ei muusta kuin tuomitun omasta syystä olisi mahdollista 5 §:n 1 momentin mukaisen enimmäisajan kuluessa, tuomioistuimen olisi pääsääntöisesti pidennettävä yhdyskuntapalvelun täytäntöönpanoaikaa. Kun A ei ole sairautensa vuoksi voinut aloittaa yhdyskuntapalvelun suorittamista, täytäntöönpanon viivästyminen ei ole johtunut hänen syystään.\n        Edellä lausutuilla perusteilla Korkein oikeus katsoo, että on perusteltua pidentää A:n yhdyskuntapalvelun täytäntöönpanoaikaa.\n      \n      \n        Tuomiolauselma\n        Hovioikeuden määräys Helsingin käräjäoikeuden A:lle 2.1.1997 tuomitseman 4 kuukauden vankeusrangaistuksen sijasta määrätyn 90 tunnin yhdyskuntapalvelun muuntamisesta vankeudeksi kumotaan. Sanotun yhdyskuntapalvelurangaistuksen täytäntöönpanoaikaa jatketaan 31.5.2000 saakka.\n      \n      \n        Asian ovat ratkaisseet oikeusneuvokset Tulenheimo-Takki, Suhonen, Raulos, Tulokas ja Palaja. Esittelijä Elisa Mäntysaari.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1999:125"
  ],
  "judgmentNumber": [
    "125"
  ],
  "date": [
    "1999-10-19"
  ],
  "issued": [
    "1999-12-14"
  ],
  "creator": [
    "http://data.finlex.fi/common/KKO"
  ],
  "year": [
    "1999"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}