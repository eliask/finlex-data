{
  "@id": "sfecli:kko/1990/106",
  "languageVersion": [
    {
      "@id": "sfecli:kko/1990/106/fin",
      "title_fi": [
        "KKO:1990:106"
      ],
      "abstract_fi": [
        "\n    Sopimuksessa, jolla A oli myöntänyt B:lle oikeuden myydä valokuvien ja filmien kehityspalveluja määrättyä pikakehitysjärjestelmää hyväksi käyttäen, oli ehto, jonka mukaan sopimuksesta johtuvat riitaisuudet ratkaistiin välimiesmenettelyssä. Sen jälkeen B osti A:lta tarvitsemansa kehityslaitteiston osamaksusopimuksella, jonka mukaan siitä johtuvat riitaisuudet voitiin käsitellä Helsingin raastuvanoikeudessa ja välipuheet, joita ei ollut otettu sopimukseen, olivat mitättömiä. B vaati raastuvanoikeudessa nostamassaan kanteessa osamaksusopimukseen perustuvan kaupan julistamista mitättömäksi.\n    Sopimusten katsottiin olevan toisiinsa verrattuina itsenäisiä. A ei ollut näyttänyt, että osamaksusopimuksen ehdosta poiketen olisi sovittu välityslausekkeen koskevan myös osamaksusopimuksesta johtuvia riitaisuuksia. Kanne ei myöskään välittömästi perustunut välityslausekkeen sisältävän sopimuksen ehtojen rikkomiseen. Raastuvanoikeus oli näin ollen toimivaltainen käsittelemään kanteen.\n  "
      ],
      "hasFormat": {
        "@id": "sfecli:kko/1990/106/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Helsingin raastuvanoikeudessa\n        B on Big-Foto Oy:lle 26.1.1989 tiedoksi toimitetun haasteen nojalla lausunut, että hän oli 15.10.1987 tehdyllä osamaksusopimuksella ostanut yhtiöltä Kis Photo Magnum Speed -merkkisen valokuvien kehityslaitteiston 258.000 markan hinnasta. Yhtiö oli siirtänyt osamaksusopimukseen perustuvat oikeutensa eräälle rahoitusyhtiölle, joka puolestaan oli siirtänyt sopimuksen takaisin yhtiölle. Yhtiö oli saanut B:n tekemään sopimuksen esittämällä katteettomia myyntivoittolaskelmia ja vakuuttamalla laitteiston olevan hyväkuntoisen ja toimivan. Yhtiö oli kaupan yhteydessä luvannut erillisen sopimuksen mukaisesti asianmukaisen koulutuksen sekä laitteiston huollon ja materiaalin. B:n toiminta oli tuottanut koko ajan tappiota eikä laitteisto ollut kunnoltaan ja laadultaan vastannut lainkaan sitä, mitä B oli saattanut odottaa yhtiön ilmoittamien tietojen perusteella. Myöskään laitteiston arvo ei ollut vastannut ilmoitettua. Kaupan yhteydessä erillisellä sopimuksella vahvistetut lupaukset eivät olleet pitäneet paikkaansa. Yhtiön oli täytynyt olla tietoinen myyntivoittolaskelmiensa erheellisyydestä, kaupan kohteen todellisesta kunnosta, toimivuudesta ja arvosta sekä muistakin kaupan yhteydessä lupaamistaan harhaanjohtavista tiedoista. Osamaksukauppa oli sen vuoksi tehty sellaisissa olosuhteissa, että yhtiön oli kunnianvastaista ja arvotonta vedota siihen.\n        Tämän vuoksi B on vaatinut, että kauppa julistetaan mitättömäksi ja että yhtiö velvoitetaan suorittamaan hänelle takaisin maksettu käsirahaosuus 38.700 markkaa, maksetut viisi osamaksuerää yhteensä 25.754 markkaa sekä korvaukseksi korko- ja vuokrakuluista 2.000 markkaa, kaikki määrät 16 prosentin korkoineen 15.10.1987 lukien. Vielä B on vaatinut oikeudenkäyntikulujensa korvaamista 16 prosentin korkoineen raastuvanoikeuden päätöspäivästä lukien.\n      \n      \n        Oikeudenkäyntiväite\n        Yhtiö on pääasiaan vastaamatta lausunut, että se ja B olivat 14.10.1987 tehneet niin sanotun dealersopimuksen, jonka 12. kohdassa oli määrätty, että sopimuksesta johtuvat riitaisuudet ratkaistiin välimiesmenettelyssä. B:n kanne koski dealersopimuksen perusteella myytyä valokuvien kehityslaitteistoa ja valokuvien kehityslaitteeseen asennettavaa analysaattoria. Koska kanteen kohteena oleva riita siten oli ratkaistava mainitun pääsopimuksena pidettävän sopimuksen mukaisesti välimiesmenettelyssä eikä raastuvanoikeudessa, yhtiö on vaatinut, että kanne jätetään tutkimatta.\n      \n      \n        Raastuvanoikeuden päätös 14.2.1989\n        Raastuvanoikeus on lausunut, että B ja yhtiö olivat 14.10.1987 tehneet sopimuksen, jolla yhtiö oli myöntänyt B:lle ostajana Turun myyntipiirissä oikeuden omaan lukuunsa myydä valokuvien ja filmien kehityspalveluja Kis Photo -pikakehitysjärjestelmää hyväksi käyttäen. Sopimuksen mukaan järjestelmään kuuluivat muun muassa koneet, raaka-aineet, varaosat, kalusteet, mainokset, kuvakuoret, filmit ja asusteet, jotka oli valmistettu ja markkinoitu Kis-nimellä.\n        Sopimuksen 3. kohdan mukaan yhtiö vastasi koneen asianmukaisesta sopivuudesta sopijapuolten tarkoittamaan käyttötarkoitukseen ja huolehti koneen huollosta ja varaosien saannista erikseen sovittavilla ehdoilla. Yhtiö asensi Kis Photo -koneen ja siihen liittyvät laitteet asianmukaiseen kuntoon veloituksetta.\n        Asianosaiset olivat 21.10.1987 tehneet Kis Photo Magnum Speed -kehityslaitteistoa koskevan osamaksusopimuksen.\n        Näin ollen ja kun ensiksi mainitussa, pääsopimukseksi katsottavassa sopimuksessa oli välityslauseke, jonka mukaan sopimuksesta johtuvat riitaisuudet ratkaistiin välimiesmenettelyssä, raastuvanoikeus on välimiesmenettelystä annetun lain 1 §:n 2 momentin nojalla katsonut, ettei se ollut toimivaltainen puheena olevaa riitaa ratkaisemaan siitä huolimatta, että osamaksusopimuksessa oikeuspaikaksi oli sovittu raastuvanoikeus. Tämän vuoksi raastuvanoikeus on jättänyt kanteen tutkimatta.\n      \n      \n        Helsingin hovioikeuden päätös 2.8.1989\n        Hovioikeus, jonka tutkittavaksi B oli saattanut jutun, on pysyttänyt raastuvanoikeuden ratkaisun. B on velvoitettu suorittamaan Big-Foto Oy:lle korvaukseksi vastauskuluista hovioikeudessa 600 markkaa 16 prosentin korkoineen hovioikeuden päätöksen antopäivästä lukien.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 31.10.1989.\n      B on vaatinut, että alempien oikeuksien päätökset kumotaan, oikeudenkäyntiväite hylätään ja asia palautetaan raastuvanoikeuden käsiteltäväksi. Lisäksi B on vaatinut oikeudenkäyntikulujensa korvaamista kaikissa oikeusasteissa korkoineen.\n      Valtasystems Oy, joksi Big-Foto Oy:n toiminimi oli 15.3.1989 kaupparekisteriin tehdyn merkinnän mukaisesti muutettu, on vaatinut valituksen hylkäämistä ja vastauskulujensa korvaamista Korkeimmassa oikeudessa korkoineen.\n    \n    \n      KORKEIMMAN OIKEUDEN RATKAISU 12.9.1990\n      \n        Perustelut\n        Big-Foto Oy ja B ovat 14.10.1987 tehneet raastuvanoikeuden päätöksessä mainitun markkinointisopimukseksi nimittämänsä sopimuksen, jolla B:lle on myönnetty Turun myyntipiirissä oikeus omaan lukuunsa myydä valokuvien ja filmien kehityspalveluja Kis Photo -pikakehitysjärjestelmää hyväksi käyttäen. Sopimuksessa on seuraava sen tulkintaa koskeva ehto: \"Tästä sopimuksesta johtuvat riitaisuudet ratkaistaan välimiesmenettelyssä, jossa sovelletaan välimiesmenettelystä annettua lakia. --Lisäksi osapuolet sopivat, että asiakas voi välimieslautakunnassa käyttää vain tässä sopimuksessa nimenomaisesti edellytettyjä oikeuskeinoja. Asiakas ei näin ollen voi välimieslautakunnalle esittää luontaissuoritusta tarkoittavaa vaatimusta eikä käyttää muuta sellaista oikeuskeinoa, jota ei ole tässä sopimuksessa edellytetty.\" Sopimus on määrätty olemaan voimassa 14.10.1992 saakka, jolloin se on irtisanottavissa.\n        Yhtiö on myynyt mainitussa sopimuksessa tarkoitetun valokuvien kehityslaitteiston B:lle osamaksukaupasta annetussa laissa tarkoitetulla osamaksusopimuksella, jonka B on 21.10.1987 allekirjoittanut. Osamaksusopimuksessa on sovittu oikeuspaikasta seuraavasti: \"Tästä sopimuksesta johtuvat riitaisuudet voidaan käsitellä Helsingin raastuvanoikeudessa.\" Lisäksi osamaksusopimuksen ehtojen mukaan välipuheet, joita ei ollut otettu osamaksusopimukseen, olivat mitättömiä.\n        Mainitulla 14.10.1987 tehdyllä sopimuksella ei ole myyty kanteessa tarkoitettua valokuvien kehityslaitteistoa, vaan sitä koskeva kauppa on tehty osamaksusopimuksella. Osamaksusopimuksen allekirjoittamisella yhtiö on siirtänyt sopimuksen kaikkine oikeuksineen eräälle rahoitusyhtiölle ja B on hyväksynyt siirron. Rahoitusyhtiö on sittemmin siirtänyt osamaksusopimuksen takaisin. Osamaksusopimus ja 14.10.1987 tehty sopimus ovat näin ollen toisiinsa verrattuina itsenäisiä sopimuksia.\n        Välityslauseke 14.10.1987 tehdyssä sopimuksessa on tulkinnanvarainen. Yhtiö ei ole näyttänyt, että osamaksusopimuksen oikeuspaikkaehdosta poiketen olisi sovittu välityslausekkeen koskevan myös osamaksusopimuksesta johtuvia riitaisuuksia.\n        Kanne ei ole välittömästi perustunut 14.10.1987 tehdyn sopimuksen ehtojen rikkomiseen.\n        Tämän vuoksi Korkein oikeus katsoo, ettei kanteessa tarkoitetussa asiassa ole kysymys 14.10.1987 tehdystä sopimuksesta johtuvasta riitaisuudesta, joten raastuvanoikeus on toimivaltainen käsittelemään asian.\n      \n      \n        Päätöslauselma\n        Hovioikeuden ja raastuvanoikeuden päätökset kumotaan ja B vapautetaan suorittamasta yhtiölle määrättyä oikeudenkäyntikulujen korvausta. Asia palautetaan raastuvanoikeuteen, jonka tulee omasta aloitteestaan ottaa se uudelleen käsiteltäväksi ja siinä laillisesti menetellä. Raastuvanoikeuden tulee myös antaa lausunto asiassa esitetyistä oikeudenkäyntikuluvaatimuksista.\n        \n          Ratkaisuun osallistuneet: oikeusneuvokset Takala, Nybergh, Ketola, Huopaniemi ja Suhonen\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1990-09-12"
  ],
  "judgmentNumber": [
    "106"
  ],
  "date": [
    "1990-02-26"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1990:106"
  ],
  "year": [
    "1990"
  ],
  "description": [
    "http://data.finlex.fi/voc/kko/fin/044d7126",
    "http://data.finlex.fi/voc/kko/swe/4abf5a55",
    "http://data.finlex.fi/voc/kko/fin/39109cff",
    "http://data.finlex.fi/voc/kko/swe/06f08ac6"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}