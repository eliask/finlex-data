{
  "@id": "sfecli:kko/1981/II56",
  "languageVersion": [
    {
      "@id": "sfecli:kko/1981/II56/fin",
      "title_fi": [
        "KKO:1981-II-56"
      ],
      "abstract_fi": [
        "\n    Yhtiön toimihenkilöiden toimeenpanema lakko oli aiheuttanut saman yhtiön työntekijöiden työnteon estymisen. Työntekijät, jotka kuuluivat eri keskusjärjestön ja eri työehtosopimusalan piiriin kuin toimihenkilöt, eivät olleet myötävaikuttaneet työtaisteluun. Lakolla ei myöskään pyritty eikä se ollut omansa parantamaan työntekijöiden työehtoja ja työoloja. Kun sillä seikalla, oliko lakko laillisesti toimeenpantu vai eikö, ei ollut asiassa oikeudellista merkitystä, lakkoa pidettiin TSL 27 §:n 2 mom:ssa tarkoitettuna esteenä.\n    Ään\n  "
      ],
      "hasFormat": {
        "@id": "sfecli:kko/1981/II56/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Puutyöväen Liitto r.y:n Asko-Upo Oy:tä vastaan ajamasta kanteesta Lahden RO p. 30.9.1977 oli lausunut selvitetyksi, että Asko-Upo Oy oli keskeyttänyt Lahdessa olevalla huonekalutehtaallaan työssä olevien puusepänteollisuuden työehtosopimuksen piiriin kuuluvien työntekijöiden A:n, B:n, C:n ja D:n työnteon, A:n osalta 6. - 16.4.1977, B:n osalta 12. - 22.4.1977, C:n osalta 5. - 20.4.1977 ja D:n osalta 6. - 20.4.1977 väliseksi ajaksi yhtiön palveluksessa olevien teknisten toimihenkilöiden aloitettua omaa alaansa koskevan lakon, koskei työnjohdollisista syistä ja muun työn puuttuessa edellä mainittujen työntekijöiden työskentelyyn ollut edellytyksiä, ja että mainitut työntekijät olivat siirtäneet palkkasaataviaan Puutyöväen Liitto r.y:lle, A 616,08 markkaa, B 756 markkaa, C 958,75 markkaa ja D 1036 markkaa, mitkä summat yhteensä 3 366,83 markkaa olivat mainituille työntekijöille edelleen maksamatta. Sen vuoksi ja ottaen huomioon, että esteen työn suorittamiseen oli katsottava johtuneen työntekijöistä ja työnantajasta riippumattomasta syystä ja että työntekijällä oli katsottava tässäkin tapauksessa olevan oikeus saada esteen ajalta palkkansa kanteessa vaadituin tavoin ja ajoilta, sekä kun ei sillä seikalla, oliko teknisten toimihenkilöiden lakko laillinen tahi laiton, ollut asiassa oikeudellista merkitystä, RO oli työsopimuslain 27 §:n 2 momentin nojalla velvoittanut yhtiön heti kuitin saadessaan maksamaan liitolle vaaditut 3 366 markkaa 83 penniä 6 prosentin korkoineen 1.5.1977 lukien ja korvaamaan liiton oikeudenkäyntikulut 2 000 markalla.\n      Turun HO, jonka tutkittavaksi yhtiö oli saattanut jutun, t. 25.8.1978 oli tutkinut jutun; ja koska RO:n päätöksessä mainittujen, palkkasaatavansa liitolle siirtäneiden työntekijöiden työnteko oli estynyt yhtiöstä riippumattomasta syystä yhtiön palveluksessa olleiden teknisten toimihenkilöiden lakon vuoksi eikä osalakkoa voitu pitää työsopimuslain 27 §:n 2 momentissa tarkoitettuna työpaikkaa kohdanneeseen tulipaloon tai poikkeukselliseen luonnontapahtumaan tai muuhun senkaltaiseen verrattavana työntekijästä ja yhtiöstä riippumattomana esteenä, eikä yhtiö siten ollut velvollinen suorittamaan sanotuille työntekijöille työpalkkaa kysymyksessä olevalta ajalta, HO oli, kumoten RO:n päätöksen, hylännyt liiton kanteen ja vapauttanut yhtiön velvollisuudesta suorittaa liitolle RO:n tuomitsemaa määrää korkoineen ja korvata yhdistyksen oikeudenkäyntikuluja.\n      Liitto pyysi oikeudenkäymiskaaren 30 luvun 3 §:n nojalla, sellaisena kuin se oli 14.6.1958 annetussa laissa, lupaa hakea muutosta HO:n tuomioon ja lupahakemukseensa sisällytti muutoksenhakemuksen. Yhtiö vastasi hakemukseen.\n    \n    \n      KORKEIN OIKEUS\n      KKO t. käsitteli lupahakemuksen. Koska se 3 366 markan 83 pennin rahamäärä 1.5.1977 lukien vaadittuine 6 prosentin korkoineen, jonka suorittamiseen RO liiton kanteesta oli yhtiön velvoittanut, koostui neljän työntekijän kunkin kohdaltaan yhdistykselle perittäväksi siirtämistä saatavista, mitkä kenenkään siirtäjän osalta eivät olleet 2 000 markkaa suurempia, ja jutussa siten oli kysymys neljästä eri kanteesta, jotka oli käsitelty yhdessä, ja kun liitolle näin ollen oikeudenkäymiskaaren 30 luvun, sellaisena kuin se oli HO:n tuomiota annettaessa, 5 §:n 1 momentin mukaan ei voitu sanotun luvun 3 §:n 1 kohdan nojalla myöntää lupaa hakea muutosta HO:n tuomioon, KKO poistaen HO:n tuomiossaan antaman ilmoituksen, että liitolle voitiin myöntää muutoksenhakulupa viimeksi mainitun lainkohdan nojalla, jätti anomuksen tuon lainkohdan nojalla tehtynä tutkimatta. Tutkiessaan lupahakemuksen oikeudenkäymiskaaren mainitun 30 luvun 3 §:n 2 kohtaan perustuvana KKO, koska lain soveltamisen kannalta muissa samanlaisissa tapauksissa oli ollut tärkeätä saattaa juttu KKO:n tutkittavaksi, myönsi muutoksenhakuluvan.\n      Tutkiessaan jutun KKO katsoi, etteivät kanteessa tarkoitetut yhtiön huonekalutehtaan työntekijät, jotka olivat kuuluneet eri keskusjärjestön ja eri työehtosopimusalan piiriin kuin kysymyksessä olevan lakon toimeenpanneet yhtiön toimihenkilöt, olleet myötävaikuttaneet tuohon työtaisteluun ja ettei myöskään lakolla ollut pyritty eikä se ollut ollut omansa parantamaan mainittujen työntekijöiden työehtoja ja työoloja. Näillä ja muutoin RO:n päätöksessä lausutuilla perusteilla puheena olevaa lakkoa oli pidettävä työsopimuslain 27 §:n 2 momentissa tarkoitettuna työpaikkaa kohdanneeseen tulipaloon tai poikkeukselliseen luonnontapahtumaan verrattavana työntekijästä ja työnantajasta riippumattomana esteenä. Sen vuoksi KKO, joka totesi, että mainitussa lainkohdassa mainittu kahden viikon aika oli ollut C:n osalta 5. - 18.4.1977 välinen 8 työpäivää käsittänyt aika ja D:n osalta 6. - 19.4.1977 välinen niin ikään 8 työpäivää käsittänyt aika sekä ettei kanteessa vaadittua palkkasaatavaa ollut määrällisesti kiistetty, harkitsi oikeaksi, kumoten HO:n tuomion, jättää asian RO:n päätöksen lopputuloksen varaan.\n      \n        Eri mieltä olevien jäsenten lausunnot\n        Ylimääräinen oikeusneuvos Winqvist hyväksyi jutun esittelijän mietinnön, joka muutoksenhakulupa-anomusta koskevalta osalta oli samansisältöinen kuin tuomiolauselmassa ja joka muilta osin kuului: KKO myöntänee muutoksenhakuluvan, tutkinee jutun ja todennee yhtiön kysymyksessä olevien työntekijöiden estyneen tekemästä työtään sinä aikana ja siitä syystä kuin alemmat oikeudet ovat ratkaisuissaan lausuneet. Riidatonta on, ettei työnteon este ole johtunut yhtiöstä tai sen mainituista työntekijöistä. Koska työntekijöiden työsuoritusten estymisen aiheuttanutta heidän työnantajaansa vastaan kerrotuin tavoin toimeenpantua työtaistelua ei voida katsoa kanteen perusteeksi pannussa työsopimuslain 27 §:n 2 momentissa tarkoitetunlaiseksi työntekijöiden työpaikkaa kohdanneeksi tulipaloon tai poikkeukselliseen luonnontapahtumaan rinnastettavaksi työnteon estymäsyyksi, KKO harkinnee näillä perusteilla oikeaksi jättää HO:n tuomion lopputuloksen pysyväksi. Asian laadun vuoksi yhtiö saanee pitää vahinkonaan sillä vastauksen antamisesta täällä olleet kulut.\n        Oikeusneuvos Lehtonen oli samaa mieltä kuin ylimääräinen oikeusneuvos Winqvist.\n      \n      \n        Ratkaisuun osallistuneet: oikeusneuvokset Salervo, Takala ja Nybergh\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-05-06"
  ],
  "judgmentNumber": [
    "II56"
  ],
  "date": [
    "1980-12-08"
  ],
  "subject": [
    "http://data.finlex.fi/common/Siviiliasia"
  ],
  "referenceToLegislation": [
    "http://data.finlex.fi/eli/sd/1994/763/luku/7/pykala/27"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II56"
  ],
  "year": [
    "1981"
  ],
  "description": [
    "http://data.finlex.fi/voc/kko/swe/3f875c9c",
    "http://data.finlex.fi/voc/kko/fin/e15d9c57"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}