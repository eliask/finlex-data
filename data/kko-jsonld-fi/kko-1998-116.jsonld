{
  "@id": "sfecli:kko/1998/116",
  "languageVersion": [
    {
      "@id": "sfecli:kko/1998/116/fin",
      "title_fi": [
        "KKO:1998:116"
      ],
      "abstract_fi": [
        "\n    Velallisen velkajärjestely oli aloitettu 23.12.1994. Vuoden 1994 ansiotuloista suoritettava jäännösvero ei kuulunut velkajärjestelyn piiriin.\n  "
      ],
      "hasFormat": {
        "@id": "sfecli:kko/1998/116/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Tampereen käräjäoikeuden päätös 17.5.1996\n        A oli hakenut hänelle 23.12.1994 alkaneessa yksityishenkilön velkajärjestelyssä 5.3.1996 vahvistetun maksuohjelman muuttamista siten, että maksuohjelmaan sisällytetään ansiotulojen perusteella vuodelta 1994 määrätty jäännösvero 22 476,20 markkaa.\n        Käräjäoikeus lausui, että velkajärjestely oli aloitettu 23.12.1994. Siten verovuotta 1994 koskevat jäännösverot eivät kuuluneet velkajärjestelyn piiriin. Merkitystä ei ollut sillä, että A:n velkajärjestely oli aloitettu vasta loppuvuodesta 1994.\n        \n          Asian on ratkaissut käräjäviskaali Virtanen.\n        \n      \n      \n        Turun hovioikeuden tuomio 15.4.1997\n        A valitti hovioikeuteen ja toisti vaatimuksensa siitä, että hänelle määrätty jäännösvero vuodelta 1994 tuli katsoa velkajärjestelyn piiriin kuuluvaksi velaksi. Hovioikeus ei muuttanut käräjäoikeuden päätöstä.\n        \n          Asian ovat ratkaisseet hovioikeuden presidentti Roos sekä jäsenet Veso, Larkiomaa, Särkilä, Nikula, Hurme (eri mieltä) ja Mäkinen (eri mieltä). Esittelijä Hannele Satopää.\n        \n        Eri mieltä ollut sijaisjäsen Mäkinen lausui:\n        A:n velkajärjestely on aloitettu 23.12.1994. A:lle on maksuunpantu verovuodelta 1994 lopullisia veroja yhteensä 22 475,20 markkaa, joita A ei ole maksanut.\n        Velkajärjestelyn piiriin kuuluvat velallisen kaikki velat, joiden peruste on syntynyt ennen velkajärjestelyn alkamista. A:lle vuodelta 1994 maksuunpantu jäännösvero on perustunut ennen A:n velkajärjestelyn alkamista liian pieninä toimitettuihin ennakonpidätyksiin tai ennakkoveroihin. Koska tuo verovelka on siten syntynyt ennen velkajärjestelyn alkamista, se kuuluu velkajärjestelyn piiriin. Käräjäoikeuden ei olisi siten tullut hylätä maksuohjelman muuttamista koskevaa hakemusta.\n        Kumoan käräjäoikeuden päätöksen ja palautan asian käräjäoikeuteen, jonka tulee palautuspäätöksen saatua lainvoiman viipymättä omasta aloitteestaan ottaa asia hovioikeuden asiakirjavihkon pohjalta uudelleen käsiteltäväkseen ja siinä laillisesti menetellä.\n        Hovioikeudenneuvos Hurme oli samaa mieltä kuin sijaisjäsen Mäkinen.\n      \n    \n    \n      MUUTOKSENHAKU KORKEIMMASSA OIKEUDESSA\n      A:lle myönnettiin valituslupa. Valituksessaan A vaati, että hänelle vuoden 1994 ansiotuloista määrätty jäännösvero katsotaan velkajärjestelyn piiriin kuuluvaksi velaksi.\n      Hämeen verovirasto antoi vastauksen.\n    \n    \n      KORKEIMMAN OIKEUDEN RATKAISU 6.10.1998\n      \n        Perustelut\n        A:n velkajärjestely on aloitettu 23.12.1994. Verovuodelta 1994 vahvistetussa verotuksessa A:lle on määrätty vuoden 1994 ansiotulojen perusteella jäännösveroa 22 476,20 markkaa. Kysymys on siitä, kuuluuko kyseinen jäännösvero velkajärjestelyn piiriin.\n        Yksityishenkilön velkajärjestelystä annetun lain (velkajärjestelylain) 3 §:n 1 momentin 3 kohdan mukaan velkajärjestelyn piiriin kuuluvalla velalla tarkoitetaan kaikkia velallisen velkoja, jotka ovat syntyneet ennen velkajärjestelyn alkamista. Kyseisen lainkohdan esitöiden (HE 183/1992 vp. s. 39) mukaan velkajärjestelyn piiriin kuuluvat kaikki velallisen velat, joiden peruste on syntynyt ennen velkajärjestelyn aloittamista, mukaan lukien vakuusvelat. Merkitystä ei ole sillä, onko velka erääntynyt tai onko maksuvelvollisuus tai velan suuruus selvä.\n        Luonnollisen henkilön on suoritettava valtiolle tuloveroa verotettavasta ansiotulostaan progressiivisen tuloveroasteikon perusteella. Tuon asteikon mukainen vero määräytyy koko verovuoden aikana kertyneen veronalaisen ansiotulon kokonaismäärän ja tulosta tehtävien vähennysten perusteella. Verotus toimitetaan verovuoden päätyttyä ja siinä käytetään muun muassa ennakkoperintälaissa tarkoitettua ennakonpidätystä verovuoden verojen suoritukseksi. Ansiotuloihin perustuvan verovelan perusteen voidaan siten katsoa syntyvän vasta verovuoden päättyessä. Näin ollen A:n vuonna 1994 saamista ansiotuloista suoritettava 22 476,20 markan verovelka ei ole syntynyt ennen A:n velkajärjestelyn alkamista.\n      \n      \n        Päätöslauselma\n        Hovioikeuden tuomion lopputulosta ei muuteta.\n      \n      \n        Asian ovat ratkaisseet oikeusneuvokset Nikkarinen, Paasikoski, Möller, Palaja ja Kitunen. Esittelijä Pekka Turunen.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1998-10-06"
  ],
  "judgmentNumber": [
    "116"
  ],
  "date": [
    "1998-03-25"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1998:116"
  ],
  "year": [
    "1998"
  ],
  "description": [
    "http://data.finlex.fi/voc/kko/fin/14eb80a5",
    "http://data.finlex.fi/voc/kko/fin/f2a6117a"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}