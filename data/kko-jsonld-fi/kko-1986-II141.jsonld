{
  "@id": "sfecli:kko/1986/II141",
  "languageVersion": [
    {
      "@id": "sfecli:kko/1986/II141/fin",
      "title_fi": [
        "KKO:1986-II-141"
      ],
      "abstract_fi": [
        "\n    Avoimen yhtiön velka, joka ei ollut erääntynyt konkurssivalvonnan johdosta, erääntyi velallisen maksettavaksi konkurssituomiosta, jossa velka oli määrätty maksettavaksi konkurssipesän varoista.\n    Vrt. KKO:1976-II-11 ja KKO:1983-II-99\n    Vrt. KKO:1989:102\n  "
      ],
      "hasFormat": {
        "@id": "sfecli:kko/1986/II141/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Kokemäen kihlakunnanoikeus on Kokemäen Säästöpankin kanteesta 12.12.1984 julistamassaan päätöksessä katsonut selvitetyksi, että A ja B olivat 17.5.1973 asettuneet yhteisvastuulliseen omavelkaiseen takaukseen säästöpankin Metallipaja, A, B & Kumpp., myöhemmin Metallipaja, A ja B, nimiselle avoimelle yhtiölle 17.5.1973 myöntämän 50.000 markan lainan ja sen koron ja lisäkoron maksamisesta, lainan takia syntyvien kustannusten korvaamisesta sekä velkakirjan yleisten lainaehtojen täyttämisestä. Takaussitoumus oli uudistettu 28.4.1983. Lainan maksamaton jäännöspääoma oli 15.000 markkaa. Pankki oli valvonut lainasaatavansa velallisen konkurssissa ja saatava oli konkurssituomiossa määrätty maksettavaksi konkurssipesän varoista.\n      Sen vuoksi kihlakunnanoikeus, hyläten A:n ja B:n väitteen takaussaatavan vanhentumisesta, on velvoittanut heidät yhteisvastuullisesti suorittamaan säästöpankille lainan jäännöspääoman 15.000 markkaa 11 prosentin korkoineen 17.11.1983 ja 30.6.1983 väliseltä ajalta sekä 12.25 prosentin korkoineen 1.7.1983 lukien ynnä 3 prosentin viivästyskorkoineen 17.11.1983 lukien. Lisäksi kihlakunnanoikeus on velvoittanut A:n ja B:n yhteisvastuullisesti korvaamaan säästöpankin oikeudenkäyntikulut 5.066 markalla 20 pennillä.\n      Turun hovioikeus, jonka tutkittavaksi A ja B olivat saattaneet jutun, on tuomiossaan 27.9.1985 katsonut, ettei ollut syytä muuttaa kihlakunnanoikeuden päätöstä. Hovioikeus on velvoittanut A:n ja B:n yhteisvastuullisesti suorittamaan säästöpankille korvaukseksi sillä jutun vuoksi hovioikeudessa olleista kuluista 800 markkaa.\n    \n    \n      VAATIMUKSET, VÄLITOIMI JA VALITUSLUVAN MYÖNTÄMINEN\n      A ja B ovat pyytäneet valituslupaa. Hakemuksessaan he ovat todennet, että säästöpankki oli kihlakunnanoikeudessa ilmoittanut, ettei se ollut vaatinut lainan suoritusta velalliselta muulla tavoin kuin valvomalla lainasaatavansa velallisen konkurssissa. Kun lainan pääoma ei näin ollen ollut vielä erääntynyt maksettavaksi, A ja B ovat vaatineet hovioikeuden tuomion muuttamista niin, että kanne hylätään ennenaikaisena siltä osin kuin heiltä oli vaadittu lainan pääoma ja sille 17.11.1983 lukien korkoa ja viivästyskorkoa. Lisäksi he ovat vaatineet, että heidät vapautetaan velvollisuudesta korvata säästöpankin oikeudenkäyntikulut jutussa.\n      Säästöpankki on antanut siltä pyydetyn vastauksen. Vastauksessaan säästöpankki on katsonut, että hakemus tulisi jättää tutkimatta, koska hakemuskirjelmän laatija ei ilmennyt kirjelmästä ja koska hakemuksessa ja valituksessa oli vedottu vain seikkaan, jota A ja B eivät olleet esittäneet kihlakunnanoikeudessa eivätkä hovioikeudessa perusteena kanteen vastustamiselle. Jos valituslupa myönnettiin ja valitus tutkittiin, säästöpankki on vaatinut, että A ja B velvoitetaan yhteisvastuullisesti korvaamaan säästöpankin oikeudenkäyntikulut Korkeimmassa oikeudessa.\n      A:lle ja B:lle on myönnetty valituslupa 23.1.1986.\n    \n    \n      KORKEIMMAN OIKEUDEN RATKAISU\n      \n        Perustelut\n        A:n ja B:n muutoksenhakukirjelmästä puuttuu sen laatijan allekirjoitus sekä ilmoitus hänen ammatistaan ja asuinpaikastaan. Siten lupahakemusta ja valitusta ei ole laadittu säädetyllä tavalla. Tuo puutteellisuus ei kuitenkaan johda valituksen tutkimatta jättämiseen eikä Korkein oikeus pidä tarpeellisena varata hakijoille mahdollisuutta täydentää hakemusta.\n        A ja B ovat vastustaneet kannetta, kihlakunnanoikeudessa ja hovioikeudessa sillä perusteella, että Kokemäen Säästöpankin takaussaatava oli vanhentunut, kun sitä ei ollut laillisesti haettu heiltä vuoden kuluessa velan erääntymispäivän jälkeen, Korkeimmassa oikeudessa sillä perusteella, että velka ei ollut vielä erääntynyt, kun pankki ei ollut vaatinut sen maksua velalliselta. Viimeksi mainittu seikka on kuitenkin tullut esille jo kihlakunnanoikeudessa ja siellä otettu oikeuden asiakirjoihin. A:lla ja B:llä on siten oikeus vedota siihen myös vasta Korkeimmassa oikeudessa esittämänsä vastustamisperusteen tueksi.\n        Kysymyksessä olevan velkakirjan lainausehtojen mukaan laina oli pidettävä heti erääntyneenä koron maksun viivästyessä tai velallisen joutuessa konkurssiin, jos pankki niin vaati. Velallisen jouduttua konkurssiin 5.10.1983 säästöpankki on 24.1.1984 valvonut konkurssissa saatavansa viivästyskorkoineen, siten säilyttäen oikeutensa takaajiin nähden. Tämä valvonta ei osoita pankin tahtoneen käyttää hyväkseen lainausehtojen mukaista erääntymisehtoa. Valvonnan johdosta pankin saatava ei siten erääntynyt velallisen joutuessa konkurssiin. Velka on kuitenkin 17.4.1984 julistetussa konkurssituomiossa määrätty maksettavaksi konkurssipesän varoista ja on silloin erääntynyt. Sen jälkeen myös A ja B ovat takaajina velvolliset maksamaan velan korkoineen.\n      \n      \n        Tuomiolauselma\n        Hovioikeuden tuomion lopputulosta ei muuteta.\n        A ja B velvoitetaan yhteisvastuullisesti suorittamaan Kokemäen Säästöpankille korvaukseksi vastineen antamisesta aiheutuneista kuluista 1.200 markkaa.\n        \n          Ratkaisuun osallistuneet: oikeusneuvokset Ailio, Portin, Mörä, Riihelä ja Roos\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-11-04"
  ],
  "judgmentNumber": [
    "II141"
  ],
  "date": [
    "1986-03-04"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II141"
  ],
  "year": [
    "1986"
  ],
  "description": [
    "http://data.finlex.fi/voc/kko/swe/c6ccd1cf",
    "http://data.finlex.fi/voc/kko/fin/c717c86c"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}