{
  "@id": "sfecli:kko/1983/II98",
  "languageVersion": [
    {
      "@id": "sfecli:kko/1983/II98/fin",
      "title_fi": [
        "KKO:1983-II-98"
      ],
      "abstract_fi": [
        "\n    A oli mennyt B:n luotollisesta shekkitilistä pankille omavelkaiseen takaukseen. Shekkitilisopimuksessa olleen ehdon mukaan pankilla oli oikeus velallisen joutuessa konkurssiin vaatia tilillä olleen velan suorittamista heti. Pankin valvoessa shekkitilisaatavan ja lisäksi sopimuksen mukaan erääntymistä edellyttäneen sakkokoron velallisen konkurssissa pankin katsottiin käyttäneen oikeuttaan määrätä saatava erääntyneeksi ja takausasetuksen 4 §:n mukaisen vuoden vanhentumisajan takaajaan nähden alkaneen valvontapäivästä.\n  "
      ],
      "hasFormat": {
        "@id": "sfecli:kko/1983/II98/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A:n pankkiyhtiö C:tä vastaan ajamasta kanteesta Kauhavan KO p. 23.4.1981 oli lausunut selvitetyksi, että A oli E.H. Oy:n ohessa 6.6.1972 sitoutunut omavelkaiseen takaukseen pankin samana päivänä B:lle myöntämästä ja tältä kommandiittiyhtiö B:n vastattavaksi siirtyneestä enintään 10 000 markan luotollisesta shekkisopimuksesta, joka oli tehty muun muassa ehdoin, että sopimus päättyi yhden kuukauden kuluttua irtisanomisesta, jota paitsi pankilla oli oikeus, jos tilinomistaja joutui konkurssiin, lopettaa tilin käyttö ja vaatia, että tilillä oleva velka heti suoritettiin.\n      A:n oli katsottava hyväksyneen sopimuksen vastuun siirtymisen kommandiittiyhtiölle sillä perusteella, että hän oli 2.6.1976 allekirjoittamallaan kirjallisella sitoumuksella suostuttuaan siihen, että E.H. Oy:n sijaan tuli toiseksi takaajaksi Erkki H. ja vahvistaessaan takaussitoumuksensa jäävän edelleen voimaan, samalla nimenomaan todennut, että kommandiittiyhtiö oli tuolloin ollut vastuussa shekkitilistä.\n      Niin ikään oli katsottava, ettei myöskään Erkki H. ollut vapautunut ko. shekkitilisopimukseen 10.6.1976 merkitystä E.H. Oy:n vapauttaneesta takaussitoumuksestaan, koska hän oli tehnyt tuon takaussitoumuksensa \" tässä sopimuksessa mainituin ehdoin\", jonka \"sopimuksen liitteenä on A:n allekirjoittama suostumus tähän järjestelyyn\" eli A:n edellä mainittu 2.6.1976 päivätty sitoumus, josta H:nkin oli täytynyt todeta kommandiittiyhtiön tuolloin olleen shekkitilisopimuksesta vastuussa.\n      Kommandiittiyhtiö oli omasta hakemuksestaan 26.10.1978 asetettu konkurssiin. Pankki oli, ilman että sen voitaisi katsoa ryhtyneen edellä mainittujen sopimusehtojen tarkoittamiin eräännyttämistoimiin, 22.5.1979 toimitetussa konkurssivalvonnassa muiden saamistensa ohessa 24.2.1873 annetun takausasetuksen 1 §:n mukaisestikin puhevaltansa takausmiestä vastaan säilyttääkseen valvonut shekkitilin maksamatta olevana luottona 7 963,71 markkaa korkoineen ja kuluineen sekä muun muassa sakkokorkoa 2 prosenttia konkurssin alkamispäivästä 26.10.1978, mikä valvonta oli 16.10.1979 julistetussa konkurssituomiossa vahvistettu.\n      Koskei pankki ollut saanut jako-osuutta konkurssipesästä, A oli pankin hakemuksesta, joka oli 23.6.1980 tiedoksiannettu A:lle, pankin siten ja vasta nyt käyttäessä tilinomistajan konkurssista johtuvaa edellä mainittua oikeuttaan vaatia velan suoritusta, Kauhavan tuomiokunnan käräjätuomarin 28.7.1980 antamalla maksamismääräyksellä takaussitoumuksensa perusteella velvoitettu suorittamaan pankille mainitut 7 963,71 markkaa määräyksestä lähemmin ilmenevine korkoineen, sakkokorkoineen ja kuluineen.\n      A oli nyt takaisinsaantia hakiessaan väittänyt muun ohessa, että pankin ja kommandiittiyhtiön välisen päävelkasuhteen oli katsottava erääntyneen konkurssiin hakemispäivänä eli 26.10.1978, semminkin kun pankin oli katsottava sen valvoessa sakkokorkoa samasta päivästä lukien itsekin katsoneen saamisensa tuona päivänä erääntyneeksi, ja että hän niin ollen, koskei pankki ollut mainitun takausasetuksen 4 §:n mukaisesti vuoden kuluessa konkurssin alkamispäivästä tai edes valvontapäivästä velkonut häntä, oli vapautunut takaussitoumuksestaan.\n      Koska edellä mainittua sopimusta oli pidettävä irtisanomisvaraisena ja koska pankin niin ollen takausasetuksen 6 §:n mukaisesti, kun se ei ollut velkaa aiemmin eräännyttänyt eikä velka ollut voinut konkurssinkaan takia erääntyä, oli irtisanottava velka erikseen kultakin, jota se aikoi velasta hakea, sekä koska takausasetuksen 4 §:ssä säädetyn vanhentumisajan, pankin valitessa eräännyttämiskeinokseen irtisanomisen sijasta maksamismääräysmenettelyn, oli katsottava alkaneen kulua siitä päivästä, jona maksamismääräyshakemus oli tiedoksiannettu A:lle eli 23.6.1980, eikä pankin kannevalta niin ollen ollut maksamismääräystä annettaessa vanhentunut, KO oli hylännyt kanteen aiheettomana.\n      A oli saattanut jutun Vaasan HO:n tutkittavaksi. Muutoksenhakemuksessaan A oli vaatinut, että KO:n päätös kumottiin, sekä toistanut KO:ssa esittämänsä vaatimuksensa, että pankin saatava, joka perustui hänen antamaansa luotollista shekkitiliä koskevaan omavelkaiseen takaukseen, vahvistettiin vanhentuneeksi ja että takauksen perusteella annettu maksamismääräys kumottiin ja hänet vapautettiin velvollisuudesta suorittaa pankille tuolla maksamismääräyksellä maksettavaksi tuomitut 7 963,71 markkaa korkoineen ja kuluineen. Vielä A oli vaatinut, että pankki velvoitettiin korvaamaan hänen kulunsa KO:ssa 5 141,40 markalla ja hänen kulunsa myös HO:ssa.\n      HO t. 31.12.1981 oli jättänyt asian KO:n päätöksen varaan.\n      Pyytäen valituslupaa A haki muutosta HO:n tuomioon. Lupa myönnettiin ja pankkiyhtiö C antoi siltä hakemuksen johdosta pyydetyn vastauksen.\n    \n    \n      \n      KKO t. tutki jutun.\n      \n        Perustelu\n        Kysymyksessä olevaa luotollista shekkitiliä koskevassa sopimuksessa oli muun ohella ollut sopimusehtoina, että velallisen joutuessa konkurssitilaan velkoja oli oikeutettu vaatimaan tilillä olleen velan suorittamista heti ja että tilinomistaja oli velvollinen maksamaan velastaan vuotuista sakkokorkoa kaksi sadalta erääntymispäivältä lukien. Pankkiyhtiö oli 22.5.1979 valvoessaan kommandiittiyhtiön konkurssissa shekkitilisaatavansa valvonut myös velan erääntymistä edellyttäneen sakkokoron. Täten pankkiyhtiö oli valvonnassa käyttänyt sopimusehdon mukaista oikeuttaan määrätä velka tilinomistajan konkurssissa erääntyneeksi. Koska nyt kysymyksessä olevaa maksamismääräystä koskeva hakemus oli annettu tiedoksi A:lle 23.6.1980 eli myöhemmin kuin vuoden kuluessa velan erääntymispäivästä, A oli takausasetuksen 4 §:n nojalla vapautunut takausvastuustaan.\n      \n      \n        Tuomiolauselma\n        HO:n tuomio ja KO:n päätös sekä takaisinsaannin kohteena oleva, Kauhavan tuomiokunnan asianomaisen käräjätuomarin 28.7.1980 antama maksamismääräys kumottiin ja A vapautettiin velvollisuudesta suorittaa maksamismääräyksellä hänen maksettavakseen tuomittuja 7 963 markkaa 71 penniä korkoineen ja kuluineen. Pankkiyhtiö velvoitettiin korvaamaan A:n oikeudenkäyntikulut jutussa 4 000 markalla.\n        \n          Ratkaisuun osallistuneet: oikeusneuvokset Ailio, Heinonen ja af Hällström sekä ylimääräiset oikeusneuvokset Paasikoski ja Heikkilä\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II98"
  ],
  "description": [
    "http://data.finlex.fi/voc/kko/swe/4b571cf1",
    "http://data.finlex.fi/voc/kko/fin/c717c86c",
    "http://data.finlex.fi/voc/kko/fin/2fc16832",
    "http://data.finlex.fi/voc/kko/swe/c6ccd1cf"
  ],
  "judgmentNumber": [
    "II98"
  ],
  "date": [
    "1982-11-11"
  ],
  "issued": [
    "1983-06-29"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}