{
  "@id": "sfecli:kko/1981/II124",
  "languageVersion": [
    {
      "@id": "sfecli:kko/1981/II124/fin",
      "title_fi": [
        "KKO:1981-II-124"
      ],
      "abstract_fi": [
        "\n    16-vuotias poika oli ammuskellut omistamallaan pienoiskiväärillä kotinsa pihapiirissä erilaisiin asutussa ympäristössä oleviin mielijohteesta valitsemiinsa maaleihin. Kun hänen vanhempansa tietoisina tästä eivät olleet ryhtyneet asianmukaisiin varotoimiin vahingon estämiseksi, heidän katsottiin laiminlyöneen valvontavelvollisuutensa ja olevan myös korvausvelvollisia ammuskelusta aiheutuneesta vahingosta. Korvauksia soviteltu.\n  "
      ],
      "hasFormat": {
        "@id": "sfecli:kko/1981/II124/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallinen syyttäjä oli Ylivieskan KO:ssa lausunut, että 3.6.1959 syntynyt Matias A oli Ylivieskassa ostettuaan 30.7.1975 TOZ-8M-merkkisen 22 kaliberin pienoiskiväärin ammuskellut sillä yhdessä kahden muun alaikäisen pojan kanssa kotinsa pihapiirissä erilaisiin mielijohteesta valitsemiinsa maaleihin, kuten erään naapurin pihamaalla olleen käyttökelvottoman henkilöauton tuulilasiin ja erään naapuritalon kattoon, käyttäen 16.9.1975 mennessä noin 450 patruunaa. Viimeksi mainitun päivän iltana hänen ammuskellessaan aseellaan kotinsa yläkerran ikkunasta luoti oli osunut noin 340 metrin päässä pellollaan työskennelleeseen B:hen seurauksin, että B oli kuollut.\n      Sen vuoksi ja kun Matias A:n oli pitänyt ottaa huomioon ammuskelusta lähistöllä työssä oleville tai muuten liikkuville aiheutunut vaara, virallinen syyttäjä oli vaatinut Matias A:n tuomitsemista rangaistukseen nuorena henkilönä jatketusta ampuma-aseen varomattomasta käsittelystä ja kuolemantuottamuksesta.\n      B:n leski C ja lapset olivat asianomistajina kuultuina yhtyneet syytteeseen. C myötäpuolineen oli Matias A:n vanhemmille Johannes ja Mirjami A:lle 27.2.1976 tiedoksi toimituttamansa haasteen nojalla KO:ssa myös vaatinut, että koska nämä olivat tietoisina huollossaan olleen alaikäisen poikansa Matias A:n ammuskelusta törkeästi laiminlyöneet velvollisuutensa valvoa tämän ampuma-aseen käsittelyä ja he siten olivat osaltaan vastuussa B:n kuolemasta aiheutuneesta vahingosta, Johannes ja Mirjami A velvoitettaisiin yhteisvastuullisesti Matias A:n kanssa suorittamaan B:n kuolinpesälle korvaukseksi ambulanssimaksusta 2 markkaa 50 penniä, terveyskeskusmaksusta 30 markkaa ja hautauskuluista 10 071 markkaa 1 penni eli yhteensä 10 103 markkaa 51 penniä laillisine korkoineen. Koska C oli B:n kuoleman johdosta jäänyt vaille tarpeellista elatusta, C oli lisäksi vaatinut Johannes, Mirjami ja Matias A:n velvoittamista yhteisvastuullisesti suorittamaan hänelle elatusavuksi 750 markkaa 16.9.1975 lukien kuukausittain etukäteen.\n      Kuultuaan Matias A:ta ja hänen holhoojanaan Johannes A:ta syytteestä ja korvausvaatimuksista, A:n puolisoita heidän kohdistetuista vaatimuksista sekä Ylivieskan sosiaalilautakuntaa jutussa KO p. 2.6.1976 oli katsonut selvitetyksi, että Matias A oli syyllistynyt siihen, mistä hänelle oli vaadittu rangaistusta. Sen sijaan oli jäänyt näyttämättä, että Johannes ja Mirjami A olisivat, huomioon ottaen Matias A:n iän, kehitystason ja olosuhteet kokonaisuudessaan, laiminlyöneet velvollisuutensa valvoa Matias A:n pienoiskivääriammuntoja. Sen vuoksi KO oli, hyläten Johannes ja Mirjami A:han kohdistetut vaatimukset ja ottaen huomioon, että Matias A oli teot tehdessään täyttänyt 15 vaan ei 18 vuotta, rikoslain 21 luvun 9 §:n, 44 luvun 1 §:n sekä 3 luvun 2 §:n ja 7 luvun 1 ja 2 §:n nojalla tuominnut Matias A:n nuorena henkilönä kuolemantuottamuksesta ja sen kanssa osittain yksin teoin tehdystä jatketusta ampuma-aseen varomattomasta käsittelystä 60:een 5 markan määräiseen päiväsakkoon eli maksamaan sakkoa 300 markkaa. Lisäksi KO oli, katsoen, että C oli miehensä kuoleman johdosta jäänyt vaille tarpeellista elatusta, ja ottaen korvausta määrätessään huomioon Matias A:n iän, kehitystason, teon laadun sekä varallisuus- ja muut olosuhteet, velvoittanut Matias A:n suorittamaan korvaukseksi B:n oikeudenomistajille ambulanssimaksusta 2 markkaa 50 penniä, terveyskeskusmaksusta 30 markkaa, hatauskuluista 3 000 markkaa, hautakiven hankkimisesta ja kaiverruksesta sekä haudan kunnostuksesta ja hoidosta 1 700 markkaa sekä C:lle elatusavuksi 150 markkaa 16.9.1975 alkaen kuukausittain etukäteen, kunnes tämä voi itse itsensä elättää. Lisäksi edellä mainittu TOZ-8M-merkkinen pienoiskivääri n:o C 17665 oli julistettu rikoksentekovälineenä valtiolle menetetyksi.\n      Vaasan HO, jonka tutkittavaksi C ja hänen myötäpuolensa toiselta sekä Matias A toiselta puolelta olivat saattaneet jutun, p. 25.9.1979 oli sen lisäksi, mitä KO:n päätöksessä oli lausuttu, katsonut selvitetyksi, että Johannes ja Mirjami A olivat olleet tietoisia 16-vuotiaan poikansa Matias A:n asutulla alueella harjoittamasta edellä kerrotusta ammuskelusta. Vaikka heidän oli moneen otteeseen täytynyt havaita ammunnan suunnittelemattomuudesta ja poikansa harkitsemattomista ampumatavoista johtunut ilmeinen vaara, he olivat poikansa holhoojina laiminlyöneet estää ammunnan jatkamisen tai ryhtyä sellaisiin tehokkaisiin toimiin, ettei ammunta olisi aiheuttanut vaaraa ympäristölle. Tämän vuoksi myös Johannes ja Mirjami A olivat vastuussa puheena olevien vahinkojen korvaamisesta. B:n hautaamisesta johtuneiden kustannusten kohtuullinen määrä oli 6 000 markkaa, mutta tämän määräinen korvausvelvollisuus oli, ottaen huomioon vahingon aiheuttajien ja vahingon kärsineiden varallisuusolot ja muut olosuhteet, kohtuuttoman raskas.\n      Mainitsemillaan ja Matias A:n korvausvastuun osalta myös KO:n soveltamilla perusteilla HO, sovitellen hautaamisesta johtuneiden kustannusten korvauksen sen puoleen määrään ja ottaen huomioon C:n elatusavun määrä harkitessaan korvausvelvollisten varallisuuden ja olosuhteet, oli siten muuttanut KO:n päätöstä, että Matias, Johannes ja Mirjami A oli yhteisvastuullisesti velvoitettu suorittamaan C:lle ja hänen myötäpuolilleen korvaukseksi B:n hautauskuluista 3 000 markkaa ja C:lle elatusavuksi 16.9.1975 lukien kuukaudelta 250 markkaa, menneeltä ajalta heti ja tulevaisuudessa kuukausittain etukäteen, kunnes tämä voi itsensä elättää. A:n puolisoiden ja Matias A:n oli maksettava 5 prosentin korko mainitulle 3 000 markan korvausmäärälle ja erääntyneille elatusapumaksuille, A:n puolisojen 27.2.1976 ja Matias A:n 1.3.1976 lukien ja heidän kaikkien saman suuruinen korko vastaisuudessa erääntyville elatusapumaksuille kunkin kuukauden 1 päivästä lukien. Muutoin HO oli jättänyt KO:n päätöksen voimaan.\n      C myötäpuolineen sekä Matias A ja A:n puolisot pyysivät lupaa hakea muutosta HO:n päätökseen ja lupahakemuksiinsa sisällyttivät muutoksenhakemukset.\n    \n    \n      KORKEIN OIKEUS\n      KKO p. myönsi muutoksenhakuluvan, tutki jutun ja katsoi, ettei ollut syyltä muuttaa HO:n päätöstä.\n      \n        Ratkaisuun osallistuneet: oikeusneuvokset Leivonen, Saarni-Rytkölä ja Mälkki sekä ylimääräiset oikeusneuvokset Roos ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-10-07"
  ],
  "judgmentNumber": [
    "II124"
  ],
  "date": [
    "1981-02-23"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II124"
  ],
  "year": [
    "1981"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}