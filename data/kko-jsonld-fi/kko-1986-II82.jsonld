{
  "@id": "sfecli:kko/1986/II82",
  "languageVersion": [
    {
      "@id": "sfecli:kko/1986/II82/fin",
      "title_fi": [
        "KKO:1986-II-82"
      ],
      "abstract_fi": [
        "\n    A oli rakennuttanut omistamalleen kiinteistölle niin sanotun paritalon. Vasta sen jälkeen kun rakennus oli valmistunut ja hyväksytty käyttöön otettavaksi hän oli myynyt kiinteistön rakennuksineen perustettavalle asunto-osakeyhtiölle. Ne henkilöt, joiden kanssa hän oli perustanut asunto-osakeyhtiön, olivat hankkineet asuinhuoneistojen hallintaan oikeuttavat osakkeensa siinä vaiheessa, jolloin rakennus jo oli ollut valmiina. Näiden henkilöiden ei ollut väitettykään olleen A:n rakennushanketta rahoittamassa. Tämän vuoksi A:n vastuu osakkeenomistajia yhtä vähän kuin asunto-osakeyhtiötäkään kohtaan ei määräytynyt niin sanotun grynderinvastuun mukaisesti.\n  "
      ],
      "hasFormat": {
        "@id": "sfecli:kko/1986/II82/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Helsingin raastuvanoikeus on Asunto Oy Marjaniementie 22:n kanteesta 27.1.1983 julistamassaan päätöksessä lausunut selvitetyksi, että A oli vuonna 1974 rakentanut omistamalleen Helsingin kaupungin 45. kaupunginosassa Marjaniementie 22:ssa sijaitsevalle tontille numero 28 elokuun 9 päivänä 1973 myönnetyn rakennusluvan mukaisesti asuinrakennuksen, joka käsittää kaksi asuinhuoneistoa. Rakennuksessa oli suoritettu osittainen loppukatselmus B-asunnon osalta lukuunottamatta sauna- ja uima-allasosastoa 13.5.1974 ja toinen osittainen loppukatselmus B-asunnon sauna- ja uima-allasosaston ja A-asunnon osalta 20.6.1974, jolloin ne oli hyväksytty käyttöön otettaviksi. A oli 19.5.1975 myynyt omistamansa tontin perustettavalle Asunto Oy Marjaniementie 22:lle. A oli asunto-osakeyhtiön ilmoituksen mukaan asunut yhden vuoden ennen myyntiä kanteessa mainitussa rakennuksessa. Kiinteistön kauppakirjaan liitetystä ostajan valtakirjasta kävi ilmi, että A oli myös ollut yhtiön perustajaosakkaana. Todistajana kuullun X:n kertomuksen perusteella oli selvitetty, että asunto-osakeyhtiön omistaman rakennuksen toisen huoneiston ensimmäisen kerroksen maavarainen lattialaatta oli painunut ja että lattian ja seinän välissä oli noin 1-2 senttimetrin levyinen toiseen päähän suureneva rako. Lisäksi pesuhuoneen kylpyammeen laatoitus oli irronnut seinälaatoituksesta. Lattian painuminen oli johtunut siitä, että rakennuksen alustaa ei ollut tiivistetty työvaiheessa riittävästi ja myöhemmin sora oli liikkunut ja painunut kasaan. Mainittua virhettä olisi ollut mahdoton havaita vuonna 1975 rakenteita rikkomatta. Suunnitteluvirhettä ei ollut tapahtunut.\n      A oli rakentanut omistamalleen kiinteistölle niin sanotun paritalon ja hän oli itse asunut tuossa rakennuksessa vain yhden vuoden rakennuksen valmistumisesta ennen sen myyntiä yhtiölle. Tämä ja yleinen elämänkokemus huomioon ottaen A oli katsottava rakentaneen kanteen kohteena olevan rakennuksen myyntitarkoituksessa. Näin ollen hän oli toiminut tuossa tilanteessa niin sanottuna grynderinä ja vastasi rakentajan vastuunsa perusteella siitä, että rakentamisessa oli noudatettu hyväksyttävää rakennustapaa.\n      Asunto-osakeyhtiölle oli aiheutunut vahinkoa rakennuksen painumisesta, joka oli johtunut maa-alustan tiivistystyössä tapahtuneesta laiminlyönnistä. Edellä mainituilla perusteilla ja koska kanne oli nostettu kymmenen vuoden kuluessa rakennuksen loppukatselmuksesta, A oli velvollinen korvaamaan asunto-osakeyhtiölle aiheutuneen vahingon. Sen vuoksi raastuvanoikeus on velvoittanut A:n suorittamaan asunto-osakeyhtiölle korvauksena rakennuksen lattiapinnan oikaisusta, raon tiivistämisestä sekä uusien pintamateriaalien asentamisesta yhteensä 9.100 markkaa ja kylpyammeen säröjen tiivistämisestä 600 markkaa. Lisäksi A on velvoitettu suorittamaan asunto-osakeyhtiölle oikeudenkäyntikulujen korvauksena 3.350 markkaa.\n      Helsingin hovioikeus, jonka tutkittavaksi A oli saattanut jutun, on tuomiossaan 3.4.1985 jättänyt asian raastuvanoikeuden päätöksen varaan.\n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      A on pyytänyt valituslupaa ja vaatinut kanteen hylkäämistä.\n      Korkein oikeus on 21.8.1985 myöntänyt A:lle valitusluvan. Asunto-osakeyhtiö on antanut siltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Asunto-osakeyhtiön kanne perustuu siihen, että A on toiminut puheena olevan rakennuksen rakentajana ja rakennuttajana ja että hän tästä syystä vakiintuneen oikeuskäytännön mukaan on vastuussa oikeellisten työmenetelmien käyttämisestä ja hyvän rakennusluvan noudattamisesta. Kanteessa ei sitä vastoin ole nojauduttu A:n ja asunto-osakeyhtiön väliseen kiinteistönkauppaan.\n        A on rakennuttanut kysymyksessä olevan rakennuksen itselleen. Vasta sen jälkeen kun rakennus on valmistunut ja hyväksytty käyttöön otettavaksi hän on myynyt kiinteistön rakennuksineen perustettavalle asunto-osakeyhtiölle. Ne henkilöt, joiden kanssa hän on perustanut asunto-osakeyhtiön, ovat hankkineet asuinhuoneistojen hallintaan oikeuttavat osakkeensa siinä vaiheessa, jolloin rakennus jo on ollut valmiina. Näiden henkilöiden ei ole väitettykään olleen A:n rakennushanketta rahoittamassa. Tämän vuoksi A:n vastuu osakkeenomistajia yhtä vähän kuin asunto-osakeyhtiötäkään kohtaan ei määräydy niin sanotun grynderinvastuun mukaisesti. Sillä seikalla, onko A:lla rakentamaan ryhtyessään kenties ollut aikomus myydä asunnot ulkopuolisille, ei A:n vastuun arvostelemisessa ole merkitystä. A ei siten ole velvollinen talon rakentajana ja rakennuttajana suorittamaan asunto-osakeyhtiölle korvausta kanteessa mainitusta vahingosta.\n      \n      \n        Tuomiolauselma\n        Hovioikeuden tuomio ja raastuvanoikeuden päätös kumotaan ja A vapautetaan kaikesta maksuvelvollisuudesta jutussa.\n        \n          Ratkaisuun osallistuneet: oikeusneuvokset Miettinen, Jalanko, Nybergh, Hiltunen ja Aro\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-07-31"
  ],
  "judgmentNumber": [
    "II82"
  ],
  "date": [
    "1985-11-01"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II82"
  ],
  "year": [
    "1986"
  ],
  "description": [
    "http://data.finlex.fi/voc/kko/fin/5f1278dc",
    "http://data.finlex.fi/voc/kko/swe/e2750b8b"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}