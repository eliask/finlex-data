{
  "@id": "sfecli:kko/1982/II19",
  "languageVersion": [
    {
      "@id": "sfecli:kko/1982/II19/fin",
      "title_fi": [
        "KKO:1982-II-19"
      ],
      "abstract_fi": [
        "\n    Puolison harjoittaman, toiminnassa olleen huoltoasemaliikkeen arvoa osituksessa määrättäessä oli otettava huomioon, paitsi liikkeen omaisuuden nettoarvo, myös liikkeellä sen tuoton perusteella ollut ns. goodwill-arvo.\n    Ään\n  "
      ],
      "hasFormat": {
        "@id": "sfecli:kko/1982/II19/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Asianajaja T, joka oli määrätty pesänjakajana toimittamaan ositus avioeroon tuomittujen Seppo ja Maija A:n välillä, oli 11.3.1976 toimittamassaan osituksessa vahvistanut asianosaisten pesän yhteiseksi säästöksi 190 239 markkaa. Tähän määrään sisältyi muun muassa Seppo A:n hänen ja Oy Esso Ab:n välisen sopimuksen perusteella harjoittaman huoltoasemaliikkeen niin sanottuna goodwill-arvona 40 000 markkaa.\n      Seppo A oli Maija A:lle 25.5.1976 toimituttamansa haasteen nojalla Kuopion RO:ssa vaatinut vahvistettavaksi, ettei liikkeellä ollut goodwill-arvoa, koskei Seppo A:lla huoltoaseman vuokrasopimuksen ehtojen mukaan ollut oikeutta luovuttaa asemaa vuokraoikeuksineen kolmannelle. Kun Maija A jo oli saanut osuutenaan enemmän kuin hänelle Seppo A:n vaatimus huomioon ottaen olisi kuulunut, Seppo A oli vaatinut, että Maija A velvoitettaisiin suorittamaan hänelle saamansa ja hänelle kuuluvan määrän erotus laillisine korkoineen.\n      Maija A:n vastustettua kannetta RO p. 27.12.1976 oli hylännyt huoltoaseman arvon osalta esitetyn vaatimuksen. Seppo A:n tuli suorittaa Maija A:lle tasinkona ja vastikkeena yhteensä 15 553 markkaa 5 prosentin korkoineen 13.4.1976 lukien sekä oikeudenkäyntikulujen korvauksena 2 000 markkaa.\n      Itä-Suomen HO, jossa Seppo A oli hakenut muutosta RO:n päätökseen, t. 23.12.1980 oli jättänyt RO:n päätöksen pysyväksi.\n      Pyytäen valituslupaa Seppo A haki muutosta HO:n tuomioon vaatien huoltoaseman goodwill-arvon poistamista varoistaan ja osituksen oikaisemista sen mukaisesti. Määräajan jälkeen hän toimitti KKO:een erään kirjoituksen. Valituslupa myönnettiin ja Maija A antoi häneltä vaaditun vastauksen.\n    \n    \n      \n      KKO t. katsoi, ettei Seppo A:n KKO:een määräajan jälkeen toimittaman kirjoituksen huomioon ottamiseen ollut erityistä syytä.\n      Tutkiessaan jutun KKO totesi, että Seppo A oli Kuopiossa harjoittanut vuokratiloissa 1.12.1964 alkaen huoltoasema- ja 1.7.1970 alkaen kahviotoimintaa. Ositukseen mennessä toiminta oli vakiintunut sellaiseksi, että Seppo A:lla oli mahdollisuus saada siitä, paitsi käypä palkka työstään, jatkuvaa liiketuottoa. Tämän tuottoarvon johdosta liikkeen kokonaisarvo oli ollut suurempi kuin sen rahoitus-, vaihto- ja käyttöomaisuudelle osituksessa määrätyn arvon 150 966 markan ja liiketoiminnasta aiheutuneiden osituskirjan mukaan yhteensä 90 029 markan suuruisten velkojen erotus 60 937 markkaa. Seppo A ei ollut näyttänyt, että pesänjakaja olisi arvioinut osituskirjaan goodwill-arvona merkitsemänsä 40 000 markan erän liian suureksi. Sen vuoksi KKO, joka jätti Seppo A:n sinne määräajan jälkeen toimittamaa kirjoitusta ottamatta huomioon, katsoi, ettei ollut syytä muuttaa HO:n tuomiota. Seppo A velvoitettiin suorittamaan Maija A:lle korvaukseksi hänellä vastauksen antamisesta KKO:ssa olleista kuluista 650 markkaa.\n      \n        Eri mieltä olevan jäsenen lausunto\n        Ylimääräinen oikeusneuvos Roos: Seppo A:n tänne määräajan jälkeen toimittaman kirjoituksen jätän huomiotta kuten enemmistö. Seppo A on Kuopiossa harjoittanut vuokratiloissa 1.12.1964 alkaen huoltoasema- ja 1.7.1970 alkaen kahviotoimintaa. Osituksen mennessä toiminta oli vakiintunut sellaiseksi, että Seppo A:lla oli mahdollisuus työ- ja pääomapanostaan lisäämättä saada siitä tulevaisuudessakin, paitsi käypä palkka työstään, jatkuvaa liiketuottoa. Tämä mahdollisuus on liikkeen arvoa määrättäessä otettava huomioon niin, että liikkeen tuottoarvo on suurempi kuin liikkeen rahoitus-, vaihto- ja käyttöomaisuuden osituksessa vahvistetun arvon 150 966 markan ja liiketoiminnasta aiheutuneiden velkojen 90 029 markan ero. Ottaen huomioon Seppo A:n henkilöön sidottujen tekijöiden vaikutuksen tuoton kertymiseen kysymyksessä olevassa palvelutoiminnassa, liikkeen jutun asiakirjoista ilmenevän tuoton ennen ositusta sekä sen jälkeistä tuottoa osituksessa arvioitaessa liiketiloja koskevian vuokrasopimusten aikarajoitukset, katson, että osituksessa huomioon otettavana Seppo A:n huoltoasemaliikkeen tuottoarvona on pidettävä yhteensä 75 937 markkaa. Seppo ja Maija A:n omaisuuden säästö osituksessa on näin ollen 165 239 markkaa ja Maija A:n osuus siitä 82 619,50 markkaa. Maija A:n osalle tämän lisäksi jaetun omaisuuden arvo 9 416,50 markkaa on vähennettävä hänelle vastikkeena maksettavista 15 000 markasta. Näin ollen alennan määrän, jonka Seppo A:n avioero-oikeudenkäynnissä hänen maksettavakseen tuomittujen 5 000 markan vahingonkorvauksen ja 448 markan oikeudenkäyntikulujen korvauksen lisäksi tulee osituksen perusteella maksaa Maija A:lle, 5 583,50 markaksi. Maksettavista määristä on vähennettävä Seppo A:n jo suorittamat 7 978,50 markkaa.\n        \n          Ratkaisuun osallistuneet: oikeusneuvokset Leivonen, Mälkki ja Nybergh sekä ylimääräinen oikeusneuvos Tulenheimo-Takki\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II19"
  ],
  "judgmentNumber": [
    "II19"
  ],
  "date": [
    "1981-06-16"
  ],
  "issued": [
    "1982-03-09"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}