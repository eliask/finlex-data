{
  "@id": "sfecli:kko/1982/II69",
  "languageVersion": [
    {
      "@id": "sfecli:kko/1982/II69/fin",
      "title_fi": [
        "KKO:1982-II-69"
      ],
      "abstract_fi": [
        "\n    Isyyden vahvistamista koskevassa jutussa, jossa äidin holhottavana olevista alaikäisistä lapsista yksi oli kantajana ja toiset vastaajina, vastaajina olleiden lasten maksuttoman oikeudenkäynnin etuutta harkittaessa ei otettu huomioon äidin heihin kohdistuvaa elatusvastuuta.\n  "
      ],
      "hasFormat": {
        "@id": "sfecli:kko/1982/II69/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Helsingin RO:ssa käsiteltäessä isyyden vahvistamista koskevaa juttua, jossa olivat asianomainen lastenvalvoja C:n puhevallan käyttäjänä kantajana ja S edesmenneen insinöörin A:n oikeudenomistajien, alaikäisten D:n ja E:n uskottuna miehenä vastaajana, lastenvalvoja ja S olivat pyytäneet maksutonta oikeudenkäyntiä, lastenvalvoja C:lle taannehtivasti 5.6.1979 lukien ja S D:lle ja E:lle myös taannehtivasti 6.2.1980 lukien, minkä lisäksi S oli pyytänyt, että hänet määrättäisiin uskotun miehen toimensa ohella D:n ja E:n oikeudenkäyntiavustajaksi.\n      RO p. 29.4.1980 oli lausunut, ettei C:llä, D:llä ja E:llä tosin ollut itsellään tuloja eikä varoja. Maksuttoman oikeudenkäynnin myöntämisen edellytyksiä heidän kohdaltaan harkittaessa oli kuitenkin otettava lukuun se, että heidän äitinsä B oli heihin kohdistuvan elatusvastuunsa perusteella velvollinen heidän puolestaan suorittamaan puheena olevan isyyden vahvistamista koskevan jutun käsittelyn vaatimat menot siltä osin kuin ne kuuluivat C:n, D:n ja E:n maksettaviksi. B, huomioon ottaen hänen tulonsa ja varansa sekä elatusvelvollisuutensa ja muut taloudelliseen asemaan vaikuttavat seikat, vaikeuksitta myös kykeni suorittamaan jutun käsittelyn vaatimat menot. Tämän vuoksi ja kun B:n sanottu velvollisuus maksaa kysymyksessä olevan oikeudenkäynnin vaatimat menot ei ollut riippuvainen siitä, esiintyivätkö hänen alaikäiset lapsensa jutussa kantajina taikka vastaajina, RO oli hylännyt lastenvalvojan ja S:n pyynnöt.\n      Helsingin HO, jonka tutkittavaksi lastenvalvoja ja S olivat saattaneet asian toistaen RO:ssa esittämänsä pyynnöt, p. 2.12.1980 oli jättänyt asian RO:n päätöksen varaan. C ja S uskotun miehen toimessaan oli kumpikin erikseen velvoitettu korvaamaan valtiolle maksutta saamansa RO:n pöytäkirjanotteen lunastusmaksu 73 markkaa 50 penniä.\n      Pyytäen valituslupaa lastenvalvoja ja S hakivat muutosta HO:n päätökseen. Lupa myönnettiin ja virallinen syyttäjä antoi häneltä hakemuksen johdosta pyydetyn vastauksen.\n    \n    \n      \n      KKO p. tutki asian ja havaitsi asiakirjoista, ettei D:llä ja E:llä itsellään ollut tuloja eikä varoja. Heidän äitinsä B ei ollut jutussa asianosainen. Kun jutussa oli kysymys D:n ja E:n isän A:n toteamisesta myös C:n isäksi, B:n etu oli ristiriidassa D:n ja E:n edun kanssa. D:n ja E:n taloudelliseen asemaan vaikuttavana seikkana ei siten ollut pidettävä B:n heihin kohdistuvaa elatusvastuuta. D ja E eivät näin ollen kyenneet osaksikaan suorittamaan isyyden vahvistamista koskevasta jutusta heille aiheutuvia menoja eivätkä ilman avustajaa asianmukaisesti valvomaan siinä etuaan ja oikeuttaan.\n      Mainituilla perusteilla KKO harkitsi oikeaksi, muuttaen HO:n päätöstä, maksuttomasta oikeudenkäynnistä annetun lain säännösten nojalla myöntää D:lle ja E:lle maksuttoman oikeudenkäynnin 6.2.1980 lukien ilman korvausvelvollisuutta valtiolle asian käsittelyn vaatimista menoista, määrätä heidän oikeudenkäyntiavustajakseen S:n ja vapauttaa S:n uskotun miehen toimessaan velvollisuudesta korvata valtiolle RO:n pöytäkirjan lunastusmaksu 73 markkaa 50 penniä. C:tä koskevalta osalta HO:n päätös jäi pysyväksi. Valtion varoista määrättiin maksettavaksi S:lle palkkioksi D:n ja E:n avustamisesta RO:ssa 570, HO:ssa 270 ja KKO:ssa 600 markkaa eli yhteensä 1 440 markkaa. Samoista varoista KKO:n toimesta oli maksettava S:lle myös D:n ja E:n puolesta suoritettua. HO:n päätöksestä perittyä leimamaksua vastaavat 89 markkaa.\n      \n        Ratkaisuun osallistuneet: oikeusneuvokset Jalanko, Ådahl ja Hiltunen sekä ylimääräiset oikeusneuvokset Surakka ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-05-19"
  ],
  "judgmentNumber": [
    "II69"
  ],
  "date": [
    "1981-12-08"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II69"
  ],
  "year": [
    "1982"
  ],
  "description": [
    "http://data.finlex.fi/voc/kko/swe/ba830c8b",
    "http://data.finlex.fi/voc/kko/fin/d5f039bb"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}