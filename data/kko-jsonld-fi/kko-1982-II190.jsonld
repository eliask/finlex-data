{
  "@id": "sfecli:kko/1982/II190",
  "languageVersion": [
    {
      "@id": "sfecli:kko/1982/II190/fin",
      "title_fi": [
        "KKO:1982-II-190"
      ],
      "abstract_fi": [
        "\n    Osuuskunnan konkurssinaikaisen hallituksen jäsenillä oli osuuskunnan purkauduttua oikeus ajaa vahingonkorvaushanketta konkurssipesän toimitsijamiehiä vastaan.\n  "
      ],
      "hasFormat": {
        "@id": "sfecli:kko/1982/II190/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      H, I, J, K, L, M, N ja O olivat 4.12.1974 A:lle ja seuranneena päivänä B:lle tiedoksi toimituttamansa haasteen nojalla Tohmajärven KO:ssa lausuneet, että osuuskunta G oli asetettu konkurssiin 27.1.1967. H ja hänen myötäpuolensa olivat yhdessä P:n kanssa muodostaneet osuuskunnan hallituksen ja olleet myös konkurssivelkojia. Konkurssissa oli toimitettu valvonta 24.4.1967 ja julistettu konkurssituomio 12.9.1967. Lopputili oli annettu 30.12.1969 pidetyssä velkojainkokouksessa. Konkurssipesän väliaikaisina hoitajina, uskottuina miehinä ja toimitsijamiehinä olivat olleet A ja B, joka oli samalla toiminut konkurssiasiassa työnantajansa, konkurssivelkojan X Oy:n asiamiehenä. X Oy:n toimesta oli perustettavana olleelle ja 29.5.1967 perustetulle Y Oy:lle hankittu konkurssipesään kuulunutta omaisuutta, nimittäin 23.5.1967 toimitetussa pakkohuutokaupassa yhdeksän tilaa 600 000 markan hinnasta, 24.5.1967 ja 27.10.1967 pidetyissä huutokaupoissa koneita ja kalustoa 242 323 markan hinnasta sekä lisäksi vielä neljä tilaa. Rakennusmestari Z oli 16.3.1967 päivätyssä tarjouksessaan ilmoittanut konkurssipesän toimitsijamiehelle B:lle olevansa halukas ostamaan edellä mainitun Y Oy:lle sittemmin hankitun omaisuuden ja tarjonnut siitä vastikkeeksi eri asunto-osakeyhtiöiden yhteensä 3 214 895 markan arvoisia osakkeita. A ja B, joiden kesken konkurssipesän hallinto oli ollut jakamaton, olivat salanneet tarjouksen H:lta ja hänen myötäpuoliltaan sekä muilta velkojilta. X Oy, jonka tietoon B oli saattanut tarjouksen, oli 5.4.1967 tehnyt Z:n kanssa sopimuksen siitä, että X Oy vaatisi kiinteistöt myytäviksi pakkohuutokaupalla ja hankkisi huutokaupoissa sanotut tilat ja irtaimiston perustettavalle yhtiölle, jonka osakkeet vaihdettaisiin Z:n tarjoamiin osakkeisiin. X Oy ja Z olivat 23.5.1967 muuttaneet sopimustaan siten, että Z:n tuli antaa vastikkeeksi asunto-osakeyhtiöiden osakkeita aikaisemmin sovitun määrän asemasta 2 849 245 markan arvosta. X Oy:n ja Z:n sopimuksissa tarkoitettu yhtiö, Y Oy, jonka osakepääoma oli sovittu sille hankittavien kiinteistöjen ja irtaimiston kauppahintojen suuruiseksi, oli perustettu siten, että osakepääomaksi oli merkitty 900 000 markkaa. X Oy ja Z olivat tehneet lopullisen vaihtosopimuksen 22.6.1967.\n      Edellä kerrotuilla oikeustoimilla A ja B sekä X Oy olivat edustaneet konkurssipesän muiden velkojien vahingoksi viimeksi mainitun yhtiön hyväksi ainakin Z:n luovuttamien osakkeiden orvon ja perustetun osakeyhtiön osakepääoman erotuksen suuruisen omaisuuden. Jos 16.3.1967 tehty tarjous olisi konkurssipesän puolesta hyväksytty, olisivat kaikki etuoikeudettomat pesän velat tulleet katetuiksi ja pesälle olisi jäänyt varoja 345 040,79 markkaa. Kun X Oy ei konkurssipesän varoista ollut saanut suoritusta eräille saatavilleen, joista H ja hänen myötäpuolensa olivat P:n ohella menneet omavelkaiseen takaukseen, oli yhtiö vaatinut H:lta 37 500 markkaa, I:ltä 25 000 markkaa, J:ltä 45 000 markkaa, K:lta 45 000 markkaa, L:ltä 45 000 markkaa, M:ltä 5 000 markkaa, N:ltä 45 000 markkaa, O:lta 7 500 markkaa ja P:ltä 7 500 markkaa eli yhteensä 262 500 markkaa.\n      Sen vuoksi H ja hänen myötäpuolensa olivat vaatineet, että A ja B velvoitettaisiin yhteisvastuullisesti korvaamaan H:lle ja hänen myötäpuolilleen koitunut vahinko 262 500 markkaa ja konkurssipesälle syntynyt vahinko 345 040 markkaa 79 penniä, kummatkin määrät 5 prosentin korkoineen 16.3.1967 lukien.\n      A:n ja B:n vastustettua kannetta KO, jossa asianosaiset olivat vaatineet korvausta oikeudenkäyntikuluistaan, p. 8.5.1975 oli lausunut selvitetyksi, että osuuskunta G oli 27.1.1967 asetettu konkurssiin ja että osuuskunnan hallituksen jäseninä P:n ohella ja konkurssipesän velkojina olivat olleet H ja hänen myötäpuolensa sekä konkurssipesän väliaikaisina hoitajina, uskottuina miehinä ja toimitsijamiehinä A ja B. Tuomio konkurssissa oli julistettu 12.9.1967 ja lopputilin toimitsijamiehet olivat antaneet 30.12.1969. Konkurssipesän velkojan X Oy:n hakemuksesta oli osakeyhtiön kiinnitettyjen saamisten suorittamiseksi toimitettu 23.5.1967 pakkohuutokauppa, jossa oli myyty konkurssipesään kuuluneet kanteessa mainitut yhdeksän tilaa. Ne oli huudettu 600 000 markan hinnasta X Oy:n toimesta perustettavana olleen ja 29.5.1967 perustetun Y Oy:n lukuun. Konkurssipesään kuuluneita koneita ja kalustoa oli myyty yhteensä 242 323 markalla 24.5.1967 toimitetulla huutokaupalla sanotulle perustettavana olleelle ja 27.10.1967 toimitetulla huutokaupalla tuolloin jo perustetulle Y Oy:lle. X Oy ja Z olivat 5.4.1967 päivätyllä esisopimuksella ja 23.5.1967 tehdyllä sopimuksella sopineet siitä, että X Oy luovuttaisi perustettavan osakeyhtiön koko osakekannan Z:lle, joka puolestaan luovuttaisi X Oy:lle sopimuksessa luetellut liike- ja asuinhuoneistojen osakkeet. Edelleen KO oli lausunut selvitetyksi, että Z oli jo vuoden 1967 alkupuolella ilmoittanut konkurssipesän toimitsijamiehelle B:lle rakennusliikkeensä olleen halukkaan ostamaan Y Oy:lle sittemmin ostetun, konkurssipesään kuuluneen omaisuuden sitä vastaan, että se olisi luovuttanut konkurssipesälle kanteessa mainitusta 16.3.1967 päivätystä luettelosta ilmenevät, 3 214 895 markan arvoiseksi ilmoitetut osakkeet. Sen sijaan KO oli lausunut jääneen näyttämättä, että A olisi tiennyt sanotusta Z:n tarjouksesta. Kun konkurssipesän hoitajien olennaisena tehtävänä oli pesän omaisuuden rahaksi muuttaminen ja siten kertyneiden rahojen jako velkojille, B:n, hänen jättäessään Z:n vaihtotarjouksen esittelemättä velkojainkokoukselle, ei voitu katsoa menetelleen lainvastaisesti. Hänen tai A:n ei muutoinkaan voitu katsoa menetelleen asiassa lainvastaisesti. Sen vuoksi KO oli hylännyt kanteen ja velvoittanut H:n ja hänen myötäpuolensa yhteisvastuullisesti korvaamaan oikeudenkäyntikulut B:lle 4 500 ja A:lle 3 800 markalla.\n      Itä-Suomen HO, jonka tutkittavaksi H ja hänen myötäpuolensa olivat saattaneet jutun, t. 15.3.1978 oli ratkaissut sen. Käsitellessään jutun siltä osin kuin H ja hänen myötäpuolensa olivat vaatineet korvausta konkurssipesälle, HO, koskei H:lla ja hänen myötäpuolillaan ollut oikeutta esittää jo selvitetyn konkurssipesän puolesta vaatimuksia, oli jättänyt kanteen siltä osin tutkimatta. Tutkiessaan jutun muutoin HO oli katsonut selvitetyksi, että Z oli alkuvuodesta 1967 tarkoituksenaan vaihtaa omistamiaan eri asunto-osakeyhtiöiden osakkeita erinäiseen konkurssipesään kuuluneeseen omaisuuteen ottanut yhteyttä B:hen neuvotellakseen sopimuksen teosta. Z:n ja B:n välillä A:n tietämättä tapahtuneiden neuvottelujen jälkeen Z oli 16.3.1967 kirjallisesti tarjoutunut luovuttamaan X Oy:lle vastikkeeksi vaihdossa itselleen haluamastaan konkurssipesän omaisuudesta kanteessa tarkoitetut yhteensä 3 214 895 markan arvoisiksi arvioimansa eri asunto-osakeyhtiöiden osakkeet. Tämän jälkeen Z ja X Oy olivat tehneet kanteessa tarkoitetut esisopimukset ja lopullisen vaihtosopimuksen. Z:n tarjoamat osakkeet olivat ilmeisesti käyvältä hinnaltaan suunnilleen vastanneet hänen vaihdettavaksi haluamaansa konkurssipesän omaisuutta, mutta ne olivat olleet hänen rakennusliikkeensä kirjanpidossa aliarvostettuja. Z oli alun alkaenkin edellyttänyt, että tämä aliarvostus oli säilytettävä omaisuuksien arvoa sopimukseen merkittäessä. Vaihtosopimuksen teko, huomioon ottaen etenkin omaisuuksien aliarvostuksen vaikutuksen konkurssipesän verotuksessa, ei olisi ollut konkurssipesälle edullinen eikä edes mahdollinenkaan siihen nähden, että X Oy olisi saattanut konkurssipesään kuuluneisiin kiinteistöihin kiinnitettyjen saataviensa suorittamiseksi vaatia kiinteistöt joka tapauksessa myytäviksi pakkohuutokaupalla ja irtaimenkin omaisuuden julkisella huutokaupalla. H ja hänen myötäpuolensa olivat antamansa omavelkaisen takaussitoumuksen perusteella olleet X Oy:lle vastuussa osuusunta G:n sitoumuksista 2 700 000 markan määrään asti. Tämä takausvastuu oli kysymyksessä olevien järjestelyiden johdosta voitu rajoittaa yhteensä 255 000 markkaan. B:n laiminlyönnistä ilmoittaa konkurssipesälle Z:n halukkuudesta ostaa konkurssipesän omaisuutta ei näin ollen voitu katsoa aiheutuneen H:lle ja hänen myötäpuolilleen vahinkoa. Sen vuoksi HO oli katsonut, ettei ollut syytä KO:n päätökseen lopputuloksen muuttamiseen B:tä koskevassa osassa. A:n osalta HO oli jättänyt asian KO:n päätöksen varaan. H:n ja hänen myötäpuolensa HO oli velvoittanut yhteisvastuullisesti suorittamaan B:lle ja A:lle kummallekin erikseen korvausta heidän kuluistaan HO:ssa 300 markkaa.\n      H ja hänen myötäpuolensa pyysivät lupaa hakea muutosta HO:n tuomioon ja lupahakemukseensa sisällyttivät muutoksenhakemuksen. B sekä 29.12.1978 kuolleen A:n oikeudenomistajat, leski C omasta puolestaan ja alaikäisten lastensa holhoojana vastasivat hakemukseen.\n    \n    \n      \n      KKO t. myönsi muutoksenhakuluvan ja tutki muutoksenhakemuksen.\n      Mitä ensiksi tuli kanteeseen siltä osin kuin HO oli jättänyt sen tutkimatta, KKO katsoi selvitetyksi, että H ja hänen myötäpuolensa olivat yhdessä P:n kanssa muodostaneet osuuskunta G:n hallituksen osuuskunnan purkautuessa konkurssin päättyessä. Osuuskunnalla, jota sen hallitus konkurssissa edusti, oli konkurssivelallisena oikeus vaatia konkurssipesälle korvausta siitä vahingosta, jonka toimitsijamiehet toimessaan olivat konkurssipesälle aiheuttaneet. Osuuskunnan purkautumisen jälkeen sen konkurssinaikaisen hallituksen jäseninä oli oikeus esittää tämä vaatimus. HO:ssa ei näin ollen mainitsemillaan perusteilla olisi pitänyt vetäytyä tutkimasta kannetta siltä osin kuin H ja hänen myötäpuolensa olivat esittäneet vaatimuksia purkautuneen osuuskunnan hallituksen jäseninä. Tämän vuoksi KKO harkitsi lailliseksi kumota ja poistaa HO:n tuomion siltä osin kuin H:n ja hänen myötäpuoltensa kanne oli jätetty tutkimatta. Jutun selvitettyyn tilaan nähden ja viivytyksen välttämiseksi KKO oli ottanut jutun kokonaisuudessaan tutkittavakseen. B:n osalta HO:n mainitsemilla perusteilla ja A:n osalta KO:n mainitsemalla perusteella KKO harkitsi oikeaksi jättää KO:n lopputuloksen pysyväksi siltä osin kuin H:n ja hänen myötäpuoltensa vaatimus konkurssipesän 345 000 markan 79 pennin suuruisen vahingon korvaamisesta oli hylätty. Muilta osin KKO katsoi, ettei ollut syytä muuttaa HO:n tuomiota. H ja hänen myötäpuolensa velvoitettiin yhteisvastuullisesti suorittamaan korvaukseksi KKO:ssa olleista vastinekuluista B:lle 650 sekä C:lle ja hänen myötäpuolilleen yhteisesti niin ikään 650 markkaa.\n      \n        Ratkaisuun osallistuneet: oikeusneuvokset Miettinen, Nybergh ja Hiltunen sekä ylimääräiset oikeusneuvokset Paasikoski ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II190"
  ],
  "description": [
    "http://data.finlex.fi/voc/kko/fin/65a66102",
    "http://data.finlex.fi/voc/kko/swe/eb0f3525",
    "http://data.finlex.fi/voc/kko/fin/d41415bf"
  ],
  "judgmentNumber": [
    "II190"
  ],
  "date": [
    "1982-08-18"
  ],
  "issued": [
    "1982-12-21"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}