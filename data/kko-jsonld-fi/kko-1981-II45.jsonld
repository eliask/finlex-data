{
  "@id": "sfecli:kko/1981/II45",
  "languageVersion": [
    {
      "@id": "sfecli:kko/1981/II45/fin",
      "title_fi": [
        "KKO:1981-II-45"
      ],
      "abstract_fi": [
        "\n    Velallinen oli viimeisten 6 kuukauden aikana ennen konkurssinsa alkua tehdyllä kauppakirjalla myynyt käyttöomaisuuttaan eräälle velkojalleen ehdoin, että kauppahinnalla kuitattiin maksetuksi velkojan samansuuruiset saamiset velalliselta. Kysymyksessä olevaa sijaissuorituksin epätavallisia maksuvälineitä käyttäen tapahtunutta velan maksua ei pidetty KS 46 §:n b kohdassa tarkoitettuna sopimuksena, vaan maksun peräyttämistä konkurssipesään tarkoittanut vaatimus oli ratkaistava velan maksua koskevan KS 46 §:n d kohdan nojalla. Kun tuo velan maksu oli tapahtunut aikaisemmin kuin viimeisten 60 päivän aikana ennen konkurssin alkua, se ei ollut peräytettävissä viimeksi mainitun kohdan nojalla, vaikka maksu olisikin osaltaan myös tarkoittanut muiden velkojain oikeuden loukkaamista.\n    Ään\n  "
      ],
      "hasFormat": {
        "@id": "sfecli:kko/1981/II45/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Oy A:n konkurssipesä ja Turun lääninverovirasto olivat B:lle 20.6.1977 tiedoksi toimituttamansa haasteen nojalla Turun RO:ssa kanteenaan lausuneet, että oy. A, jonka 8.11.1976 alkaneessa konkurssissa oli toimitettu saamisten valvonta 21.3.1977, oli 1) 25.8.1976 myynyt B:lle 27 667 markan 93 pennin kauppahinnasta omistamansa konttorikalusteet, -koneet ja -laitteet, joiden kauppahinta oli kuitattu maksetuksi kauppakirjan allekirjoituksella siten, että kauppasummalla oli kuitattu B:n saatavia yhtiöltä, ja että 2) B oli 29.10.1976 päivätyllä laskulla laskuttanut oy. A:ta muun muassa kirjanpidon sekä pesäluettelon ja konkurssihakemuksen laatimisesta 3 911 markalla 75 pennillä, mikä lasku oli kuitattu maksetuksi siten, että yhtiö oli luovuttanut Iivariselle maksuksi laskukoneen ja paineöljylaitteen. Koska 1 kohdassa mainittu oy. A:n omaisuutta koskeva sopimus oli tehty viimeisen kuuden kuukauden aikana ennen konkurssin alkua, 2 kohdassa kerrottu yhtiön omaisuutta koskeva sopimus oli tehty viimeisinä 60 päivänä ennen konkurssin alkua sekä velkojille oli sopimuksista tullut tuntuva vahinko ja esillä olleista asianhaaroista voitiin havaita sopimusten pääasiallisesti tarkoittaneen velkojain oikeuden loukkaamista ja kun 2 kohdassa mainitun velan maksuun oli käytetty velallisen ammattiin nähden epätavallisia maksuvälineitä, konkurssipesä ja konkurssivelkojana lääninverovirasto olivat vaatineet B:n velvoittamista korvauksetta luovuttamaan 1 ja 2 kohdassa tarkoitettu omaisuus takaisin konkurssipesään tai, mikäli omaisuus oli niin hukattu tai hävitetty, ettei sitä voitu antaa takaisin, suorittamaan konkurssipesälle mainitun omaisuuden yhteisarvona 31 579 markkaa 68 penniä korkoineen sekä korvausta oikeudenkäyntikuluistaan.\n      B oli ennen pääasiaan vastaamistaan ilmoittanut, että hänelle häntä juttuun haastettaessa oli annettu oikeaksi todistettu jäljennös vain haasteesta ja kolmisivuisen haastehakemuksen viimeisestä sivusta, haastehakemuksen ensimmäisen ja toisen sivun ollessa oikeaksi todistamattomat. Koska haastetta ei siten ollut annettu hänelle tiedoksi oikeudenkäymiskaaren 11 luvun 9 §:ssä säädetyllä tavalla, B oli väittänyt, että kannetta ei voitaisi ottaa tutkittavaksi. RO oli ennen pääasian ratkaisemista julistamallaan päätöksellä, koska B:lle oli haasteen tiedoksiannon yhteydessä annettu oikeaksi todistetut jäljennökset haasteesta ja haastehakemuksesta oikeudenkäymiskaaren 11 luvun 9 §:ssä tarkoitetulla tavalla, hylännyt B:n väitteen.\n      B:n vastustettua kannetta RO p. 15.12.1977 oli lausunut selvitetyksi, että oy. A, jonka konkurssi oli alkanut 8.11.1976, oli 1 kohdassa mainitulla kauppakirjalla myynyt hallituksensa puheenjohtajalle B:lle po. kalusteet, koneet ja laitteet 27 667 markan 93 pennin hinnasta. Tällä määrällä oli kuitattu maksetuksi yhtiön B:lle ollutta velkaa. B oli myös jättänyt ainakin osan myydystä omaisuudesta yhtiön käyttöön vuokraa vastaan. B oli 2 kohdassa mainitulla laskulla laskuttanut yhtiötä sanotussa kohdassa kerrotuista tehtävistä 3 911 markalla 75 pennillä. Tämä lasku oli maksettu siten, että yhtiö oli luovuttanut B:lle laskukoneen ja paineöljylaitteen. Jutussa esitetyn selvityksen perusteella ei 1 kohdassa mainitulla kaupalla kuitenkaan voitu katsoa tarkoitetun yhtiön muiden velkojien oikeuden loukkaamista konkurssisäännön 46 §:n b kohdan tarkoittamin tavoin. Kanteen 2 kohdassa mainitun laskun oli katsottava perustuvan itse konkurssimenettelyn aiheuttamiin kuluihin, jotka konkurssipesän oli konkurssisäännön 74 §:n mukaan maksettava. Näillä perusteilla RO oli hylännyt kanteen. Asian laadun vuoksi B sai pitää jutusta olleet kulunsa vahinkonaan.\n      Turun HO, jonka tutkittavaksi konkurssipesä ja lääninverovirasto yhteisesti toiselta sekä B toiselta puolen olivat saattaneet jutun, t. 8.9.1978 oli jättänyt asian B:n oikeudenkäyntiväitteen osalta RO:n päätöksen varaan.\n      Pääasian osalta HO oli lausunut, että oy. A oli 1 kohdassa mainitulla kauppakirjalla muille velkojille tuntuvaa vahinkoa aiheuttaen myynyt liikkeen harjoittamiselle tarpeelliset konttorikalusteet, -koneet ja -laitteet. B, joka oli toiminut yhtiön hallituksen puheenjohtajana, kirjanpidon hoitajana ja osakkeenomistajana, oli kuitannut kauppahinnan määrällä omaa yhtiöltä ollutta, lähinnä sen oikeudellisten asioiden hoitamisesta vuosina 1973 - 1976 syntynyttä saatavaansa. Myyty omaisuus oli jäänyt yhtiön käyttöön vuokraa vastaan. Muun muassa näistä mainituista seikoista voitiin havaita kaupalla tarkoitetun yhtiön muiden velkojienoikeuden loukkaamista. Kanteen 2 kohdassa mainitun velan maksuun oli käytetty B:n ammattiin nähden epätavallisia maksuvälineitä eikä mainittua ennen konkurssin alkua syntynyttä velkasuhdetta ollut pidettävä konkurssisäännön 74 §:ssä tarkoitettuna velkana. Näillä perusteilla HO oli, kumoten RO:n pääasiaa koskevan päätöksen, konkurssisäännön 46 §:n b ja d kohdan nojalla julistanut 1 kohdassa mainitut 25.8.1976 päivättyyn kauppakirjaan ja 2 kohdassa kerrotut 29.10.1976 päivättyyn laskuun perustuneet luovutukset peräytyneiksi. HO oli velvoittanut B:n, ottamalla huomioon että B oli ilmoittanut oikeudenkäynnin aikana myyneensä kaiken 25.8.1976 tehdyllä kauppakirjalla ostamansa omaisuuden ja lisäksi HO:lle jättämässään vastauskirjelmässä ilmoittanut myyneensä 29.10.1976 päivättyä laskua vastaan saamansa laskukoneen, suorittamaan yhtiön konkurssipesälle korvaukseksi sanotulla kauppakirjalla saamastaan edelleen myymästä omaisuudesta 27 667 markkaa 93 penniä ja mainittua laskua vastaan saamastaan samoin edelleen myymästään laskukoneesta harkinnan mukaan 500 markkaa eli suorittamaan konkurssipesälle yhteensä 28 167 markkaa 93 penniä 5 prosentin korkoineen haastepäivästä. B:n tuli lisäksi palauttaa konkurssipesälle 2 kohdassa mainittu paineöljylaite. B velvoitettiin suorittamaan konkurssipesälle ja lääninverovirastolle yhteisesti korvaukseksi näillä jutussa olleista kuluista 2 500 markkaa.\n      Vielä HO oli määrännyt, että koska B:llä, jota vastaan ko. takaisinsaantikannetta ei ollut nostettu niin ajoissa, että hän olisi voinut ilmoittautua valvontapäivänä, konkurssisäännön 48 §:n mukaan oli oikeus valvoa hänelle takaisinsaantikanteen johdosta syntyvä saaminen, B:n oli, jos hän tahtoi tuota oikeutta käyttää, Naantalin RO:ssa valvottava mainittu saatavansa ennen 1.12.1978.\n      B pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen. Konkurssipesä ja lääninverovirasto yhteisesti vastasivat hakemukseen.\n    \n    \n      KORKEIN OIKEUS\n      KKO t. myönsi muutoksenhakuluvan ja tutki jutun. Mitä ensin tuli B:n tekemään haastemenettelyn laillisuutta koskevaan oikeudenkäyntiväitteeseen, niin koska B:lle oli haastetilaisuudessa annettu edellä selostetuin tavoin oikeaksi todistetut jäljennökset haasteasiakirjoista ja koska haastehakemuksen viimeiselle sivulla kirjoitetun jäljennöksen oikeaksi todistamista koskevan lausuman oli katsottava merkinneen koko haastehakemusasiakirjan oikeaksi todistamista, KKO katsoi, ettei tältä osin ollut syytä HO:n tuomion lopputuloksen muuttamiseen.\n      Kanteen 1 kohdan osalta KKO katsoi selvitetyksi, että oy A oli, myydessään HO:n mainitsemat kalusteet ja laitteet 25.8.1976 päivätyllä kauppakirjalla B:lle ehdoin, että sovitulla 27 667 markan 93 pennin kauppahinnalla kuitattiin maksetuksi B:n samansuuruiset laskusaamiset yhtiöltä, tarkoittanut luovuttaa sanotun omaisuuden B:lle olleiden velkojensa suoritukseksi. Jutussa ei ollut väitettykään, että yhtiön luovuttaman omaisuuden käypä arvo todellisuudessa ylittäisi tuon kaupan yhteydessä maksetuiksi kuitattujen B:n saamisten summan tai että ko. luovutustoimi muullakaan perusteella edes osaksi olisi lahjan laatuinen. Sen vuoksi KKO katsoi yhtiön 1 kohdassa selostetulla menettelyllään sen suorittaneen B:lle ollutta velkaansa. Suoritus oli tapahtunut sijaissuorituksin yhtiön toimialaan nähden epätavallisin maksuvälinein. Siitä huolimatta po. velan maksun peräytyminen konkurssipesään määräytyi konkurssisäännön 46 §:n d kohdan mukaisesti. Kun velan maksu oli tapahtunut jo aikaisemmin kuin viimeisten 60 päivän aikana ennen yhtiön konkurssin alkua eikä tuon velan maksu, vaikka se olisikin osaltaan myös tarkoittanut yhtiön muiden velkojain oikeudenloukkaamista, edellä mainitusta syystä ollut peräytettävissä sanotun pykälän b kohdan nojalla, KKO harkitsi oikeaksi 1 kohdan osalta HO:n tuomion kumoten ja kanteen hyläten vapauttaa B:n tältä osin tuomitusta 27 667 markan 93 pennin korvausvelvollisuudesta.\n      Kanteen 2 kohdan osalta KKO katsoi selvitetyksi, että oy. A:n 22.10.1976 pidetyssä ylimääräisessä yhtiökokouksessa yhtiön osakkaat olivat päättäneet, että yhtiön kirjanpito oli saatava ajan tasalle ja että maksu siitä aiheutuvasta työstä oli rahavarojen puuttumisen vuoksi suoritettava tilien pitäjälle tavarana. Sanotussa kokouksessa saapuvilla ollut ja yhtiön kirjanpidosta aikaisemminkin huolehtinut B oli yhtiökokouksen päätöksen perusteella suorittanut yhtiön kirjanpidon heinä-, elo-, syys- ja lokakuulta 1976. Työstään B oli veloittanut yhtiöltä HO:n mainitsemalla 29.10.1976 päivätyllä laskulla 2 000 markkaa. Sen lisäksi samalla laskulla oli veloitettu yhtiötä 1 911 markalla 75 pennillä korvaukseksi B:n sen hyväksi suorittamista muista HO:n tarkoittamista toimenpiteistä. Po. lasku oli kuitattu maksetuksi kokonaisuudessaan siten, että yhtiö oli luovuttanut B:lle HO:n mainitsemat laskukoneen ja paineöljylaitteen. Kun yhtiön B:lle kirjanpitotyöstä suoritettavan vastikkeen laadusta oli ennen työn suorittamista katsottava B:n ja yhtiön välillä kerrotuin tavoin ja olosuhteet huomioon ottaen riittävän yksilöidysti sovitun, yhtiö ei ollut, luovuttaessaan B:lle po. laskun suoritukseksi kerrotut laskukoneen ja paineöljylaitteen, kirjanpitotyöstä velotun 2 000 markan palkkion osalta maksanut velkaansa sijaissuorituksin. Sitä vastoin KKO katsoi jääneen näyttämättä, että vastaavalla tavalla olisi sovittu annettaessa B:lle muita sanotusta laskusta ilmeneviä toimeksiantoja. Siten yhtiö on menettelemällä 2 kohdassa kerrotuin tavoin viimeisten 60 päivän aikana ennen konkurssiaan maksanut B:lle ollutta velkaansa 1 911 markan 75 pennin osalta sijaissuorituksin toimialaansa nähden epätavallisin maksuvälinein. Sen vuoksi KKO kanteen 2 kohdan osalta harkitsi oikeaksi, HO:n tuomiota muuttaen ja vaatimukset enemmälti hyläten sekä vapauttaen B:n korvaamasta laskukoneesta tuomittuja 500 markkaa, konkurssisäännön 46 §:n d kohdan nojalla velvoittaa hänet palauttamaan konkurssipesälle HO:n tuomiossa mainitun paineöljylaitteen. Laitteen saadakseen konkurssipesän kuitenkin tuli HO:n soveltaman arviointiperusteen mukaisesti suorittaa B:lle 1 500 markkaa. Ellei paineöljylaite ollut tallella, B:n oli sen arvosta palautettava konkurssipesälle 1 911 markkaa 75 penniä 5 prosentin korkoineen haastepäivästä 20.6.1977 lukien. Asian näin päättyessä B:n konkurssipesälle ja lääninverovirastolle yhteisesti HO:ssa maksettavaksi määrätty oikeudenkäyntikulujen korvaus alennettiin 1 000 markkaan. Muilta osin HO:n tuomio jäi pysyväksi, kuitenkin siten, että B:n oli suoritettava HO:n tuomiossa mainittu saamisensa jälkivalvonta 3 kuukauden kuluessa tästä päivästä.\n      \n        Eri mieltä olevien jäsenten lausunnot\n        Ylimääräinen oikeusneuvos Ketola: myönnän muutoksenhakuluvan ja tutkiessani jutun katson, ettei ole syytä muuttaa HO:n tuomiota sen 1 kohdan ja oikeudenkäyntikuljen korvaamisvelvollisuutta koskevalta osalta. Muutoin olen KKO:n tuomiolauselmasta ilmenevällä kannalla.\n        Oikeusneuvos Saarni-Rytkölä oli samaa mieltä kuin ylimääräinen oikeusneuvos Ketola.\n      \n      \n        Ratkaisuun osallistuneet: oikeusneuvokset Surakka ja Riihelä sekä ylimääräinen oikeusneuvos Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II45"
  ],
  "referenceToLegislation": [
    "http://data.finlex.fi/eli/sd/1868/31/luku/4/pykala/46"
  ],
  "description": [
    "http://data.finlex.fi/voc/kko/fin/65a66102",
    "http://data.finlex.fi/voc/kko/swe/eb0f3525",
    "http://data.finlex.fi/voc/kko/swe/466a9438"
  ],
  "judgmentNumber": [
    "II45"
  ],
  "date": [
    "1980-12-08"
  ],
  "issued": [
    "1981-04-08"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}