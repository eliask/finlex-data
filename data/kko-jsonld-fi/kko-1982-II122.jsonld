{
  "@id": "sfecli:kko/1982/II122",
  "languageVersion": [
    {
      "@id": "sfecli:kko/1982/II122/fin",
      "title_fi": [
        "KKO:1982-II-122"
      ],
      "abstract_fi": [
        "\n    Kaupan kohteena oli ollut luonnonlaitumella vapaasti kulkeva porokarja merkkeineen. Tämänlaatuisessa kaupassa myyjä ei vallitsevan tavan mukaan ole vastuussa ostajalle siitä, että porokarjan lukumäärä poroerotuksessa vastaa myytäessä arvioitua lukumäärää. Kun kuitenkin myyjän ilmoittama täsmällinen vähimmäismäärä oli ollut kauppahintaan olennaisesti vaikuttava seikka, ostaja oli oikeutettu saamaan vajausta vastaavan kauppahinnan alennuksen.\n  "
      ],
      "hasFormat": {
        "@id": "sfecli:kko/1982/II122/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli Kuusamon KO:ssa lausunut, että hän oli 19.9.1978 päivätyllä kauppakirjalla ostanut B:ltä porokarjan, jonka korvamerkki oli \"oikea poikki, pykälä päällä ja vasen korva teroitettu\". Kauppa oli käsittänyt samassa kuussa suullisesti sovittujen ehtojen mukaan 10 vaadinta ja 5 hirvasta, joista A oli maksanut käteisellä 17 500 markkaa. Tämän lisäksi A ja B olivat vaihtaneet moottorikelkkoja siten, että A:n kelkka oli hinnoiteltu vaihdossa 2 500 markkaa kalliimmaksi kuin B:n kelkka. Näin ollen kokonaiskauppahinnaksi oli tullut 20 000 markkaa. Vuosien 1978 ja 1979 poroerotuksissa oli kuitenkin havaittu, ettei A:n ostamalla merkillä ollut useampia poroja kuin 3 vaadinta ja 1 hirvas. Koska B:n suoritus oli ollut edellä kerrotulla tavalla virheellinen, A oli vaatinut, että B, joka oli vakuuttanut poroja olevan 15, velvoitettiin palauttamaan hänelle hinnanalennuksena, huomioon ottaen, että kauppahinnaksi poroa kohden olisi sanotuin perustein tullut 1 333 markkaa, 11 poron arvoa vastaavat 14 600 markkaa 6 prosentin korkoineen 19.9.1978 lukien sekä korvaamaan hänen oikeudenkäyntikulunsa.\n      B:n vastustettua kannetta KO p. 30.5.1980 oli lausunut selvitetyksi, että A oli 19.9.1978 laaditulla kauppakirjalla ostanut B:ltä porokarjan, jonka korvamerkki oli kanteessa ilmoitetun mukainen. Suullisesti oli sovittu rahana maksettavaksi kauppahinnaksi 17 500 markkaa sekä lisäksi, että asianosaiset vaihtoivat moottorikelkkoja, jossa vaihdossa B oli saanut etua 2 500 markkaa, joten kauppahinta oli ollut kaikenkaikkiaan 20 000 markkaa.\n      KO oli todennut A:n todistajan kertoneen, että B oli suullisissa keskusteluissa A:lle vakuuttanut puheena olevalla merkillä olevan 10 vaadinta ja 1 - 5 hirvasta. Kauppaa seuranneena vuonna suoritetussa porojen lukemisessa oli merkillä todettu paliskunnan isännän todistuksen mukaan 3 yhtä vuotta vanhempaa poroa. Toisaalta B:n todistajat olivat kertoneet hänen kaupasta neuvoteltaessa vakuuttaneen porojen määräksi vain 6 -7 yksilöä. Samoin oli kappakirjan laatinut henkilö todistajana ilmoittanut B:n vakuuttaneen poroja olevan kuusi tai seitsemän. Koska tämänlaatuisessa kaupassa vakiintuneen käytännön mukaan myydään merkki porokarjoineen eikä siis määrättyjä poroeläimiä ja kun riittävää näyttöä puuttui siitä, että B olisi nimenomaan lopullista kauppaa solmittaessa taannut porojen lukumäärän A:n väittämäksi 10:ksi vaatimeksi ja 5:ksi hirvaaksi eikä B suorituksessa näin ollen ollut virheellisyyttä, KO oli hylännyt kanteen.\n      Rovaniemen HO, jonka tutkittavaksi A oli saattanut jutun ja jossa hän oli uudistanut vaatimuksensa ja B vastannut muutoksenhakemukseen, t. 13.2.1981 oli katsonut selvitetyksi, että B oli KO:n päätöksessä tarkoitetusta kaupasta neuvoteltaessa ja lopullista kauppaa tehtäessä vakuuttanut A:lle poroja olevan 6 - 7 yksilöä.\n      Poroja kaupan jälkeen vuosien 1978 ja 1979 poroerotuksissa luettaessa niitä oli ollut vain 3 vaadinta ja 1 hirvas eli yhteensä neljä. B ei ollut näyttänyt, että kysymyksessä olevia poroja olisi ennen kaupantekoa ollut hänen ilmoittamansa määrä tai että niiden määrä olisi kaupanteon jälkeen porovahinkojen johdosta pienentynyt. Hän ei ollut myöskään saattanut todennäköiseksi, että poroja olisi jäänyt tietymättömiin. Näillä perusteilla HO oli katsonut selvitetyksi, että poroja oli kaupan tapahtuessa ollut ainoastaan neljä.\n      Kauppahinnan suuruuden huomioon ottaen A:n oli katsottava siitä sovittaessa edellyttäneen, että B:n vakuutus porojen lukumäärästä piti paikkansa. Itse poromerkin kauppahinnasta ei ollut näytetty erikseen sovittu.\n      Sen vuoksi ja kun A oli oikeutettu kaupassa saamatta jääneitä ainakin 2 poroa vastaavaan kauppahinnan alennukseen, joka yhtä poroa kohden oli katsottava 3 000 markaksi, HO oli, kumoten KO:n päätöksen, velvoittanut B:n suorittamaan A:lle 6 000 markkaa 5 prosentin korkoineen 9.5.1980 lukien sekä korvaamaan A:n oikeudenkäyntikulut jutussa 2 200 markalla.\n      Pyytäen valituslupaa B haki muutosta HO:n tuomioon ja vaati, että asia jätettiin KO:n päätöksen varaan tai että hinnanalennus joka tapauksessa laskettiin niin, että yhden poron korvattavaksi arvoksi katsottiin A:n kanteessa mainitut 1 333 markkaa. Lupa myönnettiin ja A antoi häneltä pyydetyn vastauksen. Paliskuntain Yhdistys antoi KKO:n siltä pyytämän lausunnon sekä B ja A kumpikin heiltä yhdistyksen lausunnon johdosta pyydetyn selityksen.\n    \n    \n      \n      KKO t. tutki jutun ja katsoi selvitetyksi, että B oli kauppakirjalla 19.9.1978 myynyt A:lle mainitulla poromerkillä varustetun porokarjan merkkeineen. Kauppakirjassa ei ollut mainittu kauppahintaa, mutta asianosaiset olivat kumpikin ilmoittaneet kauppahinnan olleen 17 500 markkaa. Samalla oli tehty moottorikelkkojen vaihtokauppa, jonka yhteys porokauppaan oli jäänyt epäselväksi. Kauppakirjassa ei ollut mainittu porojen määrää eikä poromerkin kauppa-arvoa. Kaupasta neuvoteltaessa ja sitä solmittaessa B oli ilmoittanut, että poroja oli vähintään 6 -7 kappaletta ja että hän antaisi yhden poron muusta merkistään, ellei luvattua määrää löytyisi. Poroerotuksissa vuosina 1978 ja 1979 oli löytynyt vain neljä poroa, nimittäin kolme vaadinta ja yksi hirvas. B ei ollut selvittänyt, että poroja olisi kauppaa tehtäessä ollut ilmoitettu vähimmäismäärä.\n      Jutussa oli selvitetty porokaupassa yleisenä tapana olevan, että myytäessä määrätyllä merkillä varustettu porokarja merkkeineen myytyjen porojen lukumäärää ei määritellä kaupassa, koskei vapaasti luonnonlaitumilla olevien porojen määrää voitu tarkasti tietää. Tämän tavan mukaan B ei ollut myyjänä vastuussa ostajalle siitä, että porokarjan lukumäärä poroerotuksessa vastasi myytäessä arvioitua määrää. Kun kuitenkin B:n ilmoittama täsmällinen porojen vähimmäismäärä oli ollut kauppahintaan olennaisesti vaikuttava seikka, B vastasi selostetusta vajauksesta porojen lukumäärässä.\n      Harkittaessa vajauksen suhteellista osuutta koko kauppahinnasta KKO totesi, että kauppaan olisi saattanut sisältyä poroja enemmänkin ja että poromerkin mukana oli A:lle siirtynyt osakkuus paliskuntaan. Näillä perusteilla KKO katsoi kahden poron vajauksen vastaavan koko kauppahinnasta 3 400 markkaa ja muutti HO:n tuomiota siten, että B velvoitettiin suorittamaan A:lle HO:n määräämien 6 000 markan asemesta 3 400 markkaa 5 prosentin korkoineen 9.5.1980 lukien. Muilta osin HO:n tuomio jäi pysyväksi.\n      \n        Ratkaisuun osallistuneet: oikeusneuvokset Saarni-Rytkölä, Portin ja Mörä sekä ylimääräiset oikeusneuvokset Karetie ja Ketola\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II122"
  ],
  "description": [
    "http://data.finlex.fi/voc/kko/fin/b5d8d4ac",
    "http://data.finlex.fi/voc/kko/swe/7bc51e69"
  ],
  "judgmentNumber": [
    "II122"
  ],
  "date": [
    "1982-01-18"
  ],
  "issued": [
    "1982-08-25"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}