{
  "@id": "sfecli:kko/1983/II86",
  "languageVersion": [
    {
      "@id": "sfecli:kko/1983/II86/fin",
      "title_fi": [
        "KKO:1983-II-86"
      ],
      "abstract_fi": [
        "\n    Kommandiittiyhtiön vastuunalaisen yhtiömiehen itselleen ja yhtiön äänettömälle yhtiömiehelle tekemät yhtiön varojen nostot julistettiin KS 46 §:n b kohdan nojalla peräytymään kommandiittiyhtiön konkurssipesään.\n    Ään.\n    Vrt. KKO:1974-II-100\n  "
      ],
      "hasFormat": {
        "@id": "sfecli:kko/1983/II86/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Tampereen RO:n päätös 3.11.1977\n        RO oli päätöksessään lausunut, että kantaja kommandiittiyhtiö A:n konkurssipesä oli kanteessaan kertonut, että kommandiittiyhtiön henkilökohtaisesti vastuunalainen yhtiömies ja toimitusjohtaja, vastaaja B ja hänen entinen vaimonsa, kommandiittiyhtiön äänetön yhtiömies ja konttoripäällikkö, vastaaja C olivat vahvistaneet 21.9.1976 yhtiömiesten kokouksessa kommandiittiyhtiön 1.6.1975 - 31.5.1976 tilikauden tilinpäätöksen ja päättäneet, että tilikauden voitto 178 606,21 markkaa oli yhtiömiesten nostettavissa yhtiöjärjestyksessä säädetyllä tavalla. Kommandiittiyhtiön kirjanpitoon oli 30.9.1976 kirjattu sanotun voiton siirtäminen B:n yksityistilille. B ja C olivat 1.6. - 2.12.1976 välisenä aikana nostaneet samalta yksityistililtä osuutenaan voitosta ja muulla, selvittämättömällä perusteella rahaa yhteensä 339 063,87 markkaa. Kommandiittiyhtiön konkurssipesä oli väittänyt, että B ja C olivat vahvistaneet tilikauden voiton 178 606,21 markaksi keinotekoisesti ja hyvän liiketavan vastaisesti sekä vilpillisessä aikomuksessa kommandiittiyhtiön velkojien oikeutta loukaten. Tämän vuoksi kommandiittiyhtiön konkurssipesä oli konkurssisäännön 46 §:n nojalla vaatinut, että B:n ja C:n tekemä tilinpäätöksen vahvistamispäätös julistettiin mitättömäksi sekä B ja C velvoitettiin suorittamaan yhteisvastuullisesti konkurssipesälle tämän päätöksensä perusteella ja muutoin kommandiittiyhtiön yksityistililtä nostamansa rahat yhteensä 339 063,87 markkaa laillisine korkoineen haastepäivästä lukien ja lisäksi korvaamaan konkurssipesän oikeudenkäyntikulut.\n        Kommandiittiyhtiö oli velkojan 19.11.1976 tekemästä hakemuksesta asetettu 2.12.1976 konkurssiin, jossa oli toimitettu valvonta 31.3.1977.\n        B oli velkojan 19.1.1977 tekemästä hakemuksesta asetettu 3.2.1977 konkurssiin, jossa oli julistettu lainvoimainen tuomio 28.7.1977.\n        Haaste tähän juttuun oli annettu tiedoksi B:lle ja C:lle 22.6.1977 sekä B:n konkurssipesälle 23.6.1977 eli takaisinsaantikanteelle säädetyssä määräajassa.\n        B ja C olivat kiistäneet kanteen ja vaatineet kommandiittiyhtiön konkurssipesältä korvausta oikeudenkäyntikuluistaan sekä antaneet oikeudelle 27.6.1976 tekemänsä ositussopimuksen, jolla he muun ohessa olivat sopineet, että kommandiittiyhtiö jäi varoineen ja velkoineen B:lle ja että C:n äänettömän yhtiömiehen aikaisempi panos yhtiössä säilyi ennallaan sekä että siinä tapauksessa, että kommandiittiyhtiö purettiin, myytiin tai muutettiin osakeyhtiöksi. C:llä oli oikeus saada yksi kolmasosa yhtiön nettovaroista tai kauppahinnasta tai perustettavan osakeyhtiön osakkeista.\n        B ja C olivat näyttäneet, että kommandiittiyhtiön tilinpäätöksessä 31.5.1976 oli tehty poistoja 533 087,09 markkaa ja vaihto-omaisuuden ennakkokulukirjauksia eli varastovarausta 810 000 markkaa, joiden tulosta huonontavien kirjausten tekeminen ei ollut ollut pakollista. Kommandiittiyhtiön konkurssipesä oli puolestaan väittänyt, että 31.5.1976 päättyneelle tilikaudelle oli jäänyt kirjaamatta tulosta heikentäviä siirtovelkoja kuten tilikauteen kohdistuvia korkovelkoja maksamattomista veroista ja lainoista, joiden määrää ei kuitenkaan ollut edes väitetty suuremmaksi kuin 1,1 miljoonaksi markaksi. Tilinpäätöksen keinotekoisuudesta tekemänsä väitteen tueksi muulta osalta kommandiittiyhtiön konkurssipesä ei ollut esittänyt selvitystä. Tämän vuoksi RO oli katsonut, ettei kommandiittiyhtiön konkurssipesä ollut selvittänyt, että kommandiittiyhtiön tilinpäätös 31.5.1976 olisi tehty väärin tai hyvän kirjanpitotavan vastaisesti.\n        Mitä ensiksi tuli B:hen kohdistettuun kanteeseen, RO oli katsonut, että B suorittamalla käteisen rahan nostoja, joita ei ollut selvitetty osaksikaan palkaksi, aikana, jolloin kommandiittiyhtiöllä ei ollut ollut käteisiä varoja lyhytaikaisten tilivelkojensakaan maksamiseen ja jolloin hän oli jo ollut selvillä kommandiittiyhtiön konkurssin uhasta, oli siitä huolimatta, että hän kommandiittiyhtiön henkilökohtaisesti vastuunalaisena yhtiömiehenä oli jäänyt vastuuseen kommandiittiyhtiön veloista, nostoillaan loukannut kommandiittiyhtiön velkojain oikeutta saada maksu kommandiittiyhtiön konkurssipesästä, kun myös B:n henkilökohtainen omaisuus oli luovutettu konkurssiin.\n        Koska kommandiittiyhtiön ja B:n konkurssipesillä oli kummallakin oma, osaksi erillinen varallisuus- ja velkojapiirinsä ja kun tässä jutussa lähinnä oli kysymys siitä, kumman konkurssipesän varallisuuteen velkojien oikeutta loukaten nostetut varat kuuluivat, RO oli, koska B oli loukannut kommandiittiyhtiön velkojien oikeutta, katsonut, että varat kuuluivat kommandiittiyhtiön konkurssipesään.\n        Kun kommandiittiyhtiöstä täten otettu omaisuus oli ollut rahaa, minkä B oli nostanut ennen kumpaakin konkurssia, RO oli katsonut, että tässä jutussa oli kysymys kommandiittiyhtiön konkurssipesän sellaisesta saatavasta, joka oli ollut valvottava B:n henkilökohtaisessa konkurssissa. Näin oli tapahtunutkin, kun kommandiittiyhtiön konkurssipesä oli B:n konkurssissa valvonut enintään yhden miljoonan markan saatavan viiden prosentin korkoineen konkurssin alkamisesta lukien, jonka valvonnan B oli riitauttanut, minkä vuoksi konkurssituomiossa kommandiittiyhtiön konkurssipesä oli osoitettu näyttämään toteen riitautetun saatavansa eri oikeudenkäynnissä, joka oli määrätty nostettavaksi B:n konkurssipesän hallintoa ja B:tä vastaan kolmessa kuukaudessa siitä, kun konkurssituomio riitautetun valvonnan osalta oli saanut lainvoiman. Tässä päätöksessä oli kysymys samasta asiasta samojen asianosaisten kesken, mutta kun tämä juttu oli tullut ensimmäisen kerran oikeuden istunnossa esille vasta 15.9.1977, RO ei vielä B:n konkurssituomiossa ollut voinut todeta, että riitautetusta saatavasta jo tuolloin oli ollut riita-asia vireillä. Kommandiittiyhtiön konkurssipesä ei ollut RO:n päätöksen julistamispäivään mennessä pyytänyt RO:lta haastetta puheena olevassa konkurssissa riitautetun saatavan vahvistamisasiassa. RO olikin todennut, että erillisen vahvistamiskanteen nostaminen olisikin ollut tarpeetonta, koska tässä jutussa oli kysymys samasta asiasta. Tämän vuoksi RO oli käsitellyt tämän asian B:n osalta konkurssissa riitautetun saatavan vahvistamiskanteena.\n        RO oli katsonut asiakirjoista käyneen ilmi, että B oli nostanut yksityistililtään rahaa, ensimmäisen kerran 23.6. ja viimeisen kerran 4.11.1976, kaikkiaan 264 509,62 markkaa ja esittänyt nostoilleen hyväksyttävät perusteet 65 845,65 markan edestä, joten velkojiaan loukaten hän oli nostanut yksityistililtään rahaa 198 663,97 markkaa.\n        Edellä lausutun vuoksi RO oli, hyläten B:hen kohdistetun kanteen enemmälti, vahvistanut ja määrännyt B:n konkurssipesän varoista maksettaviksi kommandiittiyhtiö A:n konkurssipesälle 198 663 markkaa 97 penniä 5 prosentin vuotuisine korkoineen haastepäivästä 22.6.1977 lukien ja muutoin sillä tavoin kuin B:n konkurssituomiossa oli määrätty.\n        Mitä sitten tuli C:hen kohdistettuun kanteeseen, RO oli katsonut jutussa selvitetyksi, että C oli nostanut B:n yksityistililtä kanteessa tarkoitetuista rahoista yli palkkansa 108 541,43 markkaa. Kun C oli ollut kommandiittiyhtiössä vain äänettömänä yhtiömiehenä, RO oli katsonut, ettei hänellä ollut ollut kommandiittiyhtiössä oikeutta nostaa varoja itselleen. Tällaista aihetta hänelle ei ollut antanut se ositussopimus, johon asiassa oli vedottu, varsinkaan kun sen mukaan C:n oikeus yhteen kolmasosaan kommandiittiyhtiöstä olisi tullut voimaan vasta kommandiittiyhtiön purkautuessa. Tämän vuoksi oli rahojen luovutusta kommandiittiyhtiöstä C:lle pidettävä lahjan luontoisena. Koska nämä käteisvarojen nostot oli tehty kuudessa kuukaudessa ennen konkurssin alkua, ensimmäinen nosto 23.6.1976 ja viimeinen 4.11.1976, RO oli, hyläten C:hen kohdistetun kanteen enemmälti, konkurssisäännön 46 §:n b kohdan nojalla julistanut sanotut lahjan luontoiset nostot peräytyneiksi konkurssipesään sekä velvoittanut C:n suorittamaan kommandiittiyhtiö A:n konkurssipesälle korvaukseksi nostamistaan varoista 108 541 markkaa 43 penniä 5 prosentin vuotuisine korkoineen haastepäivästä 22.6.1977 lukien.\n        B ja C velvoitettiin suorittamaan kommandiittiyhtiön konkurssipesälle oikeudenkäyntikulujen korvaukseksi kumpikin erikseen 2 000 markkaa.\n      \n      \n        Turun HO:n tuomio 5.5.1978\n        Kommandiittiyhtiö A:n konkurssipesä sekä B ja C olivat Turun HO:ssa hakeneet muutosta RO:n päätökseen. Konkurssipesä oli muutoksenhakemuksessaan uudistanut kanteessaan esittämänsä vaatimukset, että B ja C velvoitettaisiin yhteisvastuullisesti suorittamaan konkurssipesälle kommandiittiyhtiön yksityistililtä nostamansa rahat 307 205 markkaa 40 penniä 5 prosentin korkoineen haasteen tiedoksiantopäivästä ja korvaamaan konkurssipesän oikeudenkäyntikulut. B ja C olivat muutoksenhakemuksessaan, katsoen, ettei kommandiittiyhtiön konkurssipesä ollut oikea kantaja C:hen kohdistettuihin vaatimuksiin nähden ja että kommandiittiyhtiön konkurssipesän olisi sen B:n konkurssissa valvoman saatavan tultua riitautetuksi tullut B:n konkurssissa julistetussa tuomiossa sitä varten asetetussa määräajassa nostaa sanotun valvomansa saatavan toteuttamiskanne, vaatineet, että kanne jätettäisiin tutkittavaksi ottamatta tai että se ainakin hylättäisiin ja että kommandiittiyhtiön konkurssipesä velvoitettaisiin korvaamaan B:n ja C:n oikeudenkäyntikulut.\n        HO oli tutkinut jutun. Koska B:n oli näytetty nostaneen ilman hyväksyttävää perustetta yksityistililtään rahoja ainoastaan 188 790 markkaa 37 penniä, HO tällä ja RO:n muutoin päätöksessään lausumilla perusteilla oli katsonut, ettei ollut syytä muuttaa RO:n päätöstä muulla tavoin kuin että B:n konkurssipesästä kommandiittiyhtiö A:n konkurssipesälle maksettavaksi tuomittu määrä alennettiin 188 790 markkaa 37 penniin.\n      \n    \n    \n      KORKEIN OIKEUS\n      Kommandiittiyhtiö A:n konkurssipesä sekä B ja C pyysivät lupaa hakea muutosta HO:n tuomioon ja lupahakemuksiinsa sisällyttivät muutoksenhakemukset sekä vastasivat toistensa hakemuksiin.\n      KKO t. suostui muutoksenhakulupa-anomuksiin ja tutki jutun. B:n ja C:n suorittamat kysymyksessä olevat yksityisotot oli välittömästi merkitty nostoiksi B:n ja C:n yhteisesti käyttämälle yksityistilille 0115. Kun yksityistili oli kommandiittiyhtiön konkurssin alettua laaditussa 2.12.1976 päivätyssä taseessa päätetty yhtiön vastuunalaisen yhtiömiehen B:n pääomatilille 0401, sanotuilla nostoilla oli siten veloitettu myös viimeksi mainittua tiliä. Puheena olevia yksityistiliä ja pääomatiliä oli toisaalta hyvitetty lähinnä vastuunalaisen yhtiömiehen kommandiittiyhtiöön tekemien pääomasijoitusten ja yhtiön liiketoiminnasta kertyneen voitto-osuuden perusteella. Kommandiittiyhtiön konkurssipesä ei ollut näyttänyt, että yksityistilille siirretty 31.5.1976 päättyneen tilikauden voitto olisi kirjanpitolain tai hyvän kirjanpitotavan vastaisesti vahvistettu liian korkeaksi. Niiden pääomasijoitusten määrää, jotka B oli kommandiittiyhtiöön sen kirjanpidon mukaan suorittanut, ei ollut edes kiistetty. Kun yksityistili oli päätetty vastuunalaisen yhtiömiehen pääomatilille, viimeksi mainittu tili oli jutun asianosaisten yhtäpitävien ilmoitusten mukaan konkurssiinasettamispäivänä 2.12.1976 jäänyt osoittamaan 37 892,49 markan suuruista saldoa vastuunalaisen yhtiömiehen hyväksi. Jutussa esitetyn selvityksen mukaan yhtiön 1.6.1976 alkaneen tilikauden aikana 2.12.1976 mennessä yhtiön omaisuus ei ollut lisääntynyt, mutta sen velat olivat lisääntyneet yli 4,5 miljoonalla markalla, joten yhtiön oma pääoma oli vähentynyt tällä määrällä. Tästä oli pääteltävissä, että 31.5.1976 päättyneeltä tilikaudelta vahvistettu 178 606,21 markan suuruinen voitto ja B:n kommandiittiyhtiöön tekemät 31.5.1976 päivättyyn taseeseen 135 718,08 markan suuruisiksi merkityt oman pääoman sijoitukset oli ennen nyt kysymyksessä olevien yksityisottojen suorittamista käytetty kommandiittiyhtiön liiketoiminnan 31.5.1976 jälkeen tuottaman tappion kattamiseen. Sen vuoksi KKO katsoi, että mainituilla yksityistilillä ja pääomatilillä olleet varat eivät olleet olleet määrältään riittävät kattamaan kysymyksessä olevia yksityisottoja.\n      KKO totesi, että kommandiittiyhtiön vastuunalaisella yhtiömiehellä tosin oli oikeus yhtiösuhteen kestäessä päättää yhtiön varojen käyttämisestä myös omiin tarkoituksiinsa ja että B:n ja C:n suorittamat yksityisotot näin ollen eivät sinänsä olleet olleet lainvastaisia. Mikäli nämä varojen nostot ja muut toimet kuitenkin olivat loukanneet kommandiittiyhtiön velkojien oikeutta, niihin oli sovellettava konkurssisäännön takaisinsaantia konkurssipesään koskevia säännöksiä.\n      Kommandiittiyhtiöllä ja B:llä sen vastuunalaisena yhtiömiehenä oli kummallakin ollut oma, osaksi erillinen varallisuus- ja velkojapiirinsä; yhtiön omaisuuteen oli kohdistunut vain yhtiön velkojien oikeus ja B:n omaisuuteen tämän lisäksi myös hänen yksityisten velkojiensa oikeus. Käyttämällä yhtiön varoja kerrotuin tavoin B oli näin ollen siitä huolimatta, että hän oli jäänyt vastuuseen yhtiön veloista, myös itselleen nostamiensa varojen osalta hukannut yhtiön omaisuutta seurauksiltaan lahjoittamiseen verrattavalla toimella ja täten aiheuttanut yhtiön velkojille vahinkoa. Vahinko oli, huomioon ottaen myös C:n B:n suostumuksella edellä mainitulta yksityistililtä nostamat KKO:n samana päivänä antamassa toisessa tuomiossa mainitut 8 000 markkaa, ollut tuntuva.\n      Edellä mainituilla perusteilla KKO katsoi, ettei ollut syytä muuttaa HO:n tuomion lopputulosta.\n      \n        Eri mieltä olevien jäsenten lausunnot\n        Ylimääräinen oikeusneuvos Surakka: myönnän muutoksenhakuluvan ja tutkin jutun. Koska B kommandiittiyhtiö A:n vastuunalaisena yhtiömiehenä vastaa henkilökohtaisesti kaikista yhtiön veloista, katson, etteivät hänen itselleen tekemänsä 188 790,37 markan määräiset nostot ole konkurssisäännön 46 §:n b kohdassa tarkoitettuja seurauksiltaan lahjaan verrattavia omaisuuden luovutuksia. Sen vuoksi, muuttaen HO:n tuomiota, vapautan B:n kaikesta hänelle jutussa tuomitusta korvausvelvollisuudesta.\n        C on nostanut yhtiöstä palkkansa lisäksi 108 541,43 markkaa. Siitä 59 202,07 markkaa on ollut yhtiömiesten päätöksen mukaista voitto-osuutta. C:n yhtiöön sijoittamaan panokseen verrattuna voitto-osuus on ilmeisessä epäsuhteessa ja sitä on sen vuoksi pidettävä vastikkeettomana yhtiön varojen luovutuksena. Muulta osalta C ei ole esittänyt perustetta yhtiöstä tapahtuneille varojen nostoille. Salliessaan C:n nostaa mainitut 108 541,43 markkaa yhtiössä olevalta tililtään B on lahjoittamalla hukannut yhtiön omaisuutta niin, että velkojille on siitä tullut tuntuva vahinko. Sen vuoksi C:tä vastaan ajetun kanteen osalta olen KKO:n tuomiolauselmasta ilmenevällä kannalla.\n        Oikeusneuvos Takala: suostun muutoksenhakulupa-anomuksiin ja tutkin jutun. Kommandiittiyhtiöllä on sen osakkaiden muusta varallisuudesta erillään oleva varallisuutensa ja oma velkojapiirinsä. Erillisvarallisuus on yhtiön äänellisten yhtiömiesten vallinnassa. Käyttäessään vallintaoikeuttaan heillä on yhtiön velkojien etujen huomioon ottamiseen nähden soveltuvin osin samat velvollisuudet kuin mitä heillä on yhtiön ulkopuolella velkojiinsa nähden.\n        B on kommandiittiyhtiö A:n äänellisenä yhtiömiehenä konkurssia edeltäneiden kuuden kuukauden aikana nostanut yhtiöstä varoja omaan käyttöönsä HO:n toteamat 188 790,37 markkaa ja sallinut C:n nostaa niin ikään omaan käyttöönsä alempien oikeuksien mainitsemat 108 541,43 markkaa. Nämä nostot on suoritettu yhtiön maksuvalmiuden ollessa heikko. Muun muassa yhtiö on ollut kykenemätön maksamaan yhä lisääntyneitä verovelkojaan. Yhtiön oma pääoma on vähentynyt tuomiolauselmassa mainituin tavoin. Kysymys yhtiön omaisuuden luovuttamisesta konkurssiin on ollut samoihin aikoihin harkinnan alaisena. Tiedossa on myös ollut, etteivät B:n kommandiittiyhtiön ulkopuoliset varat tulisi riittämään yhtiön velkojen maksamiseen, jos niistä ei saada suoritusta yhtiön varoista.\n        Katson, että B on kerrotuin tavoin käyttänyt kommandiittiyhtiön varoja yksityisiin menoihinsa määrän, joka yhtiön silloinen tila huomioon ottaen ei ole ollut kohtuullisessa suhteessa sen paremmin yhtiön kuin hänen omiinkaan varoihinsa. Lisäksi hän on lahjoittanut C:lle yhtiön varoja edellä mainitun C:n nostaman määrän, mistä on tullut yhtiön velkojille tuntuva vahinko.\n        B on äänellisenä yhtiömiehenä henkilökohtaisessa vastuussa kaikista kommandiittiyhtiön veloista. Sen vuoksi katson, etteivät häneen sovellu konkurssisäännön takaisinsaantia koskevat säännökset ja ettei häntä siten, kuten kanteessa on vaadittu, niiden nojalla voida velvoittaa korvaamaan yhtiön konkurssipesälle yhtiöstä itselleen nostamiaan rahavaroja. Sitä vastoin C on alempien oikeuksien lausumin perustein velvollinen korvaamaan konkurssipesälle saamansa lahjan arvon.\n        Edellä mainituilla perusteilla katson, ettei ole syytä muuttaa HO:n tuomiota muulla tavoin kuin että hylkään B:tä vastaan ajetun kanteen ja vapautan hänet hänelle jutussa tuomitusta korvausvelvollisuudesta. Asian laadun vuoksi B:n tulee kuitenkin itse vastata hänellä jutussa olleista kuluista.\n      \n      \n        Ratkaisuun osallistuneet: oikeusneuvokset Leivonen ja Nikkarinen sekä ylimääräinen oikeusneuvos Rosokivi\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II86"
  ],
  "referenceToLegislation": [
    "http://data.finlex.fi/eli/sd/1868/31/luku/4/pykala/46"
  ],
  "description": [
    "http://data.finlex.fi/voc/kko/fin/65a66102",
    "http://data.finlex.fi/voc/kko/swe/eb0f3525",
    "http://data.finlex.fi/voc/kko/fin/13bb97b5"
  ],
  "judgmentNumber": [
    "II86"
  ],
  "date": [
    "1983-03-23"
  ],
  "issued": [
    "1983-06-16"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}