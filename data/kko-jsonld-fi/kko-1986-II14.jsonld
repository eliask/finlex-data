{
  "@id": "sfecli:kko/1986/II14",
  "languageVersion": [
    {
      "@id": "sfecli:kko/1986/II14/fin",
      "title_fi": [
        "KKO:1986-II-14"
      ],
      "abstract_fi": [
        "\n    Testamentintekijän viimeisen tahdon toteuttamisen turvaamisen tarkoituksessa esitetty lääketieteellinen näyttö voi koskea myös sellaisia seikkoja, jotka asian laadun vuoksi muutoin olisi pidettävä salassa.\n  "
      ],
      "hasFormat": {
        "@id": "sfecli:kko/1986/II14/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Rovaniemen kihlakunnanoikeudessa\n        S on kihlakunnanoikeudessa kertonut, että Rovaniemen maalaiskunnassa asunut ja siellä 11.1.1982 naimattomana ja rintaperillisittä kuollut maanviljelijä A oli 19.1.1976 päivätyssä testamentissaan määrännyt kaiken omaisuutensa veljensä pojalle, 21.11.1967 syntyneelle B:lle. Samalla A oli määrännyt S:n testamentin toimeenpanijaksi.\n        Perunkirjoituksessa 7.4.1982 oli käynyt ilmi, että A oli 30.5.1981 päivätyssä testamentissaan määrännyt kaiken omaisuutensa paitsi B:lle myös veljenpojalleen C:lle ja eräille muille sukulaisilleen yhtäläisin oikeuksin ehdolla, että A:n äiti sai vapaasti asua kiinteistöllä.\n        S on B:n uskottuna miehenä ja testamentin toimeenpanijana vaatinut, että kihlakunnanoikeus julistaa A:n 30.5.1981 allekirjoittaman testamentin perintökaaren 13 luvun 1 §:n 3 ja 4 kohdan nojalla pätemättömäksi sikäli, kuin se estää A:n 19.1.1976 allekirjoittaman testamentin toteuttamisen, ja että kihlakunnanoikeus vahvistaa, ettei A:n 30.5.1981 allekirjoittamalla testamentilla ollut peruutettu A:n 19.1.1976 allekirjoittamaa testamenttia. Vaatimuksensa S on perustanut siihen, että A oli ennen kuolemaansa sairastanut keskushermoston sairautta, johon oli liittynyt henkinen tylsistyminen, ja hän tämän vuoksi oli allekirjoittaessaan 30.5.1981 päivätyn testamentin ollut mielisairauden kaltaisessa tilassa, joka oli määräävästi vaikuttanut testamentin tekemiseen.\n        Kanteesta kuultuina 30.5.1981 allekirjoitetun kilpailevan testamentin saajat vastaajina ovat kiistäneet kanteen ja vaatineet korvausta oikeudenkäyntikuluistaan.\n      \n      \n        Kihlakunnanoikeuden päätös 17.8.1983\n        Kihlakunnanoikeus on lausunut seuraavaa: Jälkimmäisessä 30.5.1981 tehdyssä testamentissa todistajana ollut henkilö on oikeudessa kertonut, että A oli 1 - 1,5 vuotta ennen testamentin tekemistä suunnitellut omaisuutensa jakamista lähimmille sukulaisille. A ei ollut tälle todistajalle puhunut mitään aikaisemmasta testamentista. Jälkimmäisen testamentin allekirjoitustilaisuudessa 30.5.1981 tämä henkilö ja testamentin toinen todistaja eivät olleet havainneet A:ssa seikkoja, jotka olisivat tehneet hänet testamentin tekemiseen kelvottomaksi.\n        Todistajana kuullun A:ta hoitaneen lääkärin oikeudenkäymiskaaren 17 luvun 23 §:n 1 momentin 3 kohdan mukainen velvollisuus olla todistamatta siitä, mitä hän A:ta hoitaessaan oli saanut tietää, on A:n eläessä ollut voimassa tämän eduksi niin, että lääkäri on saanut todistaa noista seikoista vain A:n suostumuksella. A:n kuoleman jälkeen tämä suostumus ei enää ole ollut saatavissa ja lääkäri ei siten enää, täyttäessään muuten todistamisvelvollisuutensa, ole saanut todistaa mistään sellaisesta, mitä asian laadun mukaan on ollut pidettävä salassa myös A:n kuoltua, jotta potilaiden turvaksi säädetyn salassapitovelvollisuuden tarkoitus on voitu saavuttaa (KKO:1983-II-30). A:ta hoitanut lääkäri ei ole A:n kuoltua saanut myöskään antaa S:lle lääkärintodistusta A:n sairaudesta (KKO:1943-I-41). Edellä mainituilla perusteilla kihlakunnanoikeus ei ole ottanut näyttönä huomioon, mitä lääkärin todistajankertomuksesta sekä oikeudelle annetuista sanotusta lääkärintodistuksesta ja A:n sairauskertomuksesta on ilmennyt A:n sairaudesta ja muista seikoista, jotka asian laadun vuoksi ovat olleet salassa pidettäviä.\n        Näin ollen kihlakunnanoikeudelle ei ollut esitetty selvitystä A:n mahdollisesta sairaudesta 30.5.1981 tehdyn testamentin tekoaikana ja sen vaikutuksesta A:n testamentintekokelpoisuuteen. Muutoinkaan ei ollut vastoin testamentin todistajien lausumaa siitä, että testamentti oli tehty vapaasta tahdosta ja täydellä ymmärryksellä, ettei A olisi 30.5.1981 ollut testamentin tekemiseen kelpoinen.\n        Kihlakunnanoikeus on katsonut jääneen näyttämättä, että A:n 30.5.1981 päivätyn testamentin tekemiseen olisi vaikuttanut mielisairaus, tylsämielisyys tai testamentin tekijän muu sieluntoiminnan häiriö taikka sillä tavoin jokin muu seikka, että se olisi määräävästi vaikuttanut A:n tahtoon. Sen vuoksi kihlakunnanoikeus on hylännyt kanteen näyttämättömänä.\n      \n      \n        Valitus hovioikeudessa\n        S oli vaatinut, että kihlakunnanoikeuden päätös kumotaan ja juttu palautetaan kihlakunnanoikeuteen sekä että hovioikeus määrää kihlakunnanoikeuden päätöstä uudelleen harkitessaan ottamaan näyttönä huomioon mielitautien erikoislääkärin 21.9.1982 antaman lääkärintodistuksen, saman erikoislääkärin kihlakunnanoikeuden 25.5.1983 pidetyssä käsittelyssä antaman todistajankertomuksen ja jutun asiakirjoihin liitetyt A:n sairauskertomukset. Sen varalta, että hovioikeus juttua palauttamatta katsoisi voivansa antaa pääasiaratkaisun, S oli toistanut kanteesta ilmenevät vaatimuksensa.\n      \n      \n        Rovaniemen hovioikeuden tuomio 13.2.1985\n        Hovioikeus ei ole muuttanut kihlakunnanoikeuden päätöstä.\n      \n      \n        Vaatimukset, valitusluvan myöntäminen ja välitoimi\n        S on pyytänyt valituslupaa ja valituksessaan toistanut alemmissa oikeuksissa esittämänsä vaatimukset sekä vaatinut hovioikeuden tuomion kumoamista ja kanteensa hyväksymistä.\n        Valituslupa on myönnetty 3.5.1985. C myötäpuolineen on antanut pyydetyn vastauksen.\n      \n    \n    \n      KORKEIMMAN OIKEUDEN RATKAISU\n      \n        Perustelut\n        Oikeudenkäymiskaaren 17 luvun 23 §:n 1 momentin 3 kohdan mukaan lääkäri ei saa todistaa siitä, mitä hän asemansa perusteella on saanut tietää ja mitä asian laadun vuoksi on pidettävä salassa, ellei se, jonka hyväksi vaitiolovelvollisuus on säädetty, todistamiseen suostu. Vaitiolovelvollisuus on säädetty ensi sijassa potilaan hyväksi. Potilaan on voitava uskoutua lääkärilleen tarvitsematta pelätä, että hänen kertomansa tai lääkärin hänestä selville saamat potilaan arkaluontoisiksi katsomat tiedot, jotka asian laadun vuoksi on pidettävä salassa, pääsevät leviämään hänen eläessään tai hänen kuoltuaan ja täten tuottamaan haittaa hänelle ja hänen kuoltuaan loukkaamaan hänen muistoaan.\n        S on kihlakunnanoikeudessa kuulustuttanut todistajana A:ta hänen viimeisen sairautensa aikana hoitanutta lääkäriä ja esittänyt tuomioistuimelle A:ta koskevan lääkärintodistuksen sekä häntä koskevia sairauskertomuksia. Tarkoituksena on ollut selvittää, vastasiko A:n 30.5.1981 tekemä testamentti hänen oikeudellisesti pätevällä tavalla ilmaisemaansa viimeistä tahtoaan vai oliko sen tekemiseen vaikuttanut hänen sieluntoimintansa häiriö.\n        Testamentintekijän on varauduttava siihen, että hänen kuoltuaan testamentin pätevyys saattaa joutua riidanalaiseksi ja että riidan ratkaisemiseksi on tarpeen selvittää hänen sieluntoimintansa testamentin tekemisen aikana. Tässä tarkoituksessa esitettynä kysymyksessä oleva lääketieteellinen näyttö ei koske seikkoja, jotka asian laadun vuoksi olisi pidettävä salassa.\n      \n      \n        Päätöslauselma\n        Hovioikeuden tuomio ja kihlakunnanoikeuden päätös kumotaan sekä juttu palautetaan B:n tai S:n ilmoituksesta uudelleen käsiteltäväksi kihlakunnanoikeuteen, jonka tulee ottaa huomioon edellä tarkoitettu lääketieteellinen näyttö.\n        \n          Ratkaisuun osallistuneet: oikeusneuvokset Leivonen, Salervo, Nikkarinen, af Hällström ja Roos\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-02-04"
  ],
  "judgmentNumber": [
    "II14"
  ],
  "date": [
    "1985-08-29"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II14"
  ],
  "year": [
    "1986"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}