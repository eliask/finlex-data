{
  "@id": "sfecli:kko/1982/II170",
  "languageVersion": [
    {
      "@id": "sfecli:kko/1982/II170/fin",
      "title_fi": [
        "KKO:1982-II-170"
      ],
      "abstract_fi": [
        "\n    Kirkkolain 455 §:n mukaisesti yleisessä tuomioistuimessa toimitetussa todistajain kuulustelussa kuullulla henkilöllä oli oikeus saada valtion varoista maksettavista todistelukustannuksista annetussa laissa säädettyjen perusteiden mukainen korvaus. Tuomiokapitulin tuli rikosasian ratkaistessaan antaa sanotun lain nojalla lausunto todistelukustannusten valtiolle korvaamisesta.\n  "
      ],
      "hasFormat": {
        "@id": "sfecli:kko/1982/II170/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Turun arkkihiippakunnan tuomiokapituli oli käsitellessään X:n seurakunnan kirkkoherraa A:ta koskevaa syyteasiaa 5.12.1980 päivätyllä kirjeellään Turun ja Porin lääninhallituksen välityksellä pyytänyt, että asiassa toimitettaisiin kirkkolain 455 §:ssä tarkoitettu todistajien kuulusteleminen yleisessä alioikeudessa. Halikon KO oli toimitettuaan 22.1.1981 todistajien kuulemisen samana päivänä julistamassaan lainvoiman saaneessa päätöksessä määrännyt, että tuomiokapitulin oli joko itse korvattava valtiolle KO:n todistajille valtion varoista maksettaviksi määräämät yhteensä 691 markan suuruiset korvaukset tai annettava muu määräys niiden valtiolle korvaamisesta.\n      Tuomiokapituli oli KKO:lle osoittamassaan 18.3.1981 päivätyssä kirjeessä esittämillään perusteilla pyytänyt, että KKO purkaisi KO:n päätöksen ja samalla oikeudenkäymiskaaren 31 luvun 14 §:n nojalla välittömästi oikaisisi päätöstä siten, että todistelukustannukset määrättäisiin maksettaviksi valtion varoista.\n      Ratkaistessaan syyteasian 29.4.1981 antamallaan päätöksellä ja tällöin tuomitessaan A:n rangaistukseen rikoksesta, joka pappisviran osalta käsitti sen laiminlyömisen, mitä oli määrätty noudatettavaksi viran arvollisesta hoitamisesta, sekä olemisen omasta syystään riidassa ja eripuraisuudessa seurakunnan jäsenten kanssa, ja joka rikos papinviran osalta käsitti papinviran väärinkäytön, tuomiokapituli ei ollut antanut lausuntoa todistelukustannusten korvaamisesta. Turun HO, jonka tutkittavaksi A oli valittamalla saattanut asian, oli 10.12.1981 antamallaan lainvoiman saaneella päätöksellä jättänyt tuomiokapitulin päätöksen pysyväksi.\n    \n    \n      \n      KKO p. tutki asian. Valtion varoista maksettavista todistelukustannuksista 15.9.1972 annetun lain 1 §:n mukaan oli tuomioistuimen muussa kuin riita-asiassa antamasta määräyksestä tuomioistuimeen saapuneella todistajalla oikeus saada valtion varoista kohtuullinen korvaus tarpeellisista matka- ja toimeentulokustannuksista sekä taloudellisesta menetyksestä. Kun tuomiokapituli kysymyksessä olevassa asiassa kirkkolain mukaan oli toiminut rikosasiaa käsittelevänä tuomioistuimena, mainittu säännös koski myös todistajia, joita tuomiokapitulin pyynnöstä oli kuultu Halikon KO:ssa ja joille KO oli määrännyt maksettavaksi korvausta valtion varoista.\n      Edellä mainitun todistelukustannuksia koskevan lain 16 §:ssä säädettiin, että jos vastaaja oli tehnyt rikoksen, jonka johdosta hänelle oli vaadittu rangaistusta, mainitussa lainkohdassa säädetyin poikkeuksin, velvoitettava korvamaan valtiolle sen varoista sanotun lain nojalla maksettavaksi määrätty korvaus. Vastaajan korvausvelvollisuus riippui syyteasian ratkaisusta eikä siitä näin ollen voitu ratkaista ennen pääasian ratkaisemista. Siinäkin tapauksessa, että todistajaa oli oikeudenkäymiskaaren 17 luvun 41 §:n nojalla kuultu muussa kuin siinä tuomioistuimessa, jossa rikosasia oli vireillä, todistelukustannusten valtiolle korvaamisesta päätti viimeksi mainittu tuomioistuin.\n      Harkitessaan koskivatko valtion varoista maksettaviksi määrättyjen todistelukustannusten korvaamisvelvollisuudesta annetut säännökset myös niitä tapauksia, joissa todistajien kuulusteleminen oli tuomiokapitulin kirkkolain 455 §:n nojalla tekemästä pyynnöstä tapahtunut yleisessä tuomioistuimessa, KKO totesi, että kirkkolaissa enempää kuin yleisessä laissakaan ei ollut säädetty eikä asian laadustakaan johtunut, että korvausvelvollisuus ei koskisi tällaista tapausta ja että todistelukustannukset syyteasian lopputuloksesta riippumatta aina jäisivät valtion vahingoksi.\n      Mitä sitten tuli kysymykseen siitä, minkä tuomioistuimen tai muun viranomaisen asiana oli määrätä kirkkolain 455 §:n nojalla yleisessä tuomioistuimessa tapahtuneessa todistajien kuulustelussa kuulluille henkilöille valtion varoista maksettujen kustannusten valtiolle korvaamisesta tai jäämisestä valtion vahingoksi, KKO totesi, että kirkkolain 109 §:n mukaan tuomiokapitulin toimivaltaan tosin ei kuulunut virkavirheestä rangaistukseen tuomitun velvoittaminen suorittamaan vahingonkorvausta eikä saman lain 457 §:n mukaan myöskään syytteestä vapaaksi tuomitun tekemän kustannusten ja vahingon korvauksen saamista koskevan vaatimuksen käsitteleminen. Todistelukustannusten valtiolle korvaamista koskevan asian käsittelemisestä kirkkolaissa ei ollut säännöstä. Tämän vuoksi ja ottaen huomioon, että tuomiokapitulissa kirkkolain 467 §:n 4 kohdan mukaan oli pidettävä sakkoluetteloa, josta oli voimassa, mitä tällaisen luettelon pitämisestä erikseen säädettiin, ja johon myös valtiolle korvattavat todistelukustannukset sakkorangaistuksen täytäntöönpanosta 20.6.1963 annetun lain 3 §:n 2 momentin mukaan oli merkittävä, KKO katsoi, että ratkaistessaan rikosasian, jossa oli toimitettu kirkkolain 455 §:ssä tarkoitettu todistajien kuulusteleminen yleisessä tuomioistuimessa, tuomiokapitulin tuli valtion varoista maksettavista todistelukustannuksista annetun lain säännöksiä noudattaen ratkaista kysymys todistelukustannusten valtiolle korvaamisesta. KO:n ei olisi pitänyt antaa edellä kerrottua todistelukustannusten korvaamista koskevaa lausumaa. KKO totesi kuitenkin, että tuomiokapitulin jätettyä lausumatta todistelukustannusten valtiolle korvaamisesta ne olivat tosiasiassa jääneet valtion vahingoksi.\n      Edellä lausuttuun nähden tuomiokapitulin kirje ei antanut aihetta KKO:n toimenpiteeseen.\n      \n        Ratkaisuun osallistuneet: oikeusneuvokset Jalanko, Surakka ja Riihelä sekä ylimääräiset oikeusneuvokset Rosokivi ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II170"
  ],
  "description": [
    "http://data.finlex.fi/voc/kko/swe/189187b1",
    "http://data.finlex.fi/voc/kko/fin/8f071aaa"
  ],
  "judgmentNumber": [
    "II170"
  ],
  "date": [
    "1982-05-07"
  ],
  "issued": [
    "1982-11-18"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}