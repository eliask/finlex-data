{
  "@id": "sfecli:kko/1998/74",
  "languageVersion": [
    {
      "@id": "sfecli:kko/1998/74/fin",
      "title_fi": [
        "KKO:1998:74"
      ],
      "abstract_fi": [
        "\n    Selvittäjä ei ollut saneerausohjelmaehdotuksen maksuohjelmassa huomioinut velkojan vaatimaa velallisen kiistämää saatavaa. Velkojan tuli säilyttääkseen puhevaltansa esittää väite yrityssaneerauslain 74 §:n 1 momentissa tarkoitetussa määräajassa. Koska velkoja ei ollut ennen määräajan päättymistä saanut tiedoksi kehotusta väitteen esittämiseen, asia palautettiin käräjäoikeuteen uuden määräajan asettamista varten velkojalle.\n  "
      ],
      "hasFormat": {
        "@id": "sfecli:kko/1998/74/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        PI-Consulting Oy:n saneerausohjelman käsittely Vantaan käräjäoikeudessa\n        Vantaalta olevaa PI-Consulting Oy nimistä yritystä koskevan saneerausohjelmaehdotuksen mukaan väitettyyn sopimusrikkomukseen perustuvaa Celtec Development AB:n 1 350 000 Ruotsin kruunun määräistä saatavaa ei huomioitu maksuohjelmassa sillä perusteella, että saatavaa ei ollut viety yhtiön kirjanpitoon ja yhtiö oli riitauttanut saatavan.\n        Vantaan käräjäoikeus kehotti 25.8.1994 muita asiaan osallisia kuin ehdotuksen laatijaa antamaan ehdotuksesta kirjallisen lausuman käräjäoikeudelle viimeistään 7.9.1994. Samalla käräjäoikeus ilmoitti, että asiaan osallisilla oli tilaisuus viimeistään 31.8.1994 ilmoittaa selvittäjälle kirjallisesti ohjelmaehdotuksessa tarkoitettuja saatavia koskevat väitteet.\n        Celtec Development AB vaati Vantaan käräjäoikeuteen 7.9.1994 saapuneessa kirjoituksessa, että sen edellä mainittu saatava 1 350 000 Ruotsin kruunua korkoineen huomioidaan PI-Consulting Oy:n saneerausohjelman maksuohjelmassa.\n      \n      \n        Vantaan käräjäoikeuden päätös 19.10.1994 saneerausohjelman vahvistamisesta\n        Käräjäoikeus totesi päätöksessään, että käräjäoikeudelle oli toimitettu ehdotus saneerausohjelmaksi ja kaikkien tunnettujen velkojien kirjallinen hyväksyntä sille sekä velallisen kirjallinen lausuma ehdotuksista, minkä vuoksi käräjäoikeus vahvisti saneerausohjelmaehdotuksen saneerauksen ohjelmaksi yrityksen saneerauksesta annetun lain 92 §:n nojalla. Käräjäoikeus ei lausunut Celtec Development AB:n vaatimuksesta.\n        \n          Asian on ratkaissut käräjätuomari Ritamo.\n        \n      \n      \n        Muutoksenhaku Helsingin hovioikeudessa\n        Celtec Development AB uudisti edellä selostetun vaatimuksen ja vaati, että jos saatava katsotaan riitaiseksi, asia osoitetaan erilliseen oikeudenkäyntiin ja määrätään, miten se on huomioitava ennen oikeudenkäynnin päättymistä maksuohjelmassa.\n      \n      \n        Hovioikeuden päätös 12.12.1995\n        Hovioikeus totesi, että selvittäjän lausumista ja väitteistä laatiman luettelon mukaan Celtec Development AB ei ollut antanut edellä mainitussa kehotuksessa sanottua yrityksen saneerauksesta annetun lain 72 §:n 1 momentin mukaista lausumaa saneerausohjelmaehdotuksen johdosta eikä myöskään tehnyt saman lain 74 §:n 1 momentissa tarkoitettua väitettä saatavia ja saneerausohjelmaehdotuksen maksuohjelmaa vastaan, jossa yhtiön väitetty saatava oli jätetty huomioimatta. Tämän vuoksi hovioikeus katsoi yhtiön menettäneen puhevaltansa asiassa ja jätti valituksen tutkimatta.\n        \n          Asian ovat ratkaisseet hovioikeuden jäsenet Haltia, Hyrkäs ja Karttunen. Esittelijä Maija-Liisa Karlsson.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      Celtec Development AB:lle myönnettiin valituslupa. Valituksessaan yhtiö toisti hovioikeudessa esittämänsä vaatimuksen.\n      PI-Consulting Oy vastasi valitukseen.\n      Vantaan käräjäoikeuden käräjätuomari antoi selityksen, jonka mukaan yhtiön lausuma oli saapumisleiman mukaan saapunut kansliaan 7.9.1994, ja saman käräjäoikeuden laamanni lausunnon, joista lähetettiin jäljennös asianosaisille.\n    \n    \n      KORKEIMMAN OIKEUDEN RATKAISU 17.6.1998\n      \n        Perustelut\n        PI-Consulting Oy:tä koskeneen saneerausohjelmaehdotuksen valmistuttua Vantaan käräjäoikeus on 25.8.1994 päivätyssä kirjeessä kehottanut muita asiaan osallisia kuin ehdotuksen laatijaa antamaan ehdotuksesta kirjallisen lausuman käräjäoikeudelle viimeistään 7.9.1994 ja varannut samalla asiaan osallisille tilaisuuden viimeistään 31.8.1994 ilmoittaa selvittäjälle kirjallisesti ohjelmaehdotuksessa tarkoitettuja saatavia koskevat väitteet. Celtec Development AB on muun ohessa väittänyt, että se ei ole ennen viimeksi mainitun määräajan päättymistä saanut tiedoksi kehotusta.\n        Yrityksen saneerauksesta annetun lain 81 §:n mukaan selvittäjä voi toimittaa kehotuksen tiedoksi postitse tavallisena kirjeenä. Oikeudenkäymiskaaren 11 luvun 3 a §:n 2 momentin mukaan asianosaisen katsotaan saaneen asiakirjasta tiedon seitsemäntenä päivänä sen jälkeen, kun asiakirja on annettu postin kuljetettavaksi. Käräjäoikeuden antama kehotus on selvittäjän ilmoituksen ja selvittäjän jättämän postituslistan mukaan lähetetty asiaan osallisille postitse samana päivänä, jolloin kehotus on päivätty, eli 25.8.1994. Yrityksen saneerauksesta annetun lain 74 §:n 1 momentissa tarkoitettujen väitteiden esittämistä varten asetettu määräaika on päättynyt 31.8.1994. Celtec Development AB ei siten ole saanut kehotusta tiedoksi ennen väitteiden esittämiselle asetetun määräajan päättymistä ja siten laillisessa ajassa. Yhtiölle on näin ollen asetettava uudet määräajat väitteiden esittämistä ja saneerausohjelmaehdotusta koskevan lausuman antamista varten.\n        Kysymys on sellaisesta saneerausmenettelyä koskevasta asiasta, jossa asianosaiset yrityksen saneerauksesta annetun lain 89 §:n 2 momentin pääsäännön mukaan itse vastaavat oikeudenkäyntikuluistaan.\n      \n      \n        Päätöslauselma\n        Hovioikeuden ja käräjäoikeuden päätökset kumotaan ja asia palautetaan käräjäoikeuteen uudelleen käsiteltäväksi. Käräjäoikeuden tulee asettaa Celtec Development AB:lle uudet määräajat väitteiden esittämistä ja saneerausohjelmaehdotusta koskevan lausuman antamista varten ja saatuaan yrityksen saneerauksesta annetun lain 74 §:n 2 momentissa edellytetyn selvityksen jatkaa käsittelyä sanotussa laissa säädetyllä tavalla.\n        Selvittäjän toimivalta palautuu Korkeimman oikeuden päätöksen antopäivänä kello 8.00.\n      \n      \n        Asian ovat ratkaisseet presidentti Heinonen sekä oikeusneuvokset Haarmann, Krook, Wirilander ja Krogerus. Esittelijä Jussi Heiskanen.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1998-06-17"
  ],
  "judgmentNumber": [
    "74"
  ],
  "date": [
    "1997-09-25"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1998:74"
  ],
  "year": [
    "1998"
  ],
  "description": [
    "http://data.finlex.fi/voc/kko/fin/e4da9667",
    "http://data.finlex.fi/voc/kko/swe/4e941a5d"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}