{
  "@id": "sfecli:kko/1984/II173",
  "languageVersion": [
    {
      "@id": "sfecli:kko/1984/II173/fin",
      "title_fi": [
        "KKO:1984-II-173"
      ],
      "abstract_fi": [
        "\n    Syytetyt olivat öiseen aikaan ikkunan rikkomalla tunkeutuneet asianomistajan asuntoon. Anastettavaa etsiessään he olivat käskeneet 69-vuotiasta asianomistajaa pitämään kätensä ylhäällä ja olemaan liikkumatta. Poistuessaan syytetyt olivat vieneet 540 markan arvoisen radionauhurin ja vetäneet puhelimen johdon irti seinästä. Varastamista pidettiin kokonaisuudessaan törkeänä.\n  "
      ],
      "hasFormat": {
        "@id": "sfecli:kko/1984/II173/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Virallisen syyttäjän syyte Lahden RO:ssa\n        Syyttäjä oli kysymyksessä olevalta osalta kertonut, että A, B ja C olivat 23.5.1982 Lahdessa anastaneet eläkeläiseltä K:lta tämän omistaman 540 markan arvoisen radionauhurin siten, että A ja B olivat yöllä noin kello 23.50 ikkunan rikkoen murtautuneet Lahden kaupungin omistamassa talossa sijaitsevaan K:n asuntoon. K:n herättyä meluun he olivat komentaneet tämän nostamaan kätensä ylös ja pysymään paikallaan, jolloin A ja B olivat penkoneet asunnossa laatikoita anastettavaa omaisuutta etsiessään sekä ottaneet mukaansa mainitun radionauhurin, jonka he olivat ojentaneet talon ulkopuolella odotelleelle C:lle. Asunnosta poistuessaan miehet olivat avun saannin vaikeuttamiseksi vetäneet puhelimen johdon irti seinästä. Tämän vuoksi syyttäjä oli, ottaen huomioon anastuksen tekotavan ja sen, että anastus oli kohdistunut henkilöön, joka ikänsä ja sairautensa vuoksi ei ollut voinut omaisuuttaan suojella, vaatinut A:lle, B:lle ja C:lle rangaistusta törkeästä varkaudesta.\n      \n      \n        RO:n päätös 16.9.1982\n        Kuultuaan asianomistajana K:ta sekä A:ta, B:tä ja C:tä syytteestä, RO oli lausunut selvitetyksi, että A ja B olivat yksissä tuumin menetelleet syytteessä kerrotuin tavoin ja että C oli anastuksen jälkeen kantanut radionauhuria tietäen sen varkauden kautta saaduksi olematta kuitenkaan itse osallisena varkaudessa. Sen vuoksi RO oli, hyläten syytteen enemmälti, rikoslain 28 luvun 1 §:n 1 momentin nojalla tuominnut A:n ja B:n kummankin kysymyksessä olevasta päätöksen 2 kohdassa tarkoitetusta varkaudesta 5 kuukaudeksi vankeuteen sekä yhdistänyt A:lle tuomitun rangaistuksen ja hänelle jutussa sen 1 kohdassa mainitusta ryöstöstä tuomitun 8 kuukauden vankeusrangaistuksen 9 kuukaudeksi 20 päiväksi vankeutta. Rangaistuksista oli rikoslain 3 luvun 11 §:n nojalla vähennettävä A:n osalta 11 päivää ja B:n osalta 5 päivää. C:n RO oli rikoslain 32 luvun 1 §:n nojalla tuominnut puheena olevasta päätöksen 3 kohdassa kerrotusta varastetun tavaran kätkemisestä 25:een 8 markan määräiseen päiväsakkoon eli yhteenlaskettuna hänelle samalla kertaa poissaolosta oikeudessa tuomittuun 10:een päiväsakkoon yhteensä 35 päiväsakkoa vastaavaan 280 markan sakkoon, josta oli rikoslain 3 luvun 11 §:n nojalla vähennettävä 4 päiväsakkoa. Lisäksi B:n 22.4.1982 alkanut ehdonalainen vapaus oli määrätty menetetyksi ja A sekä B oli velvoitettu yhteisvastuullisesti suorittamaan Lahden kaupungille korvauksena rikotusta ikkunalasista 120 markkaa 5 prosentin korkoineen 12.8.1982 lukien ja K:lle siivouksesta 50 markkaa. Valtiolle A, B ja C oli velvoitettu korvaamaan todistelukustannuksia nyt kysymyksessä olevalta osalta 26 markkaa 40 penniä.\n      \n      \n        Kouvolan HO:n päätös 8.11.1983\n        HO, jonka tutkittavaksi virallinen syyttäjä sekä A ja B olivat saattaneet jutun, oli katsonut selvitetyksi, että C oli kysymyksessä olevassa tilaisuudessa jäänyt talon ulkopuolelle odottamaan sisään murtautuneita A:ta ja B:tä sekä että hän oli ottanut ikkunan kautta hänelle asunnosta ojennetun anastetun radionauhurin. C oli kerrotulla menettelyllään syyllistynyt yhdessä A:n ja B:n kanssa näiden syyksi kohdassa 2 luettuun varkauteen. HO oli rangaistusta C:lle määrätessään ottanut huomioon C:n vähäisen osuuden itse anastusteossa.\n        Määrätessään rangaistuksia A:lle ja B:lle 2 kohdan osalta HO oli ottanut koventamisperusteena huomioon sen, että A:n ja B:n aikaisempi rikollisuus ja nyt käsiteltävänä olevien rikosten suhde niiden samankaltaisuuden ja lisäksi rikosten lukuisuuden vuoksi osoitti heissä ilmeistä piittaamattomuutta lain kielloista ja käskyistä.\n        Näillä ja muutoin RO:n päätöksestä ilmenevillä perusteilla HO oli rikoslain 28 luvun 1 §:n 1 momentin ja 6 luvun 2 §:n 4 kohdan nojalla tuominnut A:n ja B:n kumpaisenkin 2 kohdan osalta varkaudesta 7 kuukaudeksi vankeuteen. A:lle 1 ja 2 kohdissa tuomitut rangaistukset HO oli yhdistänyt 1 vuodeksi 10 päiväksi vankeutta, josta yhdistetystä rangaistuksesta oli rikoslain 3 luvun 11 §:n nojalla vähennettävä vapaudenmenetysaikaa 24.5. - 3.6.1982 vastaavat 11 päivää. B:n osalta sanottu vähennys oli vapaudenmenetysaikoja 3. - 4.6.1982 ja 13. -15.9.1982 vastaavat 5 päivää. C:n HO oli mainitsemillaan perusteilla rikoslain 28 luvun 1 §:n 1 momentin nojalla tuominnut RO:n hänen syykseen 3 kohdan osalta lukeman rikoksen ja siitä määräämän rangaistuksen varkaudesta korottaen rangaistuksen 40 päiväsakkoon. Jutussa C:lle tuomituista yhteensä 50 päiväsakosta oli rikoslain 3 luvun 11 §:n nojalla vähennettävä raastuvanoikeuden vähennettäväksi määräämät vapaudenmenetysaikoja 24.5.1982 ja 13. - 15.9.1982 vastaavat 4 päiväsakkoa, joten hänen oli maksettava sakkoa 46 päiväsakkoa vastaavat 368 markkaa.\n        Muilta osin RO:n päätös oli jäänyt voimaan.\n      \n    \n    \n      KORKEIN OIKEUS\n      Virallinen syyttäjä pyysi valituslupaa ja toisti muutoksenhakemuksessaan vaatimuksensa, että A, B ja C tuomitaan HO:n päätöksen 2 kohdassa tarkoitetun teon osalta HO:n syyksi lukeman rikoksen asemesta törkeästä varkaudesta.\n    \n    \n      KORKEIMMAN OIKEUDEN RATKAISU\n      \n        Perustelut\n        A ja B ovat menetelleet RO:n päätöksessä selostetulla tavalla. Asianomistaja K on tuossa tilaisuudessa ollut 69-vuotias. Avuttomuutensa takia hän ei ole voinut suojella omaisuuttaan tunkeilijoiden komentaessa hänet nostamaan kätensä ylös ja olemaan liikkumatta. Ei ole kuitenkaan näytetty, että tällöin olisi käytetty pakottavan hengen tai terveyden vaaran käsittävää uhkausta. Kun otetaan huomioon, että teko on tapahtunut murtautumalla öiseen aikaan toisen asuntoon ja on kohdistunut suhteellisen iäkkääseen ja avuttomaan henkilöön uhkausta käyttäen sekä rikokseen johtaneet ja siitä ilmenevät seikat kokonaisuudessaan, varastamista on A:n ja B:n osalta pidettävä törkeänä. Näitä törkeän varkauden tunnusmerkistöön kuuluvia seikkoja sen sijaan ei voida lukea C:n syyksi, vaan hänen syykseen jää HO:n päätöksessä selostettu varkaus. A:n ja B:n osalta on sovellettu HO:n päätöksessä kerrottua rangaistuksen koventamisperustetta.\n      \n      \n        Lainkohdat\n        Rikoslaki 28 luku 2 § 1 mom. ja 6 luku 2 § 4 kohta\n      \n      \n        Päätöslauselma\n        HO:n päätöstä muutetaan siten, että A ja B tuomitaan HO:n heidän syykseen lukeman varkauden ja siitä tuomitseman rangaistuksen asemesta kumpikin törkeästä varkaudesta 1 vuodeksi vankeuteen.\n        A:lle 1 ja 2 kohdassa tuomitut rangaistukset yhdistetään 1 vuodeksi 3 kuukaudeksi 10 päiväksi vankeutta, josta yhdistetystä rangaistuksesta on rikoslain 3 luvun 11 §:n nojalla vähennettävä HO:n vähennettäväksi määräämät 11 päivää.\n        B:n rangaistuksesta on rikoslain 3 luvun 11 §:n nojalla vähennettävä HO:n vähennettäväksi määräämät 5 päivää.\n        Muilta osin ja siis myös C:n osalta HO:n päätös jää pysyväksi.\n        \n          Ratkaisuun osallistuneet: oikeusneuvokset Miettinen, Portin ja Lindholm sekä ylimääräiset oikeusneuvokset Setälä ja Hagman.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II173"
  ],
  "description": [
    "http://data.finlex.fi/voc/kko/swe/657c7a9a",
    "http://data.finlex.fi/voc/kko/swe/772819f2"
  ],
  "judgmentNumber": [
    "II173"
  ],
  "date": [
    "1984-04-11"
  ],
  "issued": [
    "1984-10-29"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}