{
  "@id": "sfecli:kko/1995/197",
  "languageVersion": [
    {
      "@id": "sfecli:kko/1995/197/fin",
      "title_fi": [
        "KKO:1995:197"
      ],
      "abstract_fi": [
        "\n    A oli piilottanut tavaratalon osastolta anastustarkoituksin ottamansa esineet kassiinsa. Hänen katsottiin syyllistyneen varkauteen eikä vain sen yritykseen. Merkitystä ei ollut sillä, oliko hän kiinni otettaessa ehtinyt poistua osastolta vai ei.\n    Ään.\n    Anastetun omaisuuden arvona pidettiin tuotteiden jälleenmyyntihintaa.\n  "
      ],
      "hasFormat": {
        "@id": "sfecli:kko/1995/197/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Helsingin raastuvanoikeuden päätös 14.9.1993\n        Virallisen syyttäjän syytteestä raastuvanoikeus katsoi selvitetyksi, että A oli 23.3.1993 Helsingissä kassiinsa piilottamalla anastanut Oy Stockmann Ab:n tavaratalosta yhteensä 3 690 markan arvoiset levysoittimen ja vahvistimen, jotka oli saatu myyntikuntoisina takaisin.\n        Tämän vuoksi raastuvanoikeus tuomitsi A:n rikoslain 28 luvun 1 §:n 1 momentin nojalla varkaudesta sekä eräästä aikaisemmin ehdollisena tuomitusta rikoksesta yhteiseen 60 päivän vankeusrangaistukseen ja määräsi sen täytäntöönpantavaksi.\n      \n      \n        Helsingin hovioikeuden tuomio 13.10.1994\n        Hovioikeus, jonka tutkittavaksi A oli valittamalla saattanut asian, ei muuttanut raastuvanoikeuden päätöstä.\n        \n          Asian ovat ratkaisseet hovioikeuden jäsenet Christer Kuhlefelt, Kemppinen ja Paula Salonen. Esittelijä Jukka Salonen.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      A:lle myönnettiin valituslupa. Valituksessaan A vaati, että hänen katsotaan varkauden asemesta syyllistyneen vain näpistyksen yritykseen tai että hänelle tuomittu yhteinen vankeusrangaistus ainakin määrätään ehdolliseksi.\n      Virallinen syyttäjä ja Oy Stockmann Ab vastasivat valitukseen.\n    \n    \n      KORKEIMMAN OIKEUDEN RATKAISU 30.11.1995\n      \n        Perustelut\n        A on, käytyään aiemmin tutustumassa Oy Stockmann Ab:n tavaratalon elektroniikkaosaston hälytysjärjestelmään ja todettuaan, ettei myytävissä tavaroissa ollut hälyttimiä, mennyt tuolle osastolle tarkoituksin anastaa sieltä yhtiön omaisuutta. Tätä varten hän on varannut mukaansa ison kassin. Osastolta A on ottanut ja kassiinsa piilottanut myytävinä olleet yhtiön omistamat levysoittimen ja vahvistimen. Anastusrikos on täyttynyt, kun A on kerrotuin tavoin anastustarkoituksessa ottanut omaisuuden haltuunsa. Rikoksen täyttymisen kannalta on siten ollut merkityksetöntä, että myymäläetsivät ovat myöhemmin, A:n jo poistuttua kyseiseltä osastolta, ottaneet hänet kiinni ja tuolloin saaneet anastetun omaisuuden takaisin.\n        Arvioidessaan, onko varkaus, huomioon ottaen anastetun omaisuuden arvo tai muut rikokseen liittyvät seikat, kokonaisuutena arvostellen vähäinen ja A varkauden sijasta tuomittava näpistyksestä, Korkein oikeus toteaa, että laillisesti omaisuuden hankkiessaan A olisi joutunut maksamaan sen jälleenmyyntihinnan 3 690 markkaa. Tämä arvo ei ole niin vähäinen, että rikos yksin sen perusteella voitaisiin katsoa näpistykseksi. Kun A on lisäksi toiminut suunnitelmallisesti ja valmistautunut tekoonsa etukäteen, rikokseen ei liity muitakaan sellaisia seikkoja, joiden johdosta varkautta voitaisiin kokonaisuutena arvostellen pitää vähäisenä. A on siten tuomittava rangaistukseen varkaudesta.\n      \n      \n        Tuomiolauselma\n        Hovioikeuden tuomion lopputulosta ei muuteta.\n        \n          Asian ovat ratkaisseet oikeusneuvokset Lindholm, Taipale, Ralos, Hidén (eri mieltä) ja Kivinen. Esittelijä Kenneth Nygård (mietintö).\n        \n      \n      \n        Esittelijän mietintö ja eri mieltä olevan jäsenen lausunto\n        Virkaa toimittava nuorempi oikeussihteeri Nygård: Korkein oikeus lausunee perusteluinaan ja tuomiolauselmanaan seuraavaa:\n        Perustelut\n        A, joka oli aikaisemmin käynyt tutustumassa Oy Stockmann Ab:n tavaratalon elektroniikkaosaston hälytysjärjestelmään ja todennut, ettei tuotteissa ollut hälyttimiä, on mennyt osastolle uudelleen tarkoituksin anastaa sieltä yhtiön omaisuutta sitä myydäkseen. Tätä varten hän on varannut mukaansa ison kassin. Osastolla hän on anastustarkoituksin ottanut ja kassiinsa piilottanut myyntiä varten esillä olleet, yhtiön omistamat levysoittimen ja vahvistimen. Sen jälkeen hän on poistunut elektroniikkaosastolta tavarat mukanaan niitä maksamatta. Myymäläetsivät ovat ottaneet A:n kiinni tavaratalon samassa kerroksessa olevalla urheiluosastolla ja tuolloin saaneet anastetun omaisuuden häneltä takaisin.\n        A oli omaisuus hallussaan jo poistunut kyseisten tuotteiden myyntiosastolta ja siten ehtinyt saattaa loppuun anastusaikomuksensa. Hänen tekonsa ei näin ollen ole jäänyt yritykseksi.\n        Arvioidessaan, onko varkaus, huomioon ottaen anastetun omaisuuden arvo tai muut rikokseen liittyvät seikat, kokonaisuutena arvostellen vähäinen ja A varkauden sijasta tuomittava näpistyksestä, Korkein oikeus toteaa, että laillisesti omaisuuden hankkiessaan A olisi joutunut maksamaan sen jälleenmyyntihinnan 3 690 markkaa. Tämä arvo ei ole niin vähäinen, että rikos yksin sen perusteella voitaisiin katsoa näpistykseksi. Kun A on lisäksi toiminut suunnitelmallisesti ja valmistautunut tekoonsa etukäteen, rikokseen ei liity muitakaan sellaisia seikkoja, joiden johdosta varkautta voitaisiin kokonaisuutena arvostellen pitää vähäisenä.\n        Näillä perusteilla Korkein oikeus on ratkaissut asian tuomiolauselmasta ilmenevällä tavalla.\n        Tuomiolauselma\n        Hovioikeuden tuomion lopputulosta ei muuteta.\n        Oikeusneuvos Hidén: Hyväksyn mietinnön.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1995-11-30"
  ],
  "judgmentNumber": [
    "197"
  ],
  "date": [
    "1995-09-18"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1995:197"
  ],
  "year": [
    "1995"
  ],
  "description": [
    "http://data.finlex.fi/voc/kko/fin/0c1fc295",
    "http://data.finlex.fi/voc/kko/fin/b7876802",
    "http://data.finlex.fi/voc/kko/swe/657c7a9a",
    "http://data.finlex.fi/voc/kko/swe/9a0a442c",
    "http://data.finlex.fi/voc/kko/fin/92b7223a"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}