{
  "@id": "sfecli:kko/1983/II14",
  "languageVersion": [
    {
      "@id": "sfecli:kko/1983/II14/fin",
      "title_fi": [
        "KKO:1983-II-14"
      ],
      "abstract_fi": [
        "\n    Kaupungin yleiseen viemärilaitokseen kuulunut avo-oja oli jäätynyt, mistä johtuen tuohon avo-ojaan liitetty tontin salaojajärjestelmä oli patoutunut seurauksin, että vedet olivat tunkeutuneet sitä pitkin tontilla olleeseen rakennukseen ja vaurioittaneet sitä. Kaupunki, jolle yleisen viemärilaitoksen kunnossapito tapahtuma-aikana keväällä 1978 rakennuslain 78 §:n 1 momentin (370/58) mukaan kuului, velvoitettiin suorittamaan tontinomistajalle vahingonkorvausta.\n  "
      ],
      "hasFormat": {
        "@id": "sfecli:kko/1983/II14/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli R:n kaupungille tiedoksi toimituttamansa haasteen nojalla Piikkiön KO:ssa lausunut, että hänen omistamansa kaupungin 179 korttelin tontin n:o 3 rajalla kulkevan kaupungin avoviemärin kadun alitse johtava rumpu ja itse viemäri olivat keväällä 1978 muun muassa sen johdosta, että viemäriin oli kaupungin toimesta aurattu lunta, jäätyneet seurauksin, että sanotun vuoden maaliskuun 6 ja 7 päivinä pohjaveden äkillisesti noustessa noin 80 - 90 senttimetriä vesi oli kerääntynyt tukkeutuneen rummun yläpuolelle ja tunkeutunut tontilla sijaitsevan A:n omistaman omakotitalon alakertaan aiheuttaen A:lle 31 335 markan määräisen vahingon. Sen vuoksi A oli vaatinut, että kaupunki velvoitettaisiin suorittamaan hänelle sanotut 31 335 markkaa laillisine korkoineen haasteen tiedoksiantopäivästä 5.3.1979 lukien ja korvausta oikeudenkäyntikuluista.\n      Kanteesta kuultuna kaupunki oli todennut, että avo-ojien kunnossapito rakennusjärjestyksen mukaan kuului tontin omistajalle ja että A ei missään vaiheessa ollut pyynnöistä ja lupauksista huolimatta toimittanut kaupungin asianomaisille viranomaisille yksilöytyä suunnitelmaa tonttinsa pintavesien johdatuksesta, jotta se olisi voitu näiden viranomaisten toimesta tarkastaa ja todeta sen soveltuvuus kaupunginverkostoon. Tämän vuoksi kaupunki oli kiistänyt kanteen kokonaisuudessaan ja vaatinut oikeudenkäyntikulujensa korvaamista.\n      KO p. 2.10.1979 oli lausunut selvitetyksi, että avo-ojien kunnossapitovelvollisuus rakennusjärjestyksen 68 §:n nojalla ko. tapauksessa oli kuulunut tontin omistajalle eli A:lle ja että hän oli laiminlyönyt kaupungin esittämällä tavalla tarkastuttaa ja hyväksyttää tonttinsa pintavesien viemäröintisuunnitelman kaupungin asianomaisilla viranomaisilla. Sen vuoksi KO oli hylännyt kanteen ja velvoittanut A:n suorittamaan kaupungille korvaukseksi oikeudenkäyntikuluista kohtuullisiksi harkitut 2 500 markkaa.\n      Turun HO, jonka tutkittavaksi A oli saattanut jutun, t. 20.2.1981 oli tutkinut sen. Koska KO:n päätöksessä selostettu vahinko oli aiheutunut siitä, että A:n tontin kuivatusjärjestelmä ei ollut toiminut siten että valumavedet olisivat päässeet avo-ojaan, ja kun A:n rakentamaa sala-ojajärjestelmää ei ollut näytetty kaupungin taholta hyväksytyn avo-ojaan johdettavaksi eikä A ollut näyttänyt vahingon johtuneen kaupungin syyksi luettavasta seikasta tai kaupungin olevan siitä muullakaan perusteella vastuussa. HO oli jättänyt asian KO:n päätöksen lopputuloksen varaan.\n      Pyytäen valituslupaa A haki muutosta HO:n tuomioon. Kaupungin annettua siltä hakemuksen johdosta pyydetyn vastauksen, valituslupa myönnettiin.\n    \n    \n      \n      KKO t. tutki jutun ja totesi, että HO:n tuomiossa tarkoitettu avo-oja, johon A:n tontin salaojajärjestelmä oli liitetty, kuului R:n kaupungin kysymyksessä olevan asemakaava-alueen yleiseen viemärilaitokseen. Rakennuslain 78 §:n 1 momentin mukaan, sellaisena kuin lainkohta oli ollut voimassa vahinkotapahtuman aikaan maaliskuussa 1978, yleisen viemärilaitoksen kunnossapidosta vastasi kaupunki. Vahingon oli näytetty johtuneen siitä, ettei kaupunki ollut pitänyt puheena olevaa yleiseen viemärilaitokseen kuuluvaa avoviemäriä asianmukaisessa kunnossa. Kun se oli kaupungin laiminlyönnin johdosta jäätynyt umpeen, A:n tontin salaojajärjestelmä oli patoutunut kanteessa kerrotuin seurauksin. Tontin salaojajärjestelmässä ei ollut näytetty olleen vahingon syntymiseen vaikuttaneita vikoja tai puutteita. Näin ollen sillä seikalla, olisiko A ollut velvollinen hankkimaan kaupungilta nimenomaisen luvan tai hyväksymisen salaojajärjestelmän liittämiseen tuohon avoviemäriin, ei ollut jutun ratkaisun kannalta merkitystä. Kaupunki ei ollut osoittanut liialliseksi kanteessa vaadittua todistajana kuullun vahinkoarvioihin perehtyneen rakennusinsinöörin tekemään rakennuksen korjauskustannusarvioon perustuvaa vahingonkorvauksen määrää, joka oli, kun yhteenlaskussa oleva virhe oikaistaan, 31 135 markkaa. Näillä perusteilla KKO, kumoten HO:n tuomion ja KO:n päätöksen sekä vapauttaen A:n velvollisuudesta suorittaa kaupungille hänen maksettavakseen määrättyä oikeudenkäyntikulujen korvausta 2 500 markkaa, hyväksyi A:n kanteen ja velvoitti kaupungin suorittaneen haasteen tiedoksiantopäiväsä 5.3.1973 lukien sekä korvaamaan A:lle hänelle jutusta aiheutuneet oikeudenkäyntikulut 6 000 markalla.\n      \n        Ratkaisuun osallistuneet: oikeusneuvokset Miettinen, Ådahl ja Lehtonen sekä ylimääräiset oikeusneuvokset Karetie ja Rosokivi\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1983-02-04"
  ],
  "judgmentNumber": [
    "II14"
  ],
  "date": [
    "1982-09-24"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1983:II14"
  ],
  "year": [
    "1983"
  ],
  "description": [
    "http://data.finlex.fi/voc/kko/swe/f0563270",
    "http://data.finlex.fi/voc/kko/fin/017458f6"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}