{
  "@id": "sfecli:kko/1984/II200",
  "languageVersion": [
    {
      "@id": "sfecli:kko/1984/II200/fin",
      "title_fi": [
        "KKO:1984-II-200"
      ],
      "abstract_fi": [
        "\n    Ostajan ilmoitettua myyjälle, ettei hän ostamassaan hevosessa kaupanteon jälkeen todetun virheen vuoksi hyväksynyt hevosta vaan vaati kaupan purkamista, myyjä ei ollut hakenut hevosta takaisin. Ostaja oli joutunut pitämään huolta hevosesta, kunnes myyjä kaupan purkamisen johdosta oli noutanut hevosen. Myyjä velvoitettiin korvaamaan ostajalle eläinlääkärin tarkastuksista, hevosen kuljetuksista ja ruokinnasta sekä tallipaikan vuokrasta aiheutuneet kustannukset.\n  "
      ],
      "hasFormat": {
        "@id": "sfecli:kko/1984/II200/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli kertonut ostaneensa B:ltä Suvi nimisen suomenhevostamman. Kauppahinnan maksamisen edellytyksenä oli ollut, että hevonen oli terve ja että A sai eläinlääkärin todistuksen hevosen terveydentilasta. Hevonen oli 11.10.1981 toimitettu A:lle Espooseen Vermon raviradalle ja A oli 13.10.1981 saanut eläinlääkärin todistuksen. Siinä hevonen oli todettu täysin terveeksi. A oli 13.10.1981 suorittanut B:lle sovitun kauppahinnan 6.150 markkaa. Hevosen oli 14.10.1981 havaittu ontuvan. Tämän johdosta A oli 15.10.1981 ilmoittanut B:lle purkavansa kaupan, mikäli vika osoittautuisi oleelliseksi. Eläinlääkärin 21.10.1981 suorittamassa tutkimuksessa tamma oli todettu kroonisten nivelmuutosten takia käyttökelvottomaksi. Sen vuoksi ja kun hevosessa oli A:lle toimitettaessa ollut salainen virhe, jota ostaja ja myyjä eivät ennen olleet havainneet, A oli, vaatiessaan hevoskaupan julistamista puretuksi ja B:n velvoittamista ottamaan hevosen takaisin ja palauttamaan kauppahinnan, samalla vaatinut, että B velvoitettaisiin suorittamaan hänelle korvaukseksi eläinlääkärin tarkastuskuluista 145 markkaa, kuljetuskuluista 200 markkaa sekä tallipaikan ja ruokinnan aiheuttamista kustannuksista kuukaudelta 13.10.1981 lukien 650 markkaa sekä korvaamaan hänen oikeudenkäyntikulunsa.\n      B oli kiistänyt kanteen. Hevonen oli myytäessä ollut hyvässä kunnossa ja A oli tarkastanut ja hyväksynyt hevosen. Kun hevonen oli tuotu Juvalta ostajalle, olosuhteet olivat muuttuneet, mistä sitten kanteessa mainittu vika oli johtunut.\n      \n        KO:n päätös 12.1.1982\n        KO oli lausunut selvitetyksi, että A oli ostanut B:ltä Suvi nimisen suomenhevostamman muun muassa ehdoin, että hevosen terveydentilaa koskeva eläinlääkärin todistus toimitettaisiin A:lle ennen kauppahinnan maksua. Hevonen oli 11.10.1981 Vermon raviradalla luovutettu A:lle ja A oli 13.10.1981 saatuaan eläinlääkärin todistuksen maksanut kauppahinnan 6.150 markkaa. Hevosen oli 14.10.1981 todettu ontuvan, mistä seuranneena päivänä oli ilmoitettu B:lle. Eläinlääketieteellisessä korkeakoulussa 20.10.1981 suoritetussa tutkimuksessa hevosen etu- ja takajaloissa oli todettu kroonisia nivelmuutoksia. Tätä vikaa B:n ei ollut näytetty tienneen ennen kaupan tekoa. Myöskään A ei ollut havainnut vikaa ennen kuin 14.10.1981. Sen vuoksi KO oli, julistaessaan puheena olevan hevoskaupan kauppakaaren 1 luvun 4 *:n nojalla puretuksi ja velvoittaessaan B:n tämän saadessa hevosen sanotulla raviradalla itselleen suorittamaan A:lle mainitun kauppahinnan 6.150 markkaa takaisin, hylännyt A:n esittämät korvausvaatimukset.\n      \n      \n        Itä-Suomen HO:n tuomio 29.9.1983\n        HO, jonka tutkittavaksi A oli saattanut jutun, oli jättänyt eläinlääkärin tarkastuskuluista vaaditun korvauksen kanteen ylittävältä eli 40 markan osalta vasta HO:ssa tehtynä tutkimatta. Tutkiessaan jutun muutoin HO oli katsonut, ettei ollut syytä muuttaa KO:n päätöstä muulla tavoin kuin että B velvoitettaisiin korvaamaan A:n oikeudenkäyntikulut 1.600 markalla.\n      \n    \n    \n      KORKEIN OIKEUS\n      A pyysi valituslupaa ja haki muutosta HO:n tuomioon toistaen HO:ssa esittämänsä vaatimuksen B:n velvoittamisesta suorittamaan hänelle korvaukseksi eläinlääkärin tarkastuskuluista 185 markkaa sekä vaatien korvaukseksi kuljetuskuluista kanteessa mainitut 200 markkaa ja tallipaikasta ja ruokinnasta aiheutuneista kuluista 13.10.1981 ja 17.1.1982 väliseltä ajalta 650 markkaa kuukaudelta. Valituslupa myönnettiin. B ei käyttänyt hyväkseen hänelle varattua tilaisuutta vastauksen antamiseen.\n      KKO t. lausui perusteluinaan:\n      A:n ilmoitettua B:lle, ettei hän KO:n päätöksessä mainitun virheen vuoksi hyväksynyt B:ltä ostamaansa hevosta vaan vaati kaupan purkamista, B ei ollut tullut hakemaan hevosta takaisin. A on näin ollen joutunut pitämään huolto hevosesta. Hän on kaksi kertaa toimittanut hevosen eläinlääkärin tarkastukseen, järjestänyt hevosen ruokinnan ja vuokrannut tallipaikan 17.1.1982 saakka, jolloin B kaupan purkamisen johdosta on noutanut hevosen. A on näyttänyt maksaneensa eläinlääkärin tarkastuksista 145 markkaa sekä ruokinnasta ja tallipaikan vuokrasta 1.800 markkaa. Hevosen kuljetuskustannukset ovat olleet 200 markkaa. Näistä hevosessa olleen virheen toteamiseen liittyvistä eläinlääkäri- ja kuljetusmaksuista sekä eläimen huolenpidosta aiheutuneista kustannuksista B on vastuussa.\n      Edellä lausumillaan perusteilla KKO muutti HO:n tuomiota siten, että B velvoitettiin suorittamaan A:lle palautettavan kauppahinnan lisäksi korvaukseksi eläinlääkärin tarkastuksista 145 markkaa, hevosen kuljetuskustannuksista 200 markkaa sekä tallipaikasta ja ruokinnasta aiheutuneista kuluista 1.800 markkaa eli korvauksia yhteensä 2.145 markkaa. Muutoin HO:n tuomio jäi pysyväksi.\n      \n        Ratkaisuun osallistuneet: oikeusneuvokset Jalanko, Portin, Hiltunen ja Ketola sekä ylimääräinen oikeusneuvos Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-11-21"
  ],
  "judgmentNumber": [
    "II200"
  ],
  "date": [
    "1984-05-03"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II200"
  ],
  "year": [
    "1984"
  ],
  "description": [
    "http://data.finlex.fi/voc/kko/swe/7bc51e69",
    "http://data.finlex.fi/voc/kko/fin/b5d8d4ac",
    "http://data.finlex.fi/voc/kko/fin/106be4eb"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}