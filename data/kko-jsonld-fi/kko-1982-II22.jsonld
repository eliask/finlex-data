{
  "@id": "sfecli:kko/1982/II22",
  "languageVersion": [
    {
      "@id": "sfecli:kko/1982/II22/fin",
      "title_fi": [
        "KKO:1982-II-22"
      ],
      "abstract_fi": [
        "\n    Avoimen yhtiön osakkaiden ja kommandiittiyhtiön henkilökohtaisesti vastuunalaisten yhtiömiesten A:n ja B:n yhteisesti omistamat kaksi tilaa oli ulosmitattu ja pakkohuutokaupassa erikseen myyty mm. avoimelle yhtiölle määrätyistä veroista ja molempien yhtiöiden muista veloista. Siltä osin kuin veroja ei ollut maksuunpantu A:n ja B:n yhteisvastuullisesti avoimen yhtiön kanssa suoritettaviksi eikä heitä ollut velvoitettu yhtiöiden kanssa maksamaan muita velkoja, A:n ja B:n valituksesta velat määrättiin poistettaviksi velkojainluetteloista. Samalla todettiin, että ulosmittaukset, jotka täytäntöönpanoperusteen puuttuessa eivät voineet johtaa saamisten perimiseen ulosmitatusta omaisuudesta, olivat UL 5 luvun 1 §:n johdosta rauenneet. Kun pakkohuutokaupassa myydyn toisen tilan kauppahinta riitti yksinään velkojen maksamiseen, pakkohuutokauppa kumottiin toisen tilan osalta.\n    Ään\n    Vrt. KKO:1926-I-23, 52-II-95, 53-II-6\n  "
      ],
      "hasFormat": {
        "@id": "sfecli:kko/1982/II22/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A:n ja B:n Ulvilan kunnan Saaren kylässä omistamat tilat x ja y oli eri aikoina ulosmitattu heille ja avoimelle yhtiölle X:lle eri vuosilta Ulvilassa, Eurajoella, Vantaalla, Nurmijärvellä ja Karkkilassa maksuunpantujen verojen, ennakkoverojen, pidättämättä tai suorittamatta jätettyjen ennakkojen ja työnantajan sosiaaliturvamaksujen sekä eräiden moottoriajoneuvoverojen ja Yrittäjäin Vakuutus keskinäisen yhtiön avoimelta yhtiöltä X:ltä olevien palovakuutus- ja liikennevakuutusmaksusaamisten, Eläketurvakeskuksen kommandiittiyhtiö Y:ltä olevan hyvikesaamisen, Eläkevakuutusosakeyhtiö Ilmarisen kommandiittiyhtiöltä olevan eläkevakuutusmaksusaamisen, Keskinäisen Vakuutusyhtiö avoimelta yhtiöltä X:ltä olevien liikennevakuutusmaksusaamisten, Keskinäisen Vakuutusyhtiö Auran B:ltä olevan tapaturmavakuutusmaksusaamisen, Posti- ja lennätinhallituksen B:ltä olevan autoradiolupamaksusaamisen ja Kokkolan sosiaalilautakunnan A:lta, A. Ihalainen Oy:n A:lta, Eeva Rajakallion avoimelta yhtiöltä X:ltä, A:lta ja B:ltä, Oy Credit Ab:n avoimelta yhtiöltä X:ltä, Viinikka Ky:n avoimelta yhtiöltä X:ltä, Oy Scan-Auto Ab:n A:lta ja B:ltä, Porin Suomalaisen Säästöpankin avoimelta yhtiöltä X:ltä ja B:ltä, Oy Teboil Ab:n kommandiittiyhtiö Y:ltä, Tie- ja vesirakennushallituksen avoimelta yhtiöltä X:ltä, Reijo Kaupin avoimelta yhtiöltä X:ltä, A:lta ja B:ltä, Tarmo Leppäjärven avoimelta yhtiöltä X:ltä, A:lta ja B:ltä sekä Machinery Oy:n avoimelta yhtiöltä X:ltä ja A:lta olevien saamisten suorittamiseksi. Ulvilan piirin nimismies oli, pidettyään 4.10.1976 velkojainkeskustelun, 5.10.1976 julkisella pakkohuutokaupalla myynyt tilan x Seppo Lehtimäelle, joka oli tehnyt siitä korkeimman hyväksytyn tarjouksen 502 000 markkaa, ja tilan y Jarmo Sorolle, joka oli tehnyt siitä korkeimman hyväksytyn tarjouksen 58 000 markkaa.\n      Turun ja Porin lääninhallitukseen 25.10.1976 toimitetussa valituskirjassa A, B ja avoin yhtiö X olivat lausuneet, että pakkohuutokaupan hakija, Keskinäinen Vakuutusyhtiö Sampo oli ennen velkojainkeskustelua ilmoittanut nimismiehelle luopuvansa pakkohuutokaupan hakijana vaatimuksistaan ja pyytänyt, että sen toimenpiteistä aloitettu kiinteistön pakkohuutokauppa peruutettaisiin. Valittajat olivat tällä perusteella velkojainkeskustelussa pyytäneet huutokaupan peruuttamista. Pakkohuutokauppakuluista 2 977 markasta 5 pennistä, joista Keskinäinen Vakuutusyhtiö Sampo oli ennakolta suorittanut 2 500 markkaa, valittajat olivat 5.10.1976 maksaneet nimismiehelle loput eli 477 markkaa 5 penniä. Kun pakkohuutokauppakulut oli siten suoritettu, huutokauppa olisi pitänyt peruuttaa. Pakkohuutokauppakuulutus oli ollut virheellinen sen vuoksi, että siihen oli hakijoiksi, valittajien mielestä yksinomaisena hakijana pidettävän Keskinäisen Vakuutusyhtiö Sammon lisäksi, merkitty kaikki ne velkojat, joiden toimesta oli eri aikoina ja eri perustein toimitettu ulosmittaus. Kuulutus oli virheellinen senkin vuoksi, että siihen oli merkitty hakijoiksi henkilöitä, jotka eivät olleet A:n tai B:n velkojia. Muun muassa Suomen valtion, Tarmo Leppäjärven, Oy Scan-Auto Ab:n, Oy Teboil Ab:n, Porin Suomalaisen Säästöpankin, Viinikka Ky:n, Tudor-Varta Oy:n oikeastaan Oy Credit Ab:n, Eläkevakuutusosakeyhtiö Ilmarisen, Keskinäisen Vakuutusyhtiö Sammon ja Yrittäjäin Vakuutus keskinäisen yhtiön saatavien suorittamiseksi ulosmittaus oli lainvastaisesti kohdistettu A:n ja B:n henkilökohtaiseen omaisuuteen. Pakkohuutokauppa oli lainvastainen myös sen vuoksi, että tilan x osalta laadittuun velkojainluetteloon oli otettu Porin Seudun Osuuspankin sanottuun tilaan kiinnitettyjen seitsemän 10 000 markan määräisen haltijavelkakirjan n:o 1 - 7 nojalla pääomana, korkona, provisiona ja kuluina sekä työkustannuksina valvoma 31 414 markan 14 pennin saatava, vaikka osuuspankki oli saanut suorituksen haltijavelkakirjojen täydestä määrästä siten, että pankille oli 5.11.1974 maksettu Porin RO:n 29.10.1971 julistamaan päätökseen perustuva saatava, jonka suorittamiseksi muun muassa tila x oli 9.5.1973 ulosmitattu. Noiden haltijavelkakirjojen nojalla ei voitu kauppahinnan jaossa esittää vaatimuksia, ellei näytetty, että osuuspankki oli saanut ne haltuunsa panttauksen nojalla sen jälkeen, kun mainittu saatava oli maksettu, ja että osuuspankki oli antanut niitä vastaan uutta lainaa. Tämän vuoksi valittajat olivat pyytäneet, että pakkohuutokauppa kumottaisiin. Samalla A ja B olivat pyytäneet, että ne heidän omaisuuteensa kohdistuneet ulosmittaukset kumottaisiin, joissa velallisena oli avoin yhtiö X tai kommandiittiyhtiö Y. Lisäksi valittajat olivat pyytäneet, että täytäntöönpano keskeytettäisiin.\n      Porin Seudun Osuuspankki, Eläkevakuutusosakeyhtiö Ilmarinen, Keskinäinen Vakuutusyhtiö Sampo, Eeva Rajakallio, Oy Teboil Ab ja Ulvilan piirin nimismies olivat antaneet valituksen johdosta selitykset. Yrittäjäin Vakuutus keskinäinen yhtiö, Eläketurvakeskus, Keskinäinen Vakuutusyhtiö Aura, Posti- ja lennätinhallitus, Kokkolan sosiaalilautakunta, A. Ihalainen Oy, Oy Credit Ab, Viinikka Ky, Oy Scan-Auto Ab, Porin Suomalainen Säästöpankki, Tie- ja vesirakennushallitus, Tarmo Leppäjärvi, Machinery Oy, Seppo Lehtimäki, Jarmo Soro ja vuokraoikeuden haltija Auto-Iiro Ky eivät olleet antaneet selitystä. Lisäksi oli kuultu Ulvilan, Vantaan, Nurmijärven, Karkkilan ja Rauman veropiirien verojohtajia sekä Autorekisterikeskusta ja Turun ja Porin lääninhallituksen perimistoimistoa. Reijo Kauppia oli asiakirjojen tiedoksiantoa varten etsitty, mutta häntä ei ollut tavattu. A ja B olivat antamassaan vastineessa vaatineet pakkohuutokaupan kumoamista sillä perusteella, että myytyjen tilojen sijainti ja rakennusoikeus oli kuulutuksessa esitetty harhauttavasti ja puutteellisesti. Rakennusluvassa oleva lisärakennusoikeus puuttui ja tilojen pinta-alaselvitys oli harhauttava.\n      Sen jälkeen Ulvilan piirin nimismies oli ilmoittanut, että Posti- ja lennätinhallituksen B:ltä ollut autoradiolupamaksusaaminen oli peritty muita tapoja hyväksi käyttäen ja että Eläkevakuutusosakeyhtiö Ilmarinen oli peruuttanut kommandiittiyhtiö Y:ltä olevaa eläkevakuutusmaksusaamista koskevan vaatimuksensa.\n      Lääninhallitus p. 18.4.1978 oli käsitellyt asian. Mitä ensiksi tuli avoimen yhtiön X:n valitukseen, niin koska po. pakkohuutokauppa ei välittömästi loukannut avoimen yhtiön oikeutta, lääninhallitus oli jättänyt mainitun valituksen tutkimatta. Koska nimismiehen ilmoituksen mukaan velkojainluettelon kohtaan 6.107 merkitty Posti- ja lennätinhallituksen saaminen oli kertynyt muutoin kuin kauppahinnasta ja Eläkevakuutusosakeyhtiö Ilmarinen oli peruuttanut kohtaan 6.101 merkittyä saamistaan koskevan vaatimuksensa, lausunnon antaminen A:n ja B:n valituksesta sanottuja saamisia koskevalta osalta raukesi. Mitä A:n ja B:n valitukseen muutoin tuli, lääninhallitus oli tutkinut asian. Po. pakkohuutokaupan hakijoina oli, siitä riippumatta kuka oli ennakolta suorittanut huutokauppakulut, pidettävä jokaista kuulutuksessa mainittua velkojaa, jonka saamisen suorittamiseksi tilat x ja y oli ulosmitattu. Kuulutuksessa oli ollut ilmoitettava siinä mainitut velkojat, eikä ollut väitettykään kaikkien hakijoiden pyytäneen huutokaupan peruuttamista. Huutokauppaa ei niin ollen ollut voitu peruuttaa yksistään Keskinäisen Vakuutusyhtiö Sammon pyynnöstä. Pakkohuutokauppaa, joka oli toimitettu myytävillä tiloilla, koskevassa kuulutuksessa myytävien kiinteistöjen laatu oli ilmoitettu maarekisteriin merkittyjen tietojen mukaisesti, eikä ollut näytetty, että tilojen sijainti tai niiden laatu muutoin velallisten vahingoksi olisi kuulutuksessa ilmoitettu virheellisesti tai että kuulutus muutenkaan olisi ollut virheellinen. Ulosottolain 5 luvun 26 §:n säännökset huomioon ottaen tilaa x koskevaan velkojainluetteloon oli ollut merkittävä Porin Seudun Osuuspankin sanottuun tilaan kiinnitetty saaminen. A ja B, jotka olivat olleet saapuvilla velkojainkeskustelussa, eivät silloin olleet vastustaneet avoimen yhtiön X:n ja kommandiittiyhtiön Y:n maksettaviksi pantujen tai tuomittujen saamisten merkitsemistä velkojainluetteloon. Tämän vuoksi ja kun valituksen tueksi ei ollut esitetty muutakaan laillista perustetta, lääninhallitus oli hylännyt valituksen.\n      Turun HO, jossa A ja B olivat hakeneet muutosta lääninhallituksen päätökseen, p. 12.9.1978 oli tutkinut asian; ja koska tilat x ja y oli lainvoimaisesti ulosmitattu myös velkojainluetteloon merkittyjen avoimen yhtiön X:n ja kommandiittiyhtiö Y:n velkojen maksuksi, HO oli tällä ja lääninhallituksen muutoin lausumilla perusteilla jättänyt asian lääninhallituksen päätöksen lopputuloksen varaan.\n      A ja B pyysivät lupaa hakea muutosta HO:n päätökseen ja lupahakemukseensa sisällyttivät muutoksenhakemuksen. Hakemuksen johdosta Karkkilan verotoimisto, Keskinäinen Vakuutusyhtiö Sampo, Seppo Lehtimäki, Nurmijärven verotoimisto, Turun lääninverovirasto, Ulvilan verotoimisto ja Vantaan verovirasto antoivat näiltä vaaditut vastaukset sekä Ulvilan piirin nimismies lausunnon. Auto-Iiro Ky, autorekisterikeskus, Oy Credit Ab, eläketurvakeskus, A. Ihalainen Oy, Keskinäinen Vakuutusyhtiö Aura, Kokkolan sosiaalilautakunta, Tarmo Leppäjärvi, Machinery Oy, Porin Seudun Osuuspankki, Porin Suomalainen Säästöpankki, Eeva Rajakallio, Rauman maalaiskunnan verotoimisto, Oy Scan-Auto Ab, Jarmo Soro, Oy Teboil Ab, tie- ja vesirakennushallitus, Viinikka Ky ja Yrittäjäin Vakuutus keskinäinen yhtiö, joille oli varattu tilaisuus vastata hakemukseen, eivät käyttäneet hyväkseen sanottua etua.\n    \n    \n      \n      KKO p. myönsi muutoksenhakuluvan ja tutki asian.\n      A:n ja B:n yhdessä omistamat tilat x ja y oli ulosmitattu paitsi muista saatavista 14.10.1968, 8.5.1973, 9.5.1973, 11.9.1973, 30.5.1974, 25.3.1975, 6.10.1975, 17.2.1976, 12.5.1976 ja 28.9.1976 myös avoimen yhtiön X:n suoritettaviksi määrätyistä jäljempänä velkojainluetteloiden 6.1 - 6.23, 6.92 - 6.99, 6.102 - 6.105, 6.111 - 112, 6.116 ja 6.119 kohdissa mainituista saatavista sekä kommandiittiyhtiö Y:n maksetavaksi tuomitusta velkojainluetteloiden 6.115 kohdassa mainitusta saatavasta.\n      Mainitut yhtiöiden maksettavat velat olivat seuraavat:\n      6.1, lopullinen vero vuodelta 1971, veronlisäys, viivästyskorko sekä jäämä- ja perimismaksut yhteensä 19 395 markkaa 73 penniä (verolippu Ulvila 886/7362/0),\n      6.2, lopullinen vero vuodelta 1971, veronlisäys, viivästyskorko sekä jäämä- ja perimismaksut yhteensä 314 markkaa 51 penniä (verolippu Ulvila, oikeastaan Eurajoki 051/7010/0,\n      6.3, lopullinen vero vuodelta 1972, veronlisäys, viivästyskorko sekä jäämä- ja perimismaksut yhteensä 34 173 markkaa 88 penniä (verolippu Ulvila 886/7388/0),\n      6.4, lopullinen vero vuodelta 1972, veronlisäys, viivästyskorko sekä jäämä- ja perimismaksut yhteensä 197 markkaa 40 penniä (verolippu Eurajoki 051/7013/0),\n      6.5, lopullinen vero vuodelta 1973, veronlisäys, viivästyskorko sekä jäämä- ja perimismaksut yhteensä 23 058 markkaa 22 penniä (verolippu Ulvila 886/8418/0),\n      6.6, lopullinen vero vuodelta 1973, veronlisäys, viivästyskorko sekä jäämä- ja perimiskulut yhteensä 509 markkaa 78 penniä (verolippu Eurajoki 051/7012/0),\n      6.7, lopullinen vero vuodelta 1974, veronlisäys, viivästyskorko sekä jäämä- ja perimismaksut yhteensä 32 897 markkaa 43 penniä (verolippu Ulvila 886/8435/0),\n      6.8, lopullinen vero vuodelta 1974, veronlisäys, viivästyskorko sekä jäämä- ja perimismaksut yhteensä 141 markkaa 19 penniä (verolippu Eurajoki 051/7016/0),\n      6.9, ennakkovero vuodelle 1969 1. - 8. erät, veronlisäys, viivästyskorko sekä jäämä- ja perimismaksut yhteenä 20 324 markkaa 99 penniä (verolippu Ulvila 886/6349/0),\n      6.10, ennakkovero vuodelle 1971 9. - 12. erät, veronlisäys, viivästyskorko sekä jäämä- ja perimismaksut yhteensä 2 428 markkaa 82 penniä (verolippu Ulvila 886/7354/0),\n      6.11, ennakkovero vuodelle 1972 5. - 12. erät, veronlisäys, viivästyskorko sekä jäämä- ja perimismaksut yhteensä 4 607 markkaa 28 penniä (verolippu Ulvila 886/7362/0),\n      6.12, ennakkovero vuodelle 1972 5. - 12. erät, veronlisäys, viivästyskorko sekä jäämä- ja perimismaksut yhteensä 221 markkaa 68 penniä (verolippu Eurajoki 051/7010/0),\n      6.13, ennakkovero vuodelle 1973, veronlisäys, viivästyskorko sekä jäämä- ja perimismaksut yhteensä 31 946 markkaa 1 penni (verolippu Ulvila 886/7388/0),\n      6.14, ennakkovero vuodelle 1974, veronlisäys, viivästyskorko sekä jäämä- ja perimismaksut yhteensä 14 894 markkaa 19 penniä (verolippu Ulvila 886/8418/0),\n      6.15, ennakkovero vuodelle 1974, veronlisäys, viivästyskorko sekä jäämä- ja perimismaksut yhteensä 478 markkaa 19 penniä (verolippu Eurajoki 051/7012/0),\n      6.16, ennakkovero vuodelle 1975 10. - 12. erät, veronlisäys, viivästyskorko sekä jäämä- ja perimismaksut yhteensä 1 733 markkaa 69 penniä (verolippu Ulvila 886/8435/0),\n      6.17, vuonna 1969 maksetuista työpalkoista pidättämättä tai suorittamatta jätetyt ennakonpidätykset ja sosiaaliturvamaksut, veronlisäys, viivästyskorko sekä jäämä- ja perimismaksut yhteensä 2 151 markkaa 42 penniä (maksulippu 26/II/73 Ulvila),\n      6.18, vuonna 1970 maksetuista työpalkoista pidättämättä tai suorittamatta jätetyt ennakonpidätykset ja sosiaaliturvamaksut, veronlisäys, viivästyskorko sekä jäämä- ja perimismaksut yhteensä 2 867 markkaa 31 penniä (maksulippu 27/III/73 Ulvila),\n      6.19, vuonna 1971 maksetuista työpalkoista pidättämättä tai suorittamatta jätetyt ennakonpidätykset ja sosiaaliturvamaksut, veronlisäys, viivästyskorko sekä jäämä- ja perimismaksut yhteensä 46 663 markkaa 14 penniä (maksulippu 29/III/73 Ulvila),\n      6.20, vuonna 1971 maksetuista työpalkoista pidättämättä tai suorittamatta jätetyt ennakonpidätykset ja sosiaaliturvamaksut, veronlisäys, viivästyskorko sekä jäämä- ja perimismaksut yhteensä 24 188 markkaa 89 penniä (maksulippu 30/III/73 Ulvila),\n      6.21, vuonna 1972 maksetuista työpalkoista pidättämättä tai suorittamatta jätetyt ennakonpidätykset ja sosiaaliturvamaksut, veronlisäys, viivästyskorko sekä jäämä- ja perimiskulut yhteensä 423 markkaa 32 penniä (maksulippu 31/III/73 Ulvila),\n      6.22, vuonna 1972 maksetuista työpalkoista pidättämättä tai suorittamatta jätetyt ennakonpidätykset ja sosiaaliturvamaksut, veronlisäys, viivästyskorko sekä jäämä- ja perimismaksut yhteensä 8 469 markkaa 37 penniä (maksulippu 32/III/73 Ulvila),\n      6.23, vuonna 1973 maksetuista työpalkoista pidättämättä tai suorittamatta jätetyt ennakonpidätykset ja sosiaaliturvamaksut, veronlisäys, viivästyskorko sekä jäämä- ja perimiskulut yhteensä 4 203 markkaa 48 penniä (maksulippu 49/V/73 Ulvila),\n      6.92, lopullinen vero vuodelta 1972, veronlisäys, viivästyskorko sekä jäämä- ja perimismaksut yhteensä 7 120 markkaa 65 penniä (verolippu Vantaa 092/77121/0),\n      6.93, lopullinen vero vuodelta 1971, veronlisäys, viivästyskorko sekä jäämä- ja perimismaksut yhteensä 5 530 markkaa 11 penniä (verolippu Vantaa 092/65105/0),\n      6.94, lopullinen vero vuodelta 1973, veronlisäys, viivästyskorko sekä jäämä- ja perimismaksut yhteensä 7 166 markkaa 22 penniä (verolippu Vantaa 092/87124/0),\n      6.95, ennakkovero vuodelle 1973 1. - 4. erät, veronlisäys, viivästyskorko sekä jäämä- ja perimismaksut yhteensä 2 272 markkaa 68 penniä (verolippu Vantaa 092/77121/0),\n      6.96, ennakkovero vuodelle 1973 5. ja 6. erät, veronlisäys, viivästyskorko sekä jäämä- ja perimismaksut yhteensä 1 120 markkaa 58 penniä (verolippu Vantaa 092/77121/0),\n      6.97, Yrittäjäin Vakuutus keskinäiselle yhtiölle suorittamatta jätetty palovakuutusmaksu vuodelta 1976 ja perimismaksu yhteensä 1 798 markkaa 83 penniä,\n      6.98, Yrittäjäin Vakuutus keskinäiselle yhtiölle suorittamatta jätetty liikennevakuutusmaksu 9.1. - 31.12.1975 ja perimismaksu yhteensä 817 markkaa 15 penniä,\n      6.99, Yrittäjäin Vakuutus keskinäiselle yhtiölle suorittamatta jätetty liikennevakuutusmaksu vuodelta 1976 ja perimismaksu yhteensä 864 markkaa 9 penniä,\n      6.102, Keskinäiselle Vakuutusyhtiölle Sammolle suorittamatta jätetty liikennevakuutusmaksu ajalta 1.10.1974 - 30.6.1975 ja perimismaksu yhteensä 2 232 markkaa 55 penniä,\n      6.103, Keskinäiselle Vakuutusyhtiö Sammolle suorittamatta jätetty liikennevakuutusmaksu ajalta 30.9.1973 - 30.9.1974 ja perimismaksu yhteensä 3 545 markkaa 78 penniä,\n      6 104, Keskinäiselle Vakuutusyhtiölle Sammolle suorittamatta jätetty liikennevakuutusmaksu ajalta 1.7.1976 - 30.6.1977 ja perimismaksu yhteensä 2 885 markkaa 8 penniä,\n      6.105, Keskinäiselle Vakuutusyhtiö Sammolle suorittamatta jätetty liikennevakuutusmaksu ajalta 1.7.1975 - 30.6.1976 ja perimismaksu yhteensä 2 644 markkaa 85 penniä,\n      6.111, Oy Credit Ab:lle 11.7.1974 annetulla maksamismääräyksellä suoritettavaksi määrätyt 900 markan pääoma, sille laskettu korko, kulujen korvaus ja ulosottokulut yhteensä 1 198 markkaa 90 penniä,\n      6.112, Viinikka Ky:lle 10.5.1972 annetulla maksamismääräyksellä suoritettaviksi määrätyt 2 300 markan pääoma, sille laskettu korko, kulujen korvaus ja ulosottokulut yhteensä 3 032 markkaa 3 penniä,\n      6.115, Oy Teboil Ab:lle Turun HO:n 10.3.1972 annetulla tuomiolla suoritettaviksi tuomitut tilisaatava, sille laskettu korko ja oikeudenkäyntikulujen korvaus yhteensä 52 101 markkaa 28 penniä,\n      6.116, tie- ja vesirakennushallitukselle korkeimman hallinto-oikeuden 5.6.1970 antaman päätöksen nojalla suoritettava korvaus 3 096 markkaa 63 penniä ja\n      6.119, Machinery Oy:lle Helsingin RO:n 20.5.1968 julistetulla päätöksellä suoritettavaksi tuomittu oikeudenkäyntikulujen korvaus 4 000 markkaa.\n      A:ta ja B:tä ei ollut merkitty verojen ja maksujen perimisestä ulosottotoimin 29.6.1961 annetun lain 7 §:ssä ja mainitusta asiasta samana päivänä annetun asetuksen 2 §:ssä tarkoitettuihin ulosottohakemusten perusteina olleisiin asiakirjoihin velallisiksi tai muiksi maksuvelvollisiksi 6.1 - 6.23 ja 6.92 -6.96 kohdassa mainituista avoimen yhtiön X:n veroista ja julkisista maksuista. Myös 6.97 - 6.99 ja 6.102 - 6.105 kohdassa mainittuja vakuutusmaksuja koskevissa maksulipuissa sekä 6.111, 6.112, 6.115, 6.116 ja 6.119 kohdassa mainituissa maksamismääräyksissä, tuomiossa ja päätöksissä oli maksuvelvollisena mainittu ainoastaan joko avoin yhtiön tai kommandiittiyhtiö Y mutta ei A:ta ja B:tä henkilökohtaisesti. Ulosottomenettelyssä ei voitu tutkia, olisiko A ja B ehkä voitu velvoittaa vastaamaan edellä mainituista veroista ja julkisista maksuista sekä velvoittaa osallistumaan muiden edellä mainittujen maksujen suorittamiseen. Sen vuoksi kysymyksessä olevia yhteensä 377 717 markan 33 pennin määräisiä saamisia ei voitu periä A:lta ja B:ltä henkilökohtaisesti eikä näitä saamisia niiden perimiseksi tapahtuneista lainvoiman saaneista ulosmittauksista huolimatta olisi saatu merkitä tilojen x ja y pakkohuutokauppaa varten laadittuihin velkojainluetteloihin.\n      Velkojainluetteloiden mukaan oli velkojien saamisten määrä tilan x osalta 602 236 markkaa 19 penniä ja tilan y osalta 570 822 markkaa 5 penniä. Tilojen pakkohuutokauppahinnoista velkojille maksettavaksi määräksi jäi, kun vielä vähennyksenä otettiin huomioon lääninhallituksen päätöksessä sanotut 6.101 kohdan saaminen 6 453 markkaa 63 penniä, jonka perimisestä oli luovuttu, ja 6.107 kohdassa mainittu 36 markan 50 pennin saaminen, joka oli maksettu, sekä velkojainluetteloiden 6.24 -6.27 kohdassa sanotut niin ikään maksetut yhteensä 1 984 markan 14 pennin saamiset, tilan x osalta 216 044 markkaa 59 penniä ja tilan y osalta 184 630 markkaa 45 penniä, mikä määrä sisältyi mainittuihin 216 044 markkaan 59 penniin.\n      Tilat myytiin 5.10.1976 pidetyssä huutokaupassa, tila x Seppo Lehtimäelle 502 000 markan hinnasta ja tila y Jarmo Sorolle 58 000 markan hinnasta.\n      Tämän vuoksi ja kun velkojat saivat täyden suorituksen tilan x hinnasta, KKO harkitsi oikeaksi, muuttaen HO:n päätöstä,\n      oikaista velkojainluetteloita siten, että niistä poistettiin tilan x osalta laaditun velkojainluettelon 6.1 - 6.23, 6.92 -6.99, 6.102 - 6.105, 6.111, 6.112, 6.115, 6.116 ja 6.119 kohdassa mainitut saamiset, jotka oli otettu huomioon myös tilan y osalta laaditun velkojainluettelon 2 kohdassa,\n      kumota pakkohuutokaupan tilan y osalta ja\n      todeta, että edellä luetelluissa kohdissa tarkoitettujen saamisten perimiseksi tapahtuneet ulosmittaukset, jotka täytäntöönpanon perusteen puuttuessa eivät voineet johtaa näiden saamisten perimiseen ulosmitatusta omaisuudesta, olivat ulosottolain 5 luvun 1 §:n johdosta rauenneet. Muutoin HO:n päätös jäi pysyväksi.\n      \n        Eri mieltä olevien jäsenten lausunnot\n        Ylimääräinen oikeusneuvos Lager: myönnän muutoksenhakuluvan ja tutkin asian myös ulosottolain 9 luvun 1 §:n mukaisena menettelyvalituksena. A:n ja B:n yhdessä omistamia tiloja x ja y ei olisi tullut ulosmitata KKO:n päätöslauselmasta ilmenevistä veroista ja muista saamisista yhteensä 377 717 markasta 33 pennistä eikä myöskään, kuten enemmistö on todennut, merkitä sanottujen tilojen pakkohuutokauppaa varten laadittuihin velkojainluetteloihin. Näillä ja enemmistön muutoin mainitsemilla perusteilla harkitsen oikeaksi, muuttaen HO:n päätöstä, kumota KKO:n päätöslauselmasta ilmenevät ulosmittaukset siltä osin kuin ne koskevat velkojainluettelojen 6.1 - 6.23, 6.92 - 6.99, 6.102 - 6.105, 6.111, 6.112, 6.115, 6.116 ja 6.119 kohdassa mainittuja saamisia ja oikaista velkojainluetteloita siten, että niistä poistan tilan x osalta laaditun velkojainluettelon edellä mainituissa kohdissa luetellut saamiset, jotka on otettu huomioon myös tilan y osalta laaditun velkojainluettelon 2 kohdassa, sekä kumota pakkohuutokaupan tilan y osalta. Muutoin jätän HO:n päätöksen pysyväksi.\n        Ylimääräinen oikeusneuvos Heikkilä oli samaa mieltä kuin ylimääräinen oikeusneuvos Lager.\n      \n      \n        Ratkaisuun osallistuneet: oikeusneuvokset Leivonen, Ådahl ja Hiltunen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-03-15"
  ],
  "judgmentNumber": [
    "II22"
  ],
  "date": [
    "1981-09-15"
  ],
  "referenceToLegislation": [
    "http://data.finlex.fi/eli/sd/2004/301"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II22"
  ],
  "year": [
    "1982"
  ],
  "description": [
    "http://data.finlex.fi/voc/kko/swe/aa367339",
    "http://data.finlex.fi/voc/kko/fin/40d42713",
    "http://data.finlex.fi/voc/kko/swe/04977805",
    "http://data.finlex.fi/voc/kko/swe/97c00ebd"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}