{
  "@id": "sfecli:kko/1985/II173",
  "languageVersion": [
    {
      "@id": "sfecli:kko/1985/II173/fin",
      "title_fi": [
        "KKO:1985-II-173"
      ],
      "abstract_fi": [
        "\n    Kysymys maantiekuljetuksesta Suomesta Norjaan. Rahdinkuljettajan rahtisaatava vanheni TiekuljetussopimusL 41 §:n 1 mom. 3 kohdassa tarkoitetussa määräajassa.\n  "
      ],
      "hasFormat": {
        "@id": "sfecli:kko/1985/II173/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Tohmajärven kihlakunnanoikeudessa\n        Napapiirin Kuljetus Oy on Karjalan Huolinta Oy:lle 21.3.1983 tiedoksi toimitetun haasteen nojalla lausunut, että Napapiirin Kuljetus Oy oli suorittanut Karjalan Huolinta Oy:n toimeksiannosta vuoden 1981 aikana useita eri kertoja lavan osien kuljetuksia Norjaan yhteensä 41.300 markan arvosta. Kun Karjalan Huolinta Oy ei ollut Napapiirin Kuljetus Oy:n kehotuksista huolimatta suorittanut sanotun määräisiä kuljetusmaksuja, Napapiirin Kuljetus Oy on vaatinut Karjalan Huolinta Oy:n velvoittamista suorittamaan sille nuo maksut 41.300 markkaa yhtiöiden välisessä liikesuhteessa noudatettuine 14 prosentin viivästyskorkoineen 4.12.1981 lukien ja korvaamaan Napapiirin Kuljetus Oy:n oikeudenkäyntikulut.\n      \n      \n        Vastaus\n        Karjalan Huolto Oy on väittänyt, että kanne oli, kun puheena olevat kuljetukset olivat tapahtuneet 3.-25.8.1981, tiekuljetussopimuslain 41 §:n 1 momentin 3 kohdan nojalla vanhentunut. Tällä perusteella ja muutoinkin Karjalan Huolinta Oy on kiistänyt kanteen ja vaatinut oikeudenkäyntikulujensa korvaamista.\n      \n      \n        Kihlakunnanoikeuden päätös 19.4.1983\n        Kihlakunnanoikeus on lausunut, että kanteessa tarkoitetut kuorma-autoilla suoritetut kuljetukset oli suoritettu kokonaan vuoden 1981 aikana. Tämän vuoksi ja kun asiaa koskeva haastehakemus oli annettu tiedoksi vasta 21.3.1983 eli yli vuoden kuluttua viimeistenkin kuljetusten suorittamisesta lukien ja vasta sen jälkeen, kun kanteessa tarkoitettu saatava oli jo tiekuljetussopimuslain 41 §:n mukaan vanhentunut, kihlakunnanoikeus on hylännyt kanteen vanhentuneena ja velvoittanut Napapiirin Kuljetus Oy:n suorittamaan Karjalan Huolinta Oy:lle korvaukseksi oikeudenkäyntikuluista 3.500 markkaa.\n      \n      \n        Itä-Suomen hovioikeuden tuomio 28.2.1985\n        Napapiirin Kuljetus Oy on hakenut muutosta kihlakunnanoikeuden päätökseen ja katsoen valituksen oheen liitetyssä Karjalan Huolinta Oy:n Napapiirin Kuljetus Oy:lle lähettämässä 16.9.1982 päivätyssä kirjeessä mainittujen asianosaisten välillä 14.6.1982 käytyjen neuvottelujen keskeyttäneen vanhentumisen pyytänyt, että juttu palautettaisiin kihlakunnanoikeuteen uudelleen käsiteltäväksi.\n        Hovioikeus on lausunut, että kuljetukset olivat tapahtuneet 3. - 25.8.1981. Koska Napapiirin Kuljetus Oy:n valituksensa oheen liittämässä kirjeessä mainitulla puheena olevia tiekuljetuksia koskevilla neuvotteluilla ei voitu katsoa olevan vanhentumista keskeyttävää vaikutusta, hovioikeus on katsonut, ettei ollut syytä kihlakunnanoikeuden päätöksen lopputuloksen muuttamiseen. Napapiirin Kuljetus Oy on velvoitettu suorittamaan Karjalan Huolinta Oy:lle korvaukseksi valitukseen vastaamisesta aiheutuneista kuluista 480 markkaa.\n      \n    \n    \n      VALITUSLUVAN MYÖNTÄMINEN, VÄLITOIMET JA VAATIMUKSET\n      Napapiirin Kuljetus Oy:lle on myönnetty valituslupa 30.5.1985. Karjalan Huolinta Oy on antanut siltä pyydetyn vastauksen.\n      Napapiirin Kuljetus Oy on muutoksenhakemuksessaan vaatinut kanteensa hyväksymistä toistaen aikaisemmin lausumansa ja katsoen, että tiekuljetussopimuslaki on tarkoitettu suojaamaan kuljetuksissa tapahtuneita vahinkoja vastaan. Mikäli kuljetusmaksuun voitaisiin soveltaa 41 §:n 1 momentin 3 kohtaa, johtaisi tämä siihen, ettei esimerkiksi 15 kuukautta kestäneen yhtäjaksoisen kuljetussopimuksen perusteella olisi enää mahdollista periä varsinaista kuljetusmaksua.\n    \n    \n      KORKEIMMAN OIKEUDEN RATKAISU\n      \n        Perustelu\n        Yhtiöiden välisen suullisen sopimuksen nojalla Napapiirin Kuljetus Oy on vuonna 1981 suorittanut tiekuljetussopimuslaissa tarkoitettuja kansainvälisiä kuljetuksia Suomesta Norjaan. Mainitun lain 41 §:n 1 momentissa säädetään kuljetusta koskevan kanteen vireillepanon määräajasta. Säännöstä on sanamuotonsa mukaan sovellettava kaikkiin kuljetuksesta johtuviin kanteisiin. Tiekuljetussopimuslakia koskevassa hallituksen esityksessä (HE 1978 vp. n:o 107) on nimenomaan lausuttu, että ehdotettu kanneoikeuden vanhentumissäännös koskee myös rahdinkuljettajan rahtisaatavaa. Puheena olevaa saatavaa koskeva kanne olisi näin ollen pitänyt panna vireille mainitun lain 41 §:n 1 momentin 3 kohdan mukaisesti. Kanne on kuitenkin pantu vireille määräajan jälkeen viimeisestäkin 25.8.1981 suoritetusta kuljetuksesta lukien. Vanhentumisaikaa ei ole katkaistu. Kanne on siten nostettu myöhään.\n      \n      \n        Tuomiolauselma\n        Hovioikeuden tuomion lopputulosta ei muuteta. Napapiirin Kuljetus Oy velvoitetaan suorittamaan Karjalan Huolinta Oy:lle korvaukseksi sillä vastauksen antamisesta täällä olleista kuluista 1.000 markkaa.\n        \n          Ratkaisuun osallistuneet: oikeusneuvokset Ailio, Heinonen, Mörä, Lindholm ja Ketola\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-11-07"
  ],
  "judgmentNumber": [
    "II173"
  ],
  "date": [
    "1985-08-20"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II173"
  ],
  "year": [
    "1985"
  ],
  "description": [
    "http://data.finlex.fi/voc/kko/fin/4a8bc434",
    "http://data.finlex.fi/voc/kko/fin/9b5945a8"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}