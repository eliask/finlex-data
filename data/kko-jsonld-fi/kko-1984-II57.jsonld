{
  "@id": "sfecli:kko/1984/II57",
  "languageVersion": [
    {
      "@id": "sfecli:kko/1984/II57/fin",
      "title_fi": [
        "KKO:1984-II-57"
      ],
      "abstract_fi": [
        "\n    Sanomalehti-ilmoituksen julkaisemisessa oli lehden kustantajan A:n tuottamuksesta tapahtunut virhe, josta oli aiheutunut A:han tiliasiakassuhteessa olleelle, ilmoituksen lehteen antaneelle B:lle vahinkoa. A kiisti B:n vahingonkorvauskanteen siltä osin kuin siinä oli vaadittu korvausta enemmän kuin eräiden sanomalehtialan ja mainosalan yhdistysten jäsenilleen antaman suosituksen mukainen vastuunrajoituslauseke, johon B:n A:lta saamassa ilmoitushinnastossa oli viitattu, olisi edellyttänyt. Kun jutussa ei ollut näytetty, että B olisi ennen ilmoituksen lehteen antamista tuntenut vastuunrajoituslausekkeen sisällön, eikä lauseke ollut yksinomaan sillä perusteella, että hinnastossa oli siihen viitattu sen koko sisältöä ilmoittamatta, tullut A:n ja B:n välisen sopimussuhteen osaksi, vastuunrajoituslauseketta ei sovellettu.\n    Ään.\n    Vrt. KKO:1994:13\n  "
      ],
      "hasFormat": {
        "@id": "sfecli:kko/1984/II57/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      B Oy:n A Oy:tä vastaan ajamasta kanteesta Tampereen RO p. 23.3.1982 oli lausunut selvitetyksi, että B oli perjantaina, 21.8.1981 järjestänyt Talviaisten VPK:n lavalla Jari Samulin & Rytmikkäät tanssishown. Esityksestä oli mainittuna päivänä ilmoitus A:n julkaisemassa sanomalehdessä. Ilmoituksen mukaan esitykseen oli ilmainen sisäänpääsy.\n      Jutussa todistajana kuultu henkilö oli toimittanut lehteen sanotun ilmoituksen, jossa muun ohessa oli maininta \"Talviaisten VPK:n lava\" ja sen alla teksti \"Perjantaina 21.8. klo 20 Tuomi: ent tap.\". Julkaistussa ilmoituksessa malliin verrattuna oli tekstin \"Perjantaina 21.8. kello 20 Tuomi: ent tap.\" tilalla teksti \"Ilmainen sisäänpääsy\". Tuon ilmoituksen johdosta oli tilaisuuteen jouduttu yleisö päästämään maksutta. Esitetyn selvityksen mukaan yleisöä oli ollut 670 henkilöä.\n      B:lle oli A:n tiliasiakkaana toimitettu 1.1.1981 voimaantullut ilmoitushinnasto, jossa virheiden vastuun ja reklamaation osalta viitattiin Ilmoitusten julkaisusääntöjen 7 lukuun, jonka 50 kohdan mukaan lehden suurin vastuu ilmoituksen julkaisemisessa sattuneesta virheestä oli ilmoituksen hinta.\n      Koska julkaistussa ilmoituksessa oli käytetty tekstiä, jota ei lainkaan ollut A:lle toimitetussa ilmoitusmallissa ja kun A siten oli omalla tuottamuksellaan aiheuttanut B:lle vahinkoa ja kun sanottu vastuuta rajoittava sopimusehto ei vapauttanut A:ta korvaamasta näin tuotettua vahinkoa, RO oli katsonut, että A oli velvollinen korvaamaan B:lle aiheutuneen vahingon. Vahingon määrää arvioidessaan RO oli ottanut huomioon sen, että yleisön määrän tilaisuudessa oli täytynyt olla suurempi, kuin jos tilaisuutta ei olisi mainostettu ilmaisella sisäänpääsyllä.\n      Sen vuoksi RO oli velvoittanut A:n suorittamaan B:lle vahingonkorvauksena 10.000 markkaa 5 prosentin korkoineen 25.2.1982 lukien sekä oikeudenkäyntikulujen korvaukseksi 3.000 markkaa.\n      Turun HO, jonka tutkittavaksi A oli saattanut jutun t. 10.12.1982 oli jättänyt asian RO:n päätöksen varaan.\n      Pyytäen valituslupaa A haki muutosta HO:n tuomioon. Lupa myönnettiin ja B antoi siltä hakemuksen johdosta pyydetyn vastauksen.\n    \n    \n      \n      KKO t. tutki jutun ja lausui perusteluinaan:\n      KKO katsoo selvitetyksi, että A:n kustantamassa sanomalehdessä on 21.8.1981 julkaistu B:n lehteen antama ilmoitus virheellisenä RO:n päätöksestä ilmenevin tavoin ja että tästä on aiheutunut B:lle niin ikään RO:n päätöksessä todetulla tavalla vahinkoa.\n      \"Ilmoitusten julkaisusäännöillä\" on RO:n päätöksessä tarkoitettu Aikakauslehtien Liiton, Mainostajien Liiton, Mainostoimistojen Liiton, Paikallislehtien Liiton ja Sanomalehtien Liiton jäsenilleen antamaa, sääntöjen muotoon laadittua ja 1.7.1971 alkaen noudatettavaksi tarkoitettua kirjallista suositusta, jonka VII 50 kohdassa on seuraava lausuma: \"Lehden suurin vastuu ilmoituksen julkaisemisessa sattuneesta virheestä on ilmoituksen hinta ja muihin lehtiin toimitetusta aineistosta sen valmistusarvo.\" B:n A:n tiliasiakkaana saaman ilmoitushinnaston 6. kohdassa on sanottu: \"Vastuu virheistä ja reklamaatiot: kts ilmoitusten julkaisusäännöt, kohta VII. Lehti ei vastaa ilmoitusten poisjäämisen aiheuttamasta vahingosta. Muistutus virheellisestä ilmoituksesta on tehtävä ko. ilmoituksen vastaanottaneelle henkilölle 7 vrk:n kuluessa ilmestymispäivästä.\"\n      A on väittänyt, että sen vastuu ilmoituksessa olleesta virheestä aiheutuneesta vahingosta olisi edellä sanotun vastuunrajoituslausekkeen mukaisesti vain ilmoituksen hinnan määräinen. Sitä vastoin A ei ole väittänyt, että B olisi kysymyksessä olevan virheellisen ilmoituksen johdosta menettänyt pääsylipputuloja vähemmän kuin RO: päätöksessä todetut 10.000 markkaa.\n      Selvitys puuttuu siitä, että syntyneeseen vahinkoon olisi myötävaikuttanut tuottamus B:n taholta.\n      Jutussa on jäänyt näyttämättä, että B olisi ennen ilmoituksen lehteen antamista tuntenut edellä tarkoitetun vastuunrajoituslausekkeen sisällön. Ratkaistavaksi jää näin ollen vain se, onko lauseke silti sovellettavissa asianosaisten väliseen oikeussuhteeseen eli onko heidän välilleen syntynyt sitä koskeva sopimus yksinomaan sillä perusteella, että lausekkeeseen on mainituin tavoin viitattu B:lle toimitetussa ilmoitushinnastossa.\n      Vastuun rajoittaminen on koskenut yksinomaan A:n etua. Ei ole perusteltavissa se, että B:n katsottaisiin olleen velvollinen ottamaan selvää A:n säännönmukaista sopimusvastuuta vähentämään tarkoitetusta, mainittujen yhdistysten jäsenilleen suosittelemasta vastuunrajoituksesta.\n      Sopimuksen syntyminen vastuunrajoituslausekkeesta olisi edellyttänyt, että B olisi tuntenut sen sisällön tai että B ainakin olisi ollut velvollinen ottamaan siitä selvää. Kummankaan sanotun edellytyksen varaan ei lausekkeen soveltuvuutta voida edellä sanotun mukaisesti perustaa.\n      Näillä perusteilla KKO katsoo, ettei yhtiöiden välille ole syntynyt sopimusta siitä, että puheena olevaa vastuunrajoitusta noudatettaisiin niiden välisessä sanomalehti-ilmoituksia koskevassa asiakassuhteessa, ja että A on velvollinen suorittamaan B:lle alempien oikeuksien maksettavaksi tuomitseman vahingonkorvauksen sekä korvaamaan sen oikeudenkäyntikulut.\n      Edellä lausutuilla perusteilla KKO katsoi, ettei ollut syytä muuttaa HO:n tuomion lopputulosta. A velvoitettiin suorittamaan B:lle korvaukseksi sillä vastauksen antamisesta KKO:ssa olleista kuluista 800 markkaa.\n      \n        Eri mieltä olevien jäsenten lausunnot\n        Ylimääräinen oikeusneuvos Paasikoski: Olen samaa mieltä kuin enemmistö siinä, että sopimuksen syntyminen vastuunrajoituslausekkeesta olisi edellyttänyt, että B olisi tuntenut sen sisällön tai että tuo yhtiö ainakin olisi ollut velvollinen ottamaan siitä selvää. Katson, että B:n A:n tiliasiakkaana saaman ilmoitushinnaston 6. kohdassa olevan, vastuuta virheistä ja reklamaatiota koskevan viittauksen ilmoitusten julkaisusääntöjen kohtaan VII jäljessä oleva kirjoitus, jonka mukaan \"Lehti ei vastaa ilmoitusten poisjäämisen aiheuttamasta vahingosta. Muistutus virheellisestä ilmoituksesta on tehtävä ko. ilmoituksen vastaanottaneelle henkilölle 7 vrk:n kuluessa ilmestymispäivästä.\", antaa vastuunrajoituslausekkeen sisältöä tuntemattomalle aiheen olettaa, että siinä mainittujen ehtojen lisäksi ei ole muita vastuunrajoituksia ja että viittaus ilmaisee ainoastaan kysymyksessä olevien ehtojen alkuperän. Siten en katso B:n olleen velvollinen erikseen tutustumaan ilmoitusten julkaisusääntöihin. Tällä ja muutoin enemmistön mainitsemilla perusteilla päädyn KKO:n tuomiolauselman mukaiseen lopputulokseen.\n        Oikeusneuvos Jalanko oli samaa mieltä kuin ylimääräinen oikeusneuvos Paasikoski.\n      \n      \n        Ratkaisuun osallistuneet: oikeusneuvokset Hämäläinen, Hiltunen ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-03-30"
  ],
  "judgmentNumber": [
    "II57"
  ],
  "date": [
    "1983-09-19"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II57"
  ],
  "year": [
    "1984"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}