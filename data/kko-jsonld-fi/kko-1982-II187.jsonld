{
  "@id": "sfecli:kko/1982/II187",
  "languageVersion": [
    {
      "@id": "sfecli:kko/1982/II187/fin",
      "title_fi": [
        "KKO:1982-II-187"
      ],
      "abstract_fi": [
        "\n    Maahantuojalta A:lta ostetun lentokoneen moottori oli sammunut kun polttoaineen tulo moottoriin oli estynyt sen johdosta, että koneen ostajan B:n kengänkärki oli jalkaohjaimien voimakkaan käytön yhteydessä vahingossa osunut ohjaimien välissä olevaan polttoaineen päähanan vipuun ja sulkenut hanan seurauksin, että kone oli pakkkolaskussa vahingoittunut käyttökelvottomaksi.\n    Koneen maahantuojana ja myyjänä A velvoitettiin korvaamaan B:lle aiheutunut vahinko, koska polttoaineen päähanan lentoturvallisuuden kannalta epätarkoituksenmukaista rakennetta ja sijoitusta oli pidettävä kaupan kohteessa olevana virheenä, eikä A ollut näyttänyt, että se olisi ostajalle jo kaupan yhteydessä annetuin varoituksin ja ohjein tai muulla tavoin riittävästi pyrkinyt ehkäisemään vahingon syntymisen. Vahingonkorvausta soviteltiin, koska B oli itsekin osaltaan syypää vahingon aiheutumiseen.\n    Ään\n  "
      ],
      "hasFormat": {
        "@id": "sfecli:kko/1982/II187/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      B oli A Oy:ltä 4.5.1973 tiedoksi toimituttamansa haasteen nojalla ja kannetta Helsingin RO:ssa kehittäessään esittänyt, että hän oli 8.8.1968 tehdyllä kauppakirjalla ostanut yhtiöltä lentokoneen 39 500 markan kauppahinnasta. Kauppakirjassa olevan takuuehdon mukaan koneella oli valmistajatehtaan ehtojen mukainen takuu 100 lentotuntiin saakka tai 6 kuukauden ajan valmistuspäivästä tehtaalla 25.7.1968 riippuen siitä kumpi meni ensiksi umpeen. B:n lennettyä koneella 65 tuntia 15 minuuttia hän oli 14.12.1968 Kemijärven kunnassa tehnyt koneella sen moottorin sammuttua pakkolaskun. Kone oli pakkolaskun yhteydessä vaurioitunut käyttökelvottomaksi. Kulkulaitosten ja yleisten töiden ministeriön ilmailutoimiston asettaman tutkijalautakunnan suorittaman tutkimuksen perusteella laaditussa tutkintapöytäkirjassa oli todettu vaurion syntymisestä muun ohella: \"Ohjaaja on lentoonlähdössä käyttänyt voimakkaasti jalkaohjaimia suunnan säilyttämiseksi, jolloin oikea jalkaterä on osunut polttoainehanasta ylös lähtevään vipuun ja sulkenut pa-hanan.\" Vaurion varsinaiseksi syyksi oli todettu: \"Oikean jalan kengänkärki osunut jalkaohjaimien välissä etupuolella olevaan pääpolttoainehanasta ylös lähtevään vipuun, jolloin vipu on kääntynyt pa-hanan ylös kiinni-asentoon. Hanan sulkeutumisen jälkeen moottorin kierrosluku alkaa pudota noin 1 minuutin kuluttua ja moottori pysähtyy 1 min. 15 sek. kuluttua.\" Tutkijalautakunnan pöytäkirjassa oli edelleen todettu: \"Ohjaaja ei ole pitänyt ohjatessaan kenkien kantapäitä koneen lattialla. Tällöin tehtäessä jalkaohjaimilla suurehkoja korjausliikkeitä kengän kärki ei voi olla osumatta ko. vipuun. Ko. vipu taipuu ja pa-hanan asennon osoitin jää ON-asentoon.\" Onnettomuuden oli aiheuttanut B:n jalan osuminen koneen polttoainehanaa liikuttavaan välivipuun, mikä puolestaan oli aiheuttanut hanan kääntymisen \"kiinni\"-asentoon mittaritaulussa olleen osoittimen jäädessä näyttämään \"auki\"-asentoa. Kysymyksessä oleva vika oli maahantuojan toimesta myöhemmin korjattu kaikissa samantyyppisissä lentokoneissa.\n      Pakkolasku ja koneen tuhoutuminen olivat aiheutuneet valmistusvirheistä, joista koneen maahantuoja ja myyjä olivat vastuussa, minkä lisäksi onnettomuus oli tapahtunut takuuajan kuluessa. Koska yhtiö ei ollut suostunut maksamaan B:lle takaisin kauppahintaa, B oli vaatinut, että kauppa julistettaisiin puretuksi ja että yhtiö velvoitettaisiin palauttamaan hänen maksamansa kauppahinta 39 500 markkaa 6 %:n korkoineen 8.8.1968 lukien tai että yhtiö velvoitettaisiin suorittamaan hänelle vahingonkorvaukseksi 39 500 markkaa 6 %:n korkoineen 14.12.1968 lukien.\n      Yhtiön vastustettua kannetta RO p. 30.9.1974 oli, koska kysymyksessä oleva polttoainehanan sulkeutumisen mahdollisuus ja sen estämiseksi tarvittavat toimenpiteet olivat riidattomasti olleet B:n tiedossa ennen vahinkotapahtumaa ja kun B itse oli kuljettanut lentokonetta vahingon sattuessa eikä yhtiö niin ollen ollut vastuussa kanteessa tarkoitetusta vahingosta, hylännyt kanteen.\n      Helsingin HO, jonka tutkittavaksi B oli saattanut jutun, t. 1.2.1978 oli katsonut kanteessa tarkoitetun onnettomuuden aiheutuneen siinä mainitun tutkijalautakunnan lausunnon mukaan siten, että B oli lentoon lähdössä käyttänyt voimakkaasti jalkapolkimia suunnan säilyttämiseksi, jolloin hänen oikea jalkateränsä oli sattunut polttoainehanasta ylös lähtevään vipuun ja sulkenut hanan, mistä oli ollut seurauksena, että koneen moottori oli heti lentoon lähtemisen jälkeen sammunut ja kone oli pudonnut maahan vaurioituen käyttökelvottomaksi. Koska kuitenkaan polttoainehanassa ja siitä lehtevässä vivussa ei ollut todettu varsinaista valmistusvirhettä, vaan sen sulkeutumisen oli katsottava johtuneen sellaisesta rakenteellisesta seikasta, josta yhtiö ei ollut vastuussa, ja kun ei ollut näytetty, että yhtiö myöskään koneen kauppaan sisältyvien takuuehtojen mukaan olisi vastuussa vahingoista, HO näillä ja RO:n mainitsemilla perusteilla oli jättänyt asian RO:n päätöksen varaan.\n      B pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen. A Oy vastasi hakemukseen.\n    \n    \n      \n      KKO t. myönsi muutoksenhakuluvan ja tutki jutun. B oli 8.8.1968 ostanut ulkomailla valmistetun lentokoneen 39 500 markalla koneen maahantuojalta A Oy:ltä. Koneessa oli tuolloin ollut jalkaohjaimien välissä etupuolella siten rakennettu ja sijoitettu polttoaineen päähana, että se oli voinut vahingossa sulkeutua ohjaajan jalan koskettaessa polttoainehanasta ylös lähtenyttä vipua. Tahattoman kosketuksen mahdollisuus oli ollut erityisen suuri ohjaajan joutuessa tekemään suurehkoja korjausliikkeitä jalkaohjaimilla. Kun päähanan sulkeutuminen ei ollut ilmennyt koneen mittaristosta eikä mittaritaulun polttoainevivun asennosta, polttoaineen tulo moottoriin oli voinut lakata ohjaajan tahtomatta ja huomaamatta. Tuolloin hanan sulkeutumisesta noin minuutin kuluttua moottorin kierrosluku alkoi pudota ja noin 15 sekuntia myöhemmin moottori sammui. Näin oli myös tapahtunut 14.12.1968 B:n lentäessä koneella seurauksen, että B:n yrittäessä pakkolaskua kone oli törmännyt puiden latvoihin ja pudonnut maahan, jolloin kone kaikkiaan 65 tunnin 15 minuutin käytön jälkeen oli vaurioitunut käyttökelvottomaksi.\n      Polttoaineen päähanan rakenteen ja sijoituksen vuoksi kone ei ollut täyttänyt niitä erityisiä turvallisuusvaatimuksia, joita ostajalla oli ollut oikeus edellyttää pääasiallisesti yksityiskäyttöön tarkoitetulta ja usein ammattimaista lentokonemekaanikon ja ohjaajan koulutusta vailla olevien henkilöiden käytettäväksi tulevalta lentokoneelta.\n      Polttoaineen päähanan edellä mainittua lentoturvallisuuden kannalta epätarkoituksenmukaista rakennetta ja sijoitusta oli pidettävä virheenä riippumatta siitä, oliko siihen kiinnitetty huomiota koneen tyyppikatsastuksessa. Tuosta virheestä koneen ostajalle aiheutuneesta vahingosta A Oy koneen maahantuojana ja myyjänä vastasi ellei yhtiö näyttänyt, että sen taholta oli ostajalle jo kaupan yhteydessä annetuin varoituksin ja ohjein tai muulla tavoin riittävästi pyritty ehkäisemään tällaisen vahingon syntymistä. Tätä A Oy ei ollut näyttänyt.\n      B:kin tietoon tulleissa ja muun muassa lentokonemallin 880 B sarjanumeroja 1105 ... 1243 koskeneissa kulkulaitosten ja yleisten töiden ministeriön ilmailuosaston lentokelpoisuustiedotuksesta M 394/68 13.10.1968 sekä siinä mainitussa koneen valmistajan huolto-ohjeessa Socata Service NO 55 syyskuulta 1968 oli, tiedotuksessa määrätty suoritettavaksi 100 lentotunnin kuluessa pidättimen asennus kysymyksessä olevan polttoainehanan vivun yllättävän paikoiltaan luiskahtamisen estämiseksi sekä huolto-ohjeessa suositeltu tulpan asentamista polttoainehanaan seuraavan huollon tai viimeistään 100 lentotunnin huollon yhteydessä sen estämiseksi, että jalan kärjellä suoritettu virheellinen ohjausliike kääntäisi \"polttoainehanan nurinpäin, ilman että kojelaudassa oleva aukaisuvipu liikahtaa.\" Kun B oli kysymyksessä olevassa tilaisuudessa lähtenyt lentoon jäältä ja tällöin joutunut kulkusuunnan säilyttämiseksi tekemään voimakkaita ohjausliikkeitä jaloillaan, hänen olisi tiedotuksen ja huolto-ohjeen johdosta pitänyt erityisesti tarkkailla ja varoa päähanan mahdollista sulkeutumista jalkaliikkeittensä johdosta. Laiminlyödessään tämän B oli itsekin osaltaan syypää koneen vaurioitumiseen.\n      Näillä perusteilla KKO harkitsi oikeaksi, kumoten HO:n tuomion ja RO:n päätöksen, velvoittaa, kanteen enemmälti hyläten, A Oy:n maksamaan B:lle soviteltuna vahingonkorvauksena 20 000 markkaa 5 prosentin korkoineen haasteen tiedoksiannosta 4.5.1973 lukien. Asian laatuun nähden B sai itse kärsiä jutusta olleet kulunsa.\n      \n        Eri mieltä olevien jäsenten lausunnot\n        Oikeusneuvos Lehtonen: myönnän muutoksenhakuluvan ja tutkiessani jutun katson selvitetyksi, että B A Oy:ltä 8.8.1968 kanteessa mainituin tavoin uutena ostaman lentokoneen polttoainehana on ollut rakenteeltaan sellainen, että ohjaajan oikeanpuoleisen jalkineen kärki on virheellisesti suoritetun ohjausliikkeen yhteydessä saattanut osua hanan välivipuun ja aiheuttaa hanan sulkeutumisen vaikuttamatta silti kojelaudassa olleen käyttövivun asentoon. Lehtokoneen ulkomaisen valmistajatehtaan syyskuussa 1968 julkaisemassa huoltotiedotteessa n:o 55 on ilmoitettu sanotusta vaarasta ja sen estämiseksi suositeltu erityisen pidättimen asentamista polttoainehanaan tiedotteessa annettujen yksityiskohtaisten ohjeiden mukaisesti seuraavan huollon tai viimeistään seuraavan 100 tunnin huollon yhteydessä. Kulkulaitosten ja yleisten töiden ministeriön ilmailuosasto on lentokelpoisuustiedotuksessaan M 394/68 15.10.1968 määrännyt, että puheena olevan vivun yllättävän paikoiltaan luiskahtamisen estämiseksi hanaan oli seuraavan 100 lentotunnin kuluessa asennettava edellä mainitun huoltotiedotteen mukainen pidätin. Toimenpiteen suorittaminen on samalla ilmoitettu lentokoneen jatkuvan lehtokelpoisuuden edellytykseksi. B:n lennettyä koneellaan yli 65 tuntia se on 14.12.1968 HO:n tuomiossa mainitusta syystä ja siinä kerrotuin tavoin vaurioitunut käyttökelvottomaksi.\n        B on myöntänyt vastaanottaneensa valmistajatehtaan huoltotiedotteen ja ilmailuosaston lentokelpoisuustiedotuksen ennen onnettomuuslentoa. Sanotuissa asiakirjoissa on polttoainehanan sulkeutumisen vaara ja sen aiheutumistapa mielestäni ilmoitettu riittävän selvästi niin, että B:n yksityislentäjän lupakirjan haltijana sekä lentokoneen omistajana ja ohjaajana olisi pitänyt tiedostaa ne ja myös kyetä välttämään vaaratilanteen aiheuttaminen. Katson jääneen näyttämättä, että A Oy:n henkilökunta olisi antanut B:lle huoltotiedotteesta tai lentokelpoisuustiedotuksesta poikkeavia tietoja tai muutoinkaan menetellyt asiassa huolimattomasti tai että yhtiö olisi koneen kauppaan liittyvien takuuehtojen mukaan vastuussa vahingosta. Sen vuoksi ja kun yhtiö ei ole vahingonkorvausvelvollinen pelkästään sillä perusteella, että se on myynyt kysymyksessä olevan lentokoneen B:lle, harkitsen oikeaksi jättää HO:n tuomion lopputuloksen pysyväksi. Asian laadun vuoksi kuitenkin määrään, että yhtiön on itse vastattava sillä vastauksen antamisesta täällä olleista kuluista.\n        Oikeusneuvos Manner oli samaa mieltä kuin oikeusneuvos Lehtonen.\n      \n      \n        Ratkaisuun osallistuneet: oikeusneuvos Nybergh sekä ylimääräiset oikeusneuvokset Mäkinen ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II187"
  ],
  "description": [
    "http://data.finlex.fi/voc/kko/fin/b5d8d4ac",
    "http://data.finlex.fi/voc/kko/swe/7bc51e69"
  ],
  "judgmentNumber": [
    "II187"
  ],
  "date": [
    "1981-10-08"
  ],
  "issued": [
    "1982-12-17"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}