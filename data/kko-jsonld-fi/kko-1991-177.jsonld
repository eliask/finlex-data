{
  "@id": "sfecli:kko/1991/177",
  "languageVersion": [
    {
      "@id": "sfecli:kko/1991/177/fin",
      "title_fi": [
        "KKO:1991:177"
      ],
      "abstract_fi": [
        "\n    A ja B olivat myyneet puoliksi omistamastaan tilasta määräalan C:lle. Tämän jälkeen A ja B olivat jakaneet tilan viljellyt tilukset jakosopimuksella ja B oli myynyt osuutensa koko tilasta D:lle. C:n määräala sisältyi B:n jakosopimuksella saamaan, D:lle siirtyneeseen määräalaan. Aikaisempana ostajana C:llä oli oikeus saada määräalansa lohotuksi D:lle muodostetusta tilasta.\n    Ään.\n  "
      ],
      "hasFormat": {
        "@id": "sfecli:kko/1991/177/fin/txt",
        "content_fi": [
          "\n    \n      ASIAN AIKAISEMPI KÄSITTELY\n      \n        Toimitus\n        C on Alajärven maanmittaustoimistolle 22.6.1988 toimittamassaan hakemuksessa pyytänyt, että hänen 1.10.1966 silloisen Alajärven kunnan Kurejoen kylässä olleesta Peltonen nimisestä tilasta RN:o 13:24 ostamansa 0,25 hehtaarin suuruinen määräala muodostetaan lohkomalla tilaksi. Määräalan myyjinä olivat olleet tilasta puolet omistaneet A:t ja samoin puolet omistanut B. Myyjät olivat sen jälkeen 27.5.1969 julkisen kaupanvahvistajan ja tämän kutsuman todistajan oikeaksi todistamalla jakosopimukseksi otsikoidulla asiakirjalla sopineet Peltosen tilan ja myyjäin samassa kylässä yhteisesti omistaman Kytövainion tilan RN:o 13:44 eräiden tilusten jakamisesta suoritettavassa jakotoimituksessa toisaalta A:iden ja toisaalta B:n kesken. Sopimuksessa määriteltyjen rajojen mukaan C:lle myyty määräala oli sisältynyt B:lle tuleviin tiluksiin. D oli ostanut 26.2.1973 vahvistetulla kauppakirjalla B:n omistamat puolet tiloista. Kauppakirjaan sisältyvää omistusoikeuden siirtymistä koskevaa ehtoa oli muutettu ensin 16.4.1973 ja sen jälkeen 1.10.1973. Viimeksi mainittuna päivänä tehdyn muutoksen mukaan ostaja oli saanut myydyt tilanpuoliskot tuolloin omistukseensa.\n        Lohkomista oli aluksi käsitelty Peltosen ja Kytövainion tilojen halkomisen yhteydessä, mutta se oli myöhemmin erotettu omaksi toimituksekseen. Tämän jälkeen Peltosen ja Kytövainion tilat oli yhdistetty Peltosen tilaksi RN:o 13:80 ja viimeksi sanottu tila jaettu halkomalla muun muassa D:lle tulleeksi Kivimäki nimiseksi tilaksi RN:o 13:81, johon kysymyksessä oleva määräala oli tullut kuulumaan.\n        D on vastustanut pyydettyä lohkomista, koska hän saadessaan muun muassa Peltosen tilan puoliskon omakseen ei ollut tiennyt lohottavaksi pyydetyn määräalan luovutuksesta.\n      \n      \n        Toimitusmiesten päätös 10.10.1989\n        Toimitusmiehet ovat toimituspöytäkirjassa mainituilla perusteilla katsoneet, että C oli esittänyt riittävän näytön siitä, että D oli ostaessaan 1.10.1973 muun muassa puolet Peltosen tilasta RN:o 13:24 tiennyt, että tilasta oli myyty kysymyksessä oleva määräala, ja muodostaneet siitä C:lle tilan jm 13:81/1 Pajala.\n      \n      \n        Vaasan maaoikeuden päätös 5.6.1990 nro 5705\n        D on hakenut muutosta toimitukseen ja vaatinut sen kumoamista. Lisäksi hän on vaatinut oikeudenkäyntikulujensa korvaamista korkoineen.\n        Maaoikeus on päätöksessä mainituilla perusteilla katsonut, että D oli 26.2.1973 vahvistettua kauppaa valmistellessaan ja tehdessään tiennyt kysymyksessä olevan määräalan luovutuksesta, ja sen vuoksi soveltamiensa säännösten nojalla katsonut, ettei ollut syytä muuttaa toimitusta. D on velvoitettu suorittamaan C:lle korvauksena hänen oikeudenkäyntikuluistaan 2.500 markkaa 16 prosentin korkoineen 5.6.1990 lukien.\n      \n    \n    \n      MUUTOKSENHAKU KORKEIMMASSA OIKEUDESSA\n      D on hakenut muutosta maaoikeuden päätökseen. Hän on vaatinut, että maaoikeuden päätös ja toimitus kumotaan ja että määräalan omistusoikeuden todetaan kuuluvan hänelle. Lisäksi hän on vaatinut C:n velvoittamista korvaamaan hänen oikeudenkäyntikulunsa maaoikeudessa ja Korkeimmassa oikeudessa korkoineen.\n      Valituksen johdosta antamassaan selityksessä C on vaatinut valituksen hylkäämistä ja D:n velvoittamista korvaamaan hänelle selityksen antamisesta aiheutuneet kulut korkoineen.\n      D on 7.1.1991 toimittanut Korkeimpaan oikeuteen lisäkirjoituksen liitteineen.\n      Toimitusinsinööri on antanut lausunnon.\n    \n    \n      KORKEIMMAN OIKEUDEN RATKAISU 3.12.1991\n      \n        Käsittelyratkaisu\n        D:n määräajan jälkeen Korkeimmalle oikeudelle toimittama kirjelmä liitteineen jätetään huomiotta, koska sen huomioon ottamiseen ei ole erityistä syytä.\n      \n      \n        Pääasiaratkaisu\n        Perustelut\n        A:t ja B ovat 1.10.1966 myyneet C:lle määräalan Peltosen tilasta RN:o 13:24. A:t ja B ovat 27.5.1969 tekemällään jakosopimuksella jakaneet Peltosen tilan ja Kytövainion tilan RN:o 13:44 viljellyt tilukset. B on myydessään 26.2.1973  D:lle omistamansa osuudet tiloista näin ollen myynyt määräalan viljellyistä tiluksista ja osuuden metsämaista. C:n ostama määräala sisältyy D:n myöhemmin ostamaan suurempaan määräalaan. Määräalan aikaisempana ostajana C:llä on oikeus saada määräala lohotuksi tilaksi.\n        Tuomiolauselma\n        Maaoikeuden päätöksen lopputulosta ei muuteta.\n        D velvoitetaan suorittamaan C:lle korvaukseksi hänellä täällä olleista selityskuluista 2.000 markkaa 16 prosentin korkoineen Korkeimman oikeuden ratkaisun antopäivästä lukien.\n        \n          Ratkaisuun osallistuneet: oikeusneuvokset Salervo, Takala, Mörä (eri mieltä), Lindholm (eri mieltä) ja Huopaniemi\n        \n      \n      \n        Eri mieltä olevien jäsenten lausunnot\n        Oikeusneuvos Lindholm: Käsittelyratkaisun osalta olen samaa mieltä kuin enemmistö. Pääasian osalta katson, että C:lle 1.10.1966 tapahtunut määräalan luovutus Peltosen tilasta RN:o 13:24 on sitonut myyjiä A:ita ja B:tä sen jälkeenkin kun he ovat 27.5.1969 sopineet, miten eräät Peltosen ja Kytövainion tilan tilukset oli jaettava maanmittaustoimituksessa toisaalta A:iden ja toisaalta B:n kesken. Tässä sopimuksessa määriteltyjen rajojen mukaan määräala tuli sisältymään Peltosen tilasta B:lle tuleviin tiluksiin. Jakolain 183 §:n 2 momentin mukaan määräalan saajalla on oikeus erotuttaa määräala lohkomalla muun muassa siinä tapauksessa, että tila on edelleen luovuttajalla. Luovuttajista A:t ovat lohkomistoimituksen aikana yhdessä D:n kanssa omistaneet Peltosen tilan. Tila on siten ollut mainitussa säännöksessä tarkoitetuin tavoin myös määräalan luovuttajina olleilla A:illa. Näin ollen ei ole merkitystä, onko D Peltosen tilan puoliskon ostaessaan tiennyt määräalan luovutuksesta tai ei. Myöskään se seikka, että Peltosen ja Kytövainion tilat on sittemmin yhdistetty yhdeksi tilaksi ja tämä jaettu halkomalla muun muassa D:lle tulleeksi D nimiseksi tilaksi RN:o 13:81, jonka tiluksiin C:n ostama määräala on tullut kuulumaan, ei vapauta D:tä tästä sitovuudesta. Sanottu määräala on siten voitu laillisesti erottaa lohkomalla viimeksi sanotusta tilasta. Näillä perusteilla päädyn pääasian osalta samaan lopputulokseen kuin enemmistö.\n        Oikeusneuvos Mörä: Olen samaa mieltä kuin oikeusneuvos Lindholm.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1991:177"
  ],
  "description": [
    "http://data.finlex.fi/voc/kko/swe/3b2f66b7",
    "http://data.finlex.fi/voc/kko/fin/c11784ad",
    "http://data.finlex.fi/voc/kko/swe/d48c8fcd",
    "http://data.finlex.fi/voc/kko/fin/a3713991",
    "http://data.finlex.fi/voc/kko/fin/321f3e40",
    "http://data.finlex.fi/voc/kko/swe/3a6fcab3"
  ],
  "judgmentNumber": [
    "177"
  ],
  "date": [
    "1991-01-23"
  ],
  "issued": [
    "1991-12-03"
  ],
  "creator": [
    "http://data.finlex.fi/common/KKO"
  ],
  "year": [
    "1991"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}