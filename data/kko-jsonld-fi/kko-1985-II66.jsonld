{
  "@id": "sfecli:kko/1985/II66",
  "languageVersion": [
    {
      "@id": "sfecli:kko/1985/II66/fin",
      "title_fi": [
        "KKO:1985-II-66"
      ],
      "abstract_fi": [
        "\n    OK 23 luvun 4 §:n äänestyssääntöjen soveltaminen.\n    Ään.\n  "
      ],
      "hasFormat": {
        "@id": "sfecli:kko/1985/II66/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Pielaveden kihlakunnanoikeuden päätös 10.5.1983\n        Keiteleellä olevan materiaalipäällikön A:n valvottua Pielaveden kihlakunnanoikeudessa vireillä olleessa Hormiset Oy:n konkurssissa työsuhteesta johtuneina saamisinaan yhteensä 77.326,70 markkaa, joista osan etuoikeusasetuksen 4 §:n 1 momentin mukaisella etuoikeudella, kihlakunnanoikeus oli yhtiön konkurssissa 26.10.1982 julistamassaan tuomiossa osoittanut A:n, jonka valvomat saamiset ja niille vaadittu etuoikeus olivat sen johdosta, mitä Kuopion lääninverovirasto oli esiinhuudossa niitä vastaan muistuttanut, käyneet osaksi riitaisiksi, toteennäyttämään riidanalaiset saamisensa ja niiden etuoikeuden eri oikeudenkäynnissä. A oli Kuopion lääninhallitukselle ja Hormiset Oy:n konkurssipesälle tiedoksi toimitetun haasteen nojalla kihlakunnanoikeudessa vaatinut, että konkurssipesän varoista vahvistettaisiin hänelle maksettavaksi työsuhteesta johtuneina saamisina yhteensä 43.122,62 markkaa lain mukaisin etuoikeuksin. Myönnettyään A:lle jutussa maksuttoman oikeudenkäynnin ja määrättyään varatuomari K:n hänen oikeudenkäyntiavustajakseen sekä kuultuaan lääninverovirastoa ja konkurssipesää kanteesta kihlakunnanoikeus on päätöksellään, vahvistaessaan A:lle maksettavaksi konkurssipesän varoista hänen vaatimistaan saamisista 1.440 markkaa korkoineen etuoikeusasetuksen 4 §:n 1 momentin mukaisella etuoikeudella, velvoittanut lääninveroviraston korvaamaan valtiolle sen varoista K:lle maksetun palkkion ja kulujen korvauksen yhteensä 5.618 markkaa 75 penniä.\n      \n      \n        Itä-Suomen hovioikeuden tuomio 3.5.1984\n        Hovioikeus, jonka tutkittavaksi A ja lääninverovirasto puolin ja toisin valittamalla olivat saattaneet jutun ja jossa lääninverovirasto oli vaatinut, että se vapautettaisiin korvaamasta valtiolla K:lle valtion varoista maksettua palkkiota ja kulujen korvausta, on jättänyt asian nyt kysymyksessä olevilta osin kihlakunnanoikeuden päätöksen varaan.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMET\n      Lääninverovirasto on pyytänyt valituslupaa ja vaatinut, että se vapautettaisiin velvollisuudesta korvata valtiolla K:lle valtion varoista maksettua palkkiota ja kulujen korvausta. Korkein oikeus on myöntänyt valitusluvan 19.7.1984. Pielaveden piirin nimismies virallisena syyttäjänä on antanut hakemuksen johdosta pyydetyn vastauksen.\n    \n    \n      KORKEIMMAN OIKEUDEN RATKAISU\n      Korkein oikeus katsoo, ettei ole syytä muuttaa hovioikeuden tuomiota, joka jää siis pysyväksi.\n      \n        Esittelijänmietintö ja eri mieltä olevien jäsenten lausunnot\n        Esittelijän mietintö: Lääninverovirasto on valtion viranomaisena käyttänyt jutussa valtiolle velkojana kuuluvaa puhevaltaa. Lääninveroviraston tulot ja menot sisältyvät valtion tulo- ja menoarvioon. Lääninverovirastoa ei sen vuoksi olisi tullut velvoittaa korvaamaan valtiolle sen varoista maksuttoman oikeudenkäynnin saaneen A:n oikeudenkäyntiavustajaksi määrätylle K:lle maksettua, maksuttomasta oikeudenkäynnistä annetun lain 21 §:n 1 momentissa tarkoitettua palkkiota ja kulujen korvausta. Sen vuoksi Korkein oikeus harkinnee oikeaksi, kumoten hovioikeuden tuomion ja kihlakunnanoikeuden päätöksen tältä osin, vapauttaa lääninveroviraston suorittamasta valtiolle sen varoista K:lle maksettua yhteensä 5.618,75 markan suuruista palkkiota ja kulujen korvausta.\n        Oikeusneuvos Lindholm: Hyväksyn mietinnön.\n        Oikeusneuvos Mörä: Totean, että A on kysymyksessä olevassa Hormiset Oy:n konkurssissa riitautettujen saamisten vahvistamista koskevassa jutussa kihlakunnanoikeudessa esittämässään kanteessa vaatinut, että konkurssipesän varoista vahvistettaisiin hänelle maksettavaksi työsuhteesta johtuneita saamisia 13 erää yhteensä 43.122,62 markkaa korkoineen ja lain mukaisine etuoikeuksineen. Kihlakunnanoikeus on päätöksellään, jonka lopputuloksen hovioikeus on jättänyt pysyväksi, vahvistanut A:lle konkurssipesän varoista maksettavaksi vain yhdestä lääninveroviraston määrältään kiistämästä 1.723,68 markan erästä 1.440 markkaa korkoineen ja vaadittuine etuoikeuksineen. Lääninverovirastolla on siten ollut perusteltua aihetta kysymyksessä olevien saamisten riitauttamiseen. Ellei A:lla olisi ollut maksutonta oikeudenkäyntiä, hän olisi oikeudenkäymiskaaren 21 luvun 3 §:n 1 momentin nojalla saanut pitää oikeudenkäyntikulunsa vahinkonaan. Maksuttomasta oikeudenkäynnistä annetun lain 21 §:n 1 momentin mukaan lääninverovirasto ei siten ole velvollinen korvaamaan A:n sanotunlaisesta oikeudenkäynnistä johtuneita kustannuksia. Sen vuoksi kumoan hovioikeuden tuomion ja Pielaveden kihlakunnanoikeuden päätöksen siltä osin kuin lääninverovirasto on velvoitettu korvaamaan valtiolle sen varoista K:lle kihlakunnanoikeuden osalta maksettu yhteensä 5.618,75 markan palkkio ja kulujen korvaus ja vapautan lääninveroviraston mainitusta korvausvelvollisuudesta.\n        Oikeusneuvos Takala: Jos maksuttoman oikeudenkäynnin saaneen vastapuoli häviää asian, hänet on maksuttomasta oikeudenkäynnistä annetun lain 21 §:n 1 momentin mukaan velvoitettava korvaamaan valtiolle sen varoista mainitun lain nojalla asiassa maksettaviksi määrätyt kustannukset samojen perusteiden mukaan kuin asianosaisten keskeisten oikeudenkäyntikulujen korvaamisesta on säädetty. Säännöksen tarkoituksena on estää häviävää osapuolta hyötymästä voittopuolen maksuttoman oikeudenkäynnin edusta. Valtion ollessa häviävänä osapuolena sellaista hyötymismahdollisuutta ei ole niiden kustannusten osalta, jotka sanotun lain mukaan suoritetaan valtion varoista. Sen vuoksi ei sellaisessa tapauksessa ole oikeudellista tarvetta mainitun 21 §:n 1 momentin soveltamiseen valtioon tai sen puhevaltaa käyttävään viranomaiseen nähden, joten lausunnon antaminen niiden korvausvastuusta ei ole tarpeen.\n        Poistan hovioikeuden ja Pielaveden kihlakunnanoikeuden lausunnot lääninveroviraston velvoittamisesta korvaamaan valtiolle jutussa maksuttoman oikeudenkäynnin saaneen A:n avustajalle varatuomari K:lle valtion varoista maksetut palkkion ja kulujen korvauksen yhteensä 5.618,75 markkaa.\n        Kun oli ilmennyt erimielisyyttä siitä, mikä oli tuleva Korkeimman oikeuden ratkaisun sisällöksi, suoritettiin tätä koskeva äänestys.\n        Oikeusneuvos Lindholm: Katson, että Korkeimman oikeuden ratkaisu on laadittava oikeusneuvos Mörän mielipiteen mukaiseksi.\n        Oikeusneuvos af Hällström: Olen samaa mieltä kuin oikeusneuvos Lindholm.\n        Oikeusneuvos Mörä: Katson, että Korkeimman oikeuden ratkaisu on laadittava oikeusneuvos af Hällströmin itse asiasta esittämän mielipiteen mukaiseksi.\n        Oikeusneuvokset Takala ja Ailio olivat kumpikin vuorollaan samaa mieltä kuin oikeusneuvos Mörä.\n        Korkeimman oikeuden ratkaisu oli siten laadittava oikeusneuvosten Mörän, Takalan ja Ailion ratkaisun sisältöä koskevassa äänestyksessä esittämän mielipiteen mukaisesti.\n      \n      \n        Ratkaisuun osallistuneet: oikeusneuvokset Ailio ja af Hällström\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-05-06"
  ],
  "judgmentNumber": [
    "II66"
  ],
  "date": [
    "1984-09-17"
  ],
  "subject": [
    "http://data.finlex.fi/common/Rikosasia"
  ],
  "referenceToLegislation": [
    "http://data.finlex.fi/eli/sd/1734/4"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II66"
  ],
  "year": [
    "1985"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}