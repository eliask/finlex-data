{
  "@id": "sfecli:kko/1986/II110",
  "languageVersion": [
    {
      "@id": "sfecli:kko/1986/II110/fin",
      "title_fi": [
        "KKO:1986-II-110"
      ],
      "abstract_fi": [
        "\n    Työntekijä, joka oli menettelyllään rikkonut työsopimuslain 13 §:ssä tarkoitetun uskollisuusvelvoitteen, velvoitettiin työsopimuslain 51 §:n nojalla korvaamaan työnantajalle tuon velvoitteen rikkomisesta aiheutunut vahinko.\n    Ään.\n  "
      ],
      "hasFormat": {
        "@id": "sfecli:kko/1986/II110/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Helsingin raastuvanoikeudessa\n        Insinööritoimisto Kaiko Oy on A:ta vastaan ajamassaan kanteessa kertonut, että A oli ollut yhtiön palveluksessa vastuualueenaan yhtiön edustamien Netavent-nimisten ilmastointialan tuotteiden markkinointiin liittyvät kysymykset. Tässä tehtävässä A oli hoitanut yhteyksiä asiakkaisiin ja yhtiön tanskalaiseen päämieheen Netavent A/S -nimiseen yhtiöön. A ja tanskalaisyhtiön edustaja olivat 8.12.1982 ilmoittaneet, että he olivat neuvotelleet ja sopineet mainittujen tuotteiden edustuksen siirtymisestä A:lle.\n        Koska A oli työsuhteen kestäessä ryhtynyt omaan lukuunsa neuvottelemaan kyseisen edustuksen siirtymisestä hänelle itselleen ja A siten oli laiminlyönyt hänelle yhtiön työntekijänä kuuluvat velvollisuutensa, yhtiö oli heti edellä mainitun ilmoituksen saatuaan välittömästi purkanut A:n työsopimuksen. Kuvatulla menettelyllään A oli lisäksi syyllistynyt sopimattomaan menettelyyn liiketoiminnassa. Edelleen hyödyntäen työntekijänä hänen tietoonsa tullutta Insinööritoimisto Kaiko Oy:n asiakaspiiriä A oli käyttänyt jatkuvasti liikesalaisuutena pidettäviä asiakastietoja hyväkseen. Yhtiöllä oli ollut puheena oleva maahantuontiedustus vuodesta 1976 alkaen, ja edustukseen ja markkinointiin oli varsinkin viime aikoina panostettu tuntuvasti. Sopimattomalla menettelyllään A oli aiheuttanut yhtiölle edustussuhteen ja asiakaspiirin menetyksen ja tehnyt mahdottomaksi kattaa panostukset tulevien kauppojen avulla. Sen vuoksi yhtiö on katsonut A aiheuttaneen sille vahinkoa kahden vuoden myyntikatteen menetyksenä 440.000 markkaa, varaston alihintaan myymisestä aiheutuneesta tappiosta 163.500 markkaa ja syksyllä 1982 toimeenpannusta ja hyödyttömäksi jääneestä myyntikampanjasta aiheutuneista kustannuksista 200.000 markkaa sekä vaatinut A:n velvoittamista suorittamaan yhtiölle vahingonkorvauksena mainitut määrät eli yhteensä 803.500 markkaa 16 prosentin korkoineen 1.1.1983 lukien ja korvaamaan yhtiön oikeudenkäyntikulut.\n        Vastaus: A on vastustanut kannetta ja vaatinut oikeudenkäyntikulujen korvaamista.\n      \n      \n        Raastuvanoikeuden päätös 10.9.1984\n        Raastuvanoikeus on lausunut selvitetyksi, että Insinööritoimisto Kaiko Oy oli Netavent A/S -nimisen yhtiön tultua perustetuksi lokakuussa 1979 Tanskassa tuonut maahan ja myynyt edelleen Netavent A/S:n ilmastointilaitteita jatkaen siten suullisen sopimuksen perusteella yhteistoimintaa, jota se vuodesta 1976 lähtien oli harjoittanut amerikkalaisen Connor Engineering & Manufacturing Inc. -nimisen yhtiön tanskalaisen tytäryhtiön Connor Ventilation A/S:n kanssa. A, joka vuodesta 1974 lähtien oli ollut Insinööritoimisto Kaiko Oy:n palveluksessa, oli siellä hoitanut kyseisten ilmastointilaitteiden markkinointiin liittyvät kysymykset. Lokakuun lopulla 1982 A oli irtisanoutunut yhtiön palveluksesta 31.1.1983 lukien. A oli yhdessä erään toisen henkilön kanssa perustanut Netavent Oy -nimisen yhtiön, jonka yhtiösopimus oli päivätty 8.12.1982. Samana päivänä Insinööritoimisto Kaiko Oy oli, saatuaan Netavent A/S:n edustajalta tietää, että yhtiön tuotteiden edustus siirrettäisiin Netavent Oy:lle, välittömästi purkanut A:n kanssa tekemänsä työsopimuksen.\n        Raastuvanoikeus oli päätöksellään 30.12.1983 hylännyt A:n Insinööritoimisto Kaiko Oy:tä vastaan ajaman muun muassa äsken mainitun työsopimuksen purkamiseen perustuvaa työsuhteesta johtuvaa saatavaa koskevan kanteen katsoen, että A oli rikkonut työntekijälle kuuluvan lojaalisuusvelvoitteen sopimalla Insinööritoimisto Kaiko Oy:n edustamien Netavent-tuotteiden edustuksen siirtymisestä hänen itsensä perustamalle yhtiölle.\n        Raastuvanoikeus on edelleen katsonut selvitetyksi, että päätös puheena olevan edustuksen siirrosta Netavent Oy:lle oli tapahtunut Netavent A/S:n aloitteesta toivein myyntitoiminnan tehostamisesta sen jälkeen, kun viimeksi mainittu yhtiö oli lokakuun lopulla 1982 saanut tiedon A:n irtisanoutumisesta Insinööritoimisto Kaiko Oy:stä ja hänen aikomuksestaan perustaa uusi yhtiö. Yhtiön nimeksi oli niin ikään tanskalaisyhtiön edustajan ehdotuksesta otettu Netavent Oy. Toisaalta oli jäänyt näyttämättä, että A ollessaan työsuhteessa Insinööritoimisto Kaiko Oy:hyn olisi tarkoituksellisesti menetellyt työnantajansa edun vastaisesti tai että hän olisi käyttänyt väärin Insinööritoimisto Kaiko Oy:n liikesalaisuuksia.\n        Tämän vuoksi ja kun A:n pelkästään suunnittelemalla työsuhteen vielä kestäessä oman yrityksen perustamista enempää kuin ryhtymällä irtisanouduttuaan työnantajansa palveluksesta osakeyhtiön perustamiseen liittyviin toimenpiteisiin ei ollut katsottava menetelleen sopimattomasti elinkeinotoiminnassa taikka muutoinkaan lainvastaisesti, raastuvanoikeus on hylännyt kanteen. Asian laatuun nähden A:n oli kuitenkin pidettävä oikeudenkäyntikulunsa vahinkonaan.\n      \n      \n        Helsingin hovioikeuden tuomio 8.5.1985\n        Hovioikeus, jonka tutkittavaksi asianosaiset olivat saattaneet jutun, Insinööritoimisto Kaiko Oy vaatien kanteensa hyväksymistä ja A oikeudenkäyntikulujensa korvaamista, on tuomiossaan katsonut selvitetyksi, että A, jonka tehtäviin Insinööritoimisto Kaiko Oy:ssä sen markkinointipäällikkönä oli kuulunut vastata muun muassa tanskalaisen Netavent A/S -nimisen yhtiön tuotteiden markkinoinnista Suomessa, oli syksyllä 1982, samalla kun Insinööritoimisto Kaiko Oy:ssä oli toimeenpantu huomattava Netavent-tuotteiden myyntikampanja, jarruttanut mainittuja tuotteita koskevia neuvotteluja sekä kieltänyt alaisiaan ryhtymästä neuvottelemaan eräästä suurehkosta tavarantoimituksesta suomalaisen tilaajayhtiön kanssa. A oli sittemmin tehnyt kaupan perustamansa yhtiön puolesta.\n        A, joka oli 27.10.1982 irtisanonut työsuhteensa päättymään 31.1.1983, oli irtisanomisensa jälkeen loka-marraskuussa 1982 työnantajaltaan salassa sopinut mainitun tanskalaisen yhtiön kanssa, että tämän edustus Suomessa siirtyi A:n perustamalle yhtiölle. Saadessaan tietää kyseisestä sopimuksesta 8.12.1982 oli Insinööritoimisto Kaiko Oy purkanut A:n työsuhteen päättymään välittömästi.\n        Kerrotulla menettelyllään A oli rikkonut työsopimuslain 13 ja 15 §:n mukaisen lojaalisuusvelvollisuutensa työnantajaansa kohtaan ja aiheuttanut tälle vahinkoa. Hovioikeus on oikeudenkäymiskaaren 17 luvun 6 §:n nojalla arvioinut Insinööritoimisto Kaiko Oy:n vahingon saamatta jääneestä myyntikatteesta, alihintaan myydyn varaston aiheuttamasta vahingosta ja hyödyttömäksi osoittautuneen myyntikampanjan aiheuttamista kustannuksista yhteensä 50.000 markaksi.\n        Hovioikeus on sen vuoksi, muuttaen raastuvanoikeuden päätöstä, velvoittanut A:n suorittamaan Insinööritoimisto Kaiko Oy:lle vahingonkorvauksena 50.000 markkaa 5 prosentin korkoineen haastepäivästä 4.7.1983 lukien sekä korvaamaan yhtiön oikeudenkäyntikulut asiassa 10.000 markalla. Muilta osin hovioikeus on jättänyt raastuvanoikeuden päätöksen pysyväksi.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      A on pyytänyt valituslupaa ja vaatinut kanteen hylkäämistä. Valituslupa on myönnetty 30.8.1985. Yhtiö on antanut siltä valituksen johdosta pyydetyn vastauksen.\n    \n    \n      KORKEIMMAN OIKEUDEN RATKAISU\n      Korkein oikeus katsoo, ettei ole syytä muuttaa hovioikeuden tuomiota, joka työsopimuslain 13 ja 51 §:n nojalla jää pysyväksi.\n      \n        Eri mieltä olevien jäsenten lausunnot\n        Oikeusneuvos Nybergh: A:n ei ole näytetty menetelleen työntekijän uskollisuusvelvoitteen vastaisesti ennen irtisanoutumistaan Insinööritoimisto Kaiko Oy:n palveluksesta. A:n irtisanoutumisensa jälkeen suorittamat raastuvanoikeuden päätöksessä mainitut toimenpiteet eivät ole olleet sanotulla tavalla lain vastaisia. Kumoten hovioikeuden tuomion jätän raastuvanoikeuden päätöksen pysyväksi.\n        Oikeusneuvos Saarni-Rytkölä: Olen samaa mieltä kuin oikeusneuvos Nybergh.\n      \n      \n        Ratkaisuun osallistuneet: oikeusneuvokset Ådahl, Hiltunen ja Ketola\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II110"
  ],
  "description": [
    "http://data.finlex.fi/voc/kko/fin/f28a6de1",
    "http://data.finlex.fi/voc/kko/swe/3f875c9c"
  ],
  "judgmentNumber": [
    "II110"
  ],
  "date": [
    "1985-12-19"
  ],
  "issued": [
    "1986-09-30"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}