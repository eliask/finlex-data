{
  "@id": "sfecli:kko/1981/II81",
  "languageVersion": [
    {
      "@id": "sfecli:kko/1981/II81/fin",
      "title_fi": [
        "KKO:1981-II-81"
      ],
      "abstract_fi": [
        "\n    A oli ajettuaan henkilöautolla edellään kovaa vauhtia ja mutkitellen liikkuneen B:n kuljettaman henkilöauton rinnalle tahallaan ohjannut autonsa sivuttaissuunnassa B:n autoa päin, jolloin B:n auto oli suistunut tieltä ja B oli saanut vammoja. Koska A näin menetellessään oli käsittänyt B:n voivan saada surmansa, A:n katsottiin tahallaan yrittäneen surmata B:n.\n  "
      ],
      "hasFormat": {
        "@id": "sfecli:kko/1981/II81/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallisen syyttäjän ja Lea B:n asianomistajana syytteestä ja varattuaan C:lle sekä tie- ja vesirakennushallitukselle tilaisuuden tulla jutussa asianomistajina kuulluiksi ja kuultuaan Keskinäistä Vakuutusyhtiötä Autoilijoita Jyväskylän KO p. 12.5.1980 oli lausunut selvitetyksi, että Olavi A oli 1) 10.9.1979 Jyväskylän maalaiskunnassa asunnossaan lyömällä nyrkillä B:tä kaulaan aiheuttanut tälle mustelmia, 2) maaliskuun loppupuolella 1980 Jyväskylän kaupungissa osoittanut ilmeistä välinpitämättömyyttä B:n turvallisuutta kohtaan kuljettamalla C:n omistamaa henkilöautoa XAH-214 moottoritiellä B:n omistaman ja kuljettaman henkilöauton rinnalla ja niin lähellä sitä, että B:n oli yhteenajon estämiseksi ollut väistettävä ajoradan oikeaan reunaan, ja 3) 10.4.1980 Jyväskylän maalaiskunnassa kuljettaessaan edellä 2 kohdassa mainittua autoa ryhtynyt ohittamaan noin 100 kilometrin tuntinopeudella samalla nopeudella kulkenutta B:n kuljettamaa autoa ja autojen ollessa rinnakkain ohjannut autonsa B:n autoon kiinni seurauksin, että autot olivat suistuneet tieltä ja B saanut vammoja sekä autot vaurioituneet. A:n oli menetellessään 3 kohdassa mainitun tavoin pitänyt käsittää,että B autonsa suuresta nopeudesta johtuen voisi saada surmansa, ja samalla osoittanut ilmeistä välinpitämättömyyttä muiden tiellä liikkuvien turvallisuutta ja omaisuutta kohtaan. Sen vuoksi KO oli tieliikennelain 6 §:n 2 momentin, rikoslain 21 luvun 1 §:n 1 momentin ja 5 §:n 1 momentin, 4 luvun 1 §:n sekä 7 luvun 1 §:n ja 2 §:n nojalla tuominnut A:n 1 kohdasta ilmenevästä pahoinpitelystä 30:een 8 markan määräiseen päiväsakkoon eli maksamaan 240 markkaa sekä 2 ja 3 kohtien osalta tapon yrityksestä ja sen kanssa osaksi yksin teoin tehdystä jatketusta törkeästä varomattomuudesta liikenteessä 4 vuodeksi vankeuteen. Tieliikennelain 10 §:n 1 momentin nojalla A oli määrätty ajokieltoon 31.12.1985 saakka. Liikennevakuutuslain 20 §:n nojalla A oli velvoitettu korvaamaan Keskinäiselle Vakuutusyhtiölle Autoilijoille sen B:lle autosta ja sen seisonta-ajasta maksamat korvaukset yhteensä 10 300 markkaa sekä vakuutusyhtiön oikeudenkäyntikulut 200 markalla. Lisäksi A oli velvoitettu korvaamaan valtiolle sen varoista maksetut todistelukustannukset 669 markkaa 60 penniä.\n      Vaasan HO, jonka tutkittavaksi A oli saattanut jutun, p. 29.7.1980 oli katsonut, ettei A ollut esittänyt syytä muuttaa sanottua päätöstä sen 1 kohdan osalta. KO:n päätöksen 2 kohdan osalta HO oli katsonut, että A oli päätöksessä kerrotulla menettelyllään osoittanut ilmeistä välinpitämättömyyttä B:n turvallisuutta ja omaisuutta kohtaan. KO:n päätöksen 3 kohdan osalta HO oli lausunut, että A:n oli täytynyt käsittää, että B autonsa suuren nopeuden vuoksi voi saada surmansa tieltä suistuessaan ja hänen oli siten katsottava tahallaan yrittäneen surmata B:n. Edelleen HO oli katsonut, että koska A oli tahallaan aiheuttanut B:n auton tuhoutumisen ja B:lle 10 300 markan suuruisen vahingon, jonka Keskinäinen Vakuutusyhtiö Autoilijat oli korvannut B:lle, A oli liikennevakuutuslain 20 §:n nojalla velvollinen korvaamaan sen vakuutusyhtiölle. Koska syyttäjän todistajaksi kutsumaa X:ää oli kuultu siltä osin kuin syyte jutussa oli hylätty, ei A ollut velvollinen korvaamaan valtiolle sen varoista X:lle maksettuja korvauksia. Näillä perusteilla HO oli jättänyt asian KO:n päätöksen varaan muutoin paitsi, että A oli KO:n hänen syykseen 2 ja 3 kohdassa lukemien rikosten ja hänelle niistä tuomitun rangaistuksen asemesta tuomittu KO:n tältä osin soveltamien lainkohtien nojalla jatketusta törkeästä varomattomuudesta liikenteessä ja sen kanssa osaksi yksin teoin tapon yrityksestä 3 vuodeksi 6 kuukaudeksi vankeuteen sekä että A oli vapautettu korvaamasta valtiolle X:lle maksettuja korvauksia 170 markkaa, mikä määrä oli jätetty valtion vahingoksi. A:n korvattavaksi todistelukustannuksista jäi siten 499 markkaa 60 penniä.\n      Pyytäen valituslupaa A haki muutosta HO:n päätökseen. Valituslupa myönnettiin.\n      Virallinen syyttäjä ja B sekä Keskinäisen Vakuutusyhtiö Autoilijat antoivat pyydetyt vastaukset.\n    \n    \n      KORKEIN OIKEUS\n      KKO p. tutki jutun ja katsoi KO:n päätöksen 3 kohdan osalta selvitetyksi seuraavaa. A:n ja B:n asuttua yhdessä noin 8 vuotta B oli hänen ja A:n välisten riitaisuuksien takia tammikuun lopulla 1980 muuttanut lapsensa kanssa heidän yhteisestä asunnostaan. Tämän jälkeen A oli, kertomansa mukaan päästäkseen keskustelemaan B:n kanssa, lukuisia kertoja autolla ajaen seurannut B:tä tämän ollessa liikkeellä autollaan. A, joka oli harrastanut autourheilua, oli sekä B:lle että jutussa todistajina kuulluille henkilöille uhannut surmata B:n ajamalla päin B:n autoa. A:n ollessa aamuyöllä 10.4.1980 liikkeellä KO:n päätöksessä mainitulla autolla hän oli havainnut B:n auton Jyväskylän maalaiskunnassa eräällä pysäköintipaikalla ja B:n nukkuvan autossa. A:n herätettyä B:n tämä oli, ryhtymättä keskustelemaan A:n kanssa, lähtenyt ajamaan Jyväskylän suuntaan. A:n lähdettyä ajamaan B:n jälkeen B oli peläten A:n suistavan hänen autonsa tieltä ajanut kovaa vauhtia ja mutkitellen. A:n yritettyäkin sanotussa tarkoituksessa B:n auton oikealle puolelle oli hänen kuljettamansa auton vasen etuosa koskettanut B:n auton takaosaan ja A:n kohta sen jälkeen päästyä noin sadan kilometrin tuntinopeudella kulkemaan B:n auton vasemmalle puolelle hän oli samassa tarkoituksessa ohjannut kuljettamansa auton B:n auton vasempaan sivuun, jolloin molemmat autot olivat suistuneet tieltä KO:n toteamin seurauksin ja B:n auton lisäksi törmätessä liikennemerkin pylvääseen. A oli pian tämän jälkeen kertonut asumassaan talossa olleille henkilöille suistaneensa B:n auton tieltä. Menetellessään selostetuin tavoin A oli käsittänyt B:n voivan saada surmansa. Siten hän oli tahallaan yrittänyt surmata B:n. Tällä ja muutoin HO:n lausumilla perusteilla KKO, ettei ollut esitetty syytä muuttaa HO:n päätöstä, joka jäi siis pysyväksi. A velvoitettiin maksamaan Keskinäiselle Vakuutusyhtiölle Autoilijoille korvaukseksi vastauksen antamisesta KKO:ssa olleista kuluista 450 markkaa ja B:lle KKO:n päätöksestä perittävän leimaveron määrä 230 markkaa.\n      \n        Ratkaisuun osallistuneet: oikeusneuvokset Heinonen, Portin, Mörä ja af Hällström sekä ylimääräinen oikeusneuvos Surakka\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II81"
  ],
  "description": [
    "http://data.finlex.fi/voc/kko/swe/1a73f5e0",
    "http://data.finlex.fi/voc/kko/fin/fcdbc414"
  ],
  "judgmentNumber": [
    "II81"
  ],
  "date": [
    "1981-03-02"
  ],
  "issued": [
    "1981-06-16"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}