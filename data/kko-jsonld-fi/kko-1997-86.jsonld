{
  "@id": "sfecli:kko/1997/86",
  "languageVersion": [
    {
      "@id": "sfecli:kko/1997/86/fin",
      "title_fi": [
        "KKO:1997:86"
      ],
      "abstract_fi": [
        "\n    Valituslupahakemuksen peruutus ei ollut peruutettavissa muutoksenhakemiselle säädetyn määräajan jälkeen.\n    Ään.\n  "
      ],
      "hasFormat": {
        "@id": "sfecli:kko/1997/86/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Rovaniemen käräjäoikeuden tuomio 21.10.1994\n        Käräjäoikeus velvoitti Kansallis-Osake-Pankin kanteesta A:n takaussitoumuksen perusteella yhteisvastuullisesti erään yhtiön kanssa suorittamaan pankille 483 845 markkaa 63 penniä korkoineen.\n        \n          Asian on ratkaissut käräjätuomari Karvonen.\n        \n      \n      \n        Rovaniemen hovioikeuden tuomio 31.10.1995\n        A haki muutosta. Hovioikeus kumosi mainitsemillaan perusteilla käräjäoikeuden tuomion A:n osalta sekä hylkäsi häneen kohdistuneen kanteen ja vapautti hänet maksuvelvollisuudesta.\n        \n          Asian ovat ratkaisseet hovioikeuden jäsenet Raimo Repo (eri mieltä), Simola ja Peltoniemi. Esittelijä Tapio Alkula.\n        \n        Eri mieltä ollut hovioikeudenlaamanni Repo ei muuttanut käräjäoikeuden tuomion lopputulosta.\n      \n    \n    \n      MUUTOKSENHAKU KORKEIMMASSA OIKEUDESSA\n      Merita Oy on Kansallis-Osake-Pankin seuraajana pyytänyt valituslupaa hovioikeuden tuomioon. Sen jälkeen, kun määräaika valitusluvan pyytämiselle ja valituksen tekemiselle on päättynyt, Merita Oy on Korkeimpaan oikeuteen 15.1.1996 saapuneessa kirjelmässä peruuttanut hakemuksensa. Tämän jälkeen Merita Oy on 29.2.1996 Korkeimpaan oikeuteen saapuneessa kirjelmässä ilmoittanut peruuttavansa peruutuksensa sekä sen varalta, että peruutuksen peruuttaminen ei ole mahdollista, pyytänyt, että valituslupahakemus ja valitus käsitellään ylimääräisenä muutoksenhakuna. Merita Oy on vielä 11.4.1996 saapuneessa kirjelmässä ilmoittanut, että edellisessä kirjelmässä esitetyn pyynnön ainoana tarkoituksena oli ollut saada valituslupapyynnön ja valituksen käsittely tapahtumaan alkuperäisen hakemuksen mukaisessa järjestyksessä. Tarkoituksena ei siis ollut ollut tehdä asiassa ylimääräistä muutoksenhakua.\n    \n    \n      VÄLITOIMET\n      Kysymys siitä, onko muutoksenhakemuksen peruutus ollut peruutettavissa, on Korkeimman oikeuden työjärjestyksen 16 §:n nojalla siirretty vahvennetun jaoston käsiteltäväksi.\n      A on antanut häneltä pyydetyn vastauksen. Siinä hän on ensisijaisesti vaatinut, että valituslupahakemus jätetään tutkimatta, koska Merita Oy on peruuttanut hakemuksensa. Toissijaisesti A on vastustanut valitusluvan myöntämistä.\n    \n    \n      KORKEIMMAN OIKEUDEN RATKAISU 13.6.1997\n      \n        Perustelut\n        Muutoksenhakemuksen peruuttaminen on muutoksenhakutuomioistuimelle osoitettu yksipuolinen ilmoitus, josta seuraa muutoksenhakemuksen käsittelyn jättäminen sillensä. Muutoksenhaunalainen ratkaisu jää tällöin pysyväksi.\n        Muutoksenhaun peruutuksen peruuttamisesta ei laissa ole säännöksiä. Tällainen peruutuksen peruuttaminen merkitsee tosiasiassa sitä, että muutoksenhakija haluaa saattaa esittämänsä muutosvaatimukset uudelleen voimaan ja saada niiden johdosta muutoksenhakutuomioistuimen asiaratkaisun.\n        Haettaessa muutosta hovioikeuden ratkaisuun on valituslupaa pyydettävä ja valitus tehtävä oikeudenkäymiskaaren 30 luvun 5 §:n 1 momentissa säädetyssä määräajassa. Saman pykälän 2 momentista käy ilmi, että määräajan noudattamatta jättämisestä on seurauksena puhevallan menetys.\n        Oikeudenkäymiskaaren 30 luvun 6 §:ssä olevien valituslupahakemuksen ja valituksen sisältöä koskevien säännösten yhtenä tarkoituksena on saada hakija huolellisesti punnitsemaan muutoksenhakemuksen aiheellisuutta. Vaikka muutoksenhaku voidaan peruuttaa niin kauan kuin asia on muutoksenhakutuomioistuimessa ratkaisematta, ei ole edellä mainitun tarkoituksen eikä muutoksenhakuvaatimusten esittämiselle säädettyjen määräaikojen mukaista, että peruutettu muutoksenhakemus voidaan saattaa uudelleen voimaan muutoksenhakuajan kuluttua umpeen. Myös muut asianosaiset voivat muutoksenhaun tultua peruutetuksi ja muutoksenhakua varten säädetyn määräajan kuluttua umpeen lähteä siitä, että heillä ei enää ole aihetta varautua oikeudenkäynnin jatkumiseen muutoksenhakutuomioistuimessa ja että alemman oikeuden ratkaisu jää voimaan. Jos peruutuksen peruuttaminen katsottaisiin mahdolliseksi, kestäisi epävarmuus oikeudenkäynnin jatkumisesta muutoksenhakutuomioistuimen ratkaisun antamiseen saakka.\n      \n      \n        Päätöslauselma\n        Valituslupahakemuksen peruutuksen peruutus jätetään huomiotta.\n        Asia siirretään kolmijäsenisen jaoston käsiteltäväksi.\n      \n      \n        Asian ovat ratkaisseet oikeusneuvokset Riihelä, Haarmann, Paasikoski, Taipale (eri mieltä), Krook (eri mieltä), Suhonen, Wirilander (eri mieltä), Raulos (eri mieltä), Möller, Pellinen (eri mieltä) ja Vuori. Esittelijä Mats Wiklund (mietintö).\n      \n      \n        Esittelijän mietintö ja eri mieltä olevien jäsenten lausunnot\n        Esittelijäneuvos Wiklund: Merita Oy on valitusluvan hakemiselle säädetyn määräajan jälkeen peruuttanut valituslupahakemuksensa ja sen jälkeen ilmoittanut peruuttavansa peruutuksensa. Kysymys on siis siitä, onko valituslupahakemuksen peruutus, josta laissa ei ole säännöksiä, peruutettavissa.\n        Kielteisen vastauksen puolesta puhuu prosessissa noudatettavan järjestyksen ja selvyyden intressi sinänsä. Toisaalta lähtökohtana nykyaikaisessa prosessioikeudellisessa kirjallisuudessa on, että prosessitoimet, joiden oikeusvaikutukset vahvistetaan lopullisesti vasta tuomioistuimen ratkaisulla, ennen sitä ovat laajalti peruutettavissa, muutettavissa ja täydennettävissä (ks. esim. Lappalainen, Siviiliprosessioikeus I s. 51 - 52, 414 - 417). Niinpä ratkaisussa KKO 1993:57 katsottiin, että vastaajan alioikeudessa tekemä kantajan vaatimusten myöntäminen oli peruutettavissa niin kauan kuin kannetta käsiteltiin alioikeudessa.\n        Arvioitaessa mainitun pääsäännön soveltuvuutta esillä olevassa tapauksessa on otettava huomioon, että valituslupahakemukset, mukaan lukien niiden peruutukset, yleensä esitellään ja ratkaistaan suhteellisen lyhyessä ajassa valituslupahakemukselle säädetyn määräajan päätyttyä ja ettei valituslupahakemuksen peruuttamisesta tiedoteta Korkeimman oikeuden toimesta ennen kuin se on päättänyt jättää asian sillensä hakemuksen peruutuksen johdosta. Tähän nähden valituslupahakemuksen peruutuksen sallittavuudesta ei voida katsoa aiheutuvan vastapuolelle tai muutoinkaan sellaisia varteenotettavia haittoja, joiden johdosta pääsäännöstä poikkeamiseen olisi syytä.\n        Edellä olevilla perusteilla Korkein oikeus katsonee, että valituslupahakemuksen peruutus on peruutettavissa kunnes Korkein oikeus on peruutuksen johdosta tehnyt päätöksen asian sillensä jättämisestä. Näin ollen Merita Oy:n valituslupahakemus on sen peruutuksesta huolimatta otettava käsiteltäväksi niin kuin sitä ei olisi peruutettu. Tässä tarkoituksessa asian käsittely siirrettäneen kolmijäseniselle jaostolle.\n        Oikeusneuvos Pellinen: Muutoksenhaku voidaan peruuttaa niin kauan kuin asia on muutoksenhakutuomioistuimessa ratkaisematta. Peruuttaminen ei tarkoita muutoksenhakijan luopumista kanteesta tai esittämästään vaatimuksesta, vaan kysymyksessä on muutoksenhakutuomioistuimelle osoitettu ilmoitus, josta yleensä seuraa asian käsittelyn jättäminen sillensä. Muutoksenhaunalainen ratkaisu jää tällöin pysyväksi.\n        Muutoksenhaun peruutuksen peruuttamisesta ei laissa ole säännöksiä. Kun asianosaisen oikeudenkäynnin aikana suorittamat toimenpiteet yleensä voidaan ennen asiaa käsittelevän tuomioistuimen ratkaisun antamista peruuttaa, ei peruutuksen peruuttamiselle periaatteessa ole estettä. Näin ollen on ratkaistava, onko peruutuksen peruuttamisen tapahduttava muutoksenhakuaikana vai onko se mahdollista siihen saakka kun muutoksenhakutuomioistuimen ratkaisu on antamatta.\n        Viimeksi mainittua vaihtoehtoa puoltaa erityisesti se, mitä edellä on lausuttu asianosaisen oikeudenkäyntitoimen peruuttamisesta. Tätä kantaa tukee myös se, että peruutuksesta huolimatta asia on vireillä muutoksenhakutuomioistuimessa sen ratkaisun antamiseen saakka.\n        Muutoksenhaun peruutus merkitsee toisaalta sitä, ettei asiaa, jossa muutosta on haettu, oteta muutoksenhakutuomioistuimessa asiallisesti tutkittavaksi. Myös muut asianosaiset voivat muutoksenhaun tultua peruutetuksi lähteä siitä, ettei heillä enää ole aihetta varautua oikeudenkäynnin jatkumiseen muutoksenhakutuomioistuimessa ja että alemman oikeuden ratkaisu jää voimaan. Jos peruutuksen peruuttaminen katsottaisiin mahdolliseksi, kestäisi epävarmuus oikeudenkäynnin jatkumisesta muutoksenhakutuomioistuimen ratkaisun antamiseen saakka.\n        Haettaessa muutosta hovioikeuden ratkaisuun on valituslupaa pyydettävä ja valitus tehtävä oikeudenkäymiskaaren 30 luvun 5 §:n 1 momentissa säädetyssä määräajassa. Saman pykälän 2 momentista käy ilmi, että määräajan noudattamatta jättämisestä on seurauksena puhevallan menetys. Kun muutoksenhaku on sidottu laissa säädettyyn määräaikaan, on johdonmukaista, että peruutettu muutoksenhakemus voidaan saattaa uudelleen voimaan vain muutoksenhakuajan kuluessa.\n        Peruutettuaan valituslupahakemuksensa Merita Oy on peruuttanut tuon peruutuksen vasta muutoksen hakemiselle säädetyn määräajan päätyttyä. Valituslupahakemusta ei siten voida tutkia.\n        Näillä perusteilla olen Korkeimman oikeuden päätöslauselmasta ilmenevällä kannalla.\n        Oikeusneuvokset Raulos ja Wirilander, kumpikin vuorollaan, olivat samaa mieltä kuin oikeusneuvos Pellinen.\n        Oikeusneuvos Krook: Hyväksyn mietinnön.\n        Oikeusneuvos Taipale: Olen samaa mieltä kuin oikeusneuvos Krook.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1997:86"
  ],
  "description": [
    "http://data.finlex.fi/voc/kko/swe/6a16272b",
    "http://data.finlex.fi/voc/kko/fin/6f4725ac"
  ],
  "judgmentNumber": [
    "86"
  ],
  "date": [
    "1996-11-11"
  ],
  "issued": [
    "1997-06-13"
  ],
  "creator": [
    "http://data.finlex.fi/common/KKO"
  ],
  "year": [
    "1997"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}