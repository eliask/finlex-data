{
  "@id": "sfecli:kko/1984/II78",
  "languageVersion": [
    {
      "@id": "sfecli:kko/1984/II78/fin",
      "title_fi": [
        "KKO:1984-II-78"
      ],
      "abstract_fi": [
        "\n    Työehtosopimukseen osallisten välinen sopimus, jonka mukaan työehtosopimuksen mukaiset korotetut palkat oli maksettava osittain myös työehtosopimuksen solmimista edeltäneeltä ajalta, ei TSL 17 §:n 1 mom:n nojalla velvoittanut järjestäytymätöntä työnantajaa.\n    Ään.\n  "
      ],
      "hasFormat": {
        "@id": "sfecli:kko/1984/II78/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Tyrvään KO:n päätös 16.3.1982\n        Kumi- ja Nahkatyöväen Liitto r.y:n kommandiittiyhtiö A:ta ja liikkeenharjoittaja B:tä vastaan ajamasta kanteesta KO oli katsonut selvitetyksi, että kanteessa mainitut 19 henkilöä olivat työsuhteessa kommandiittiyhtiöön, jonka vastuunalainen yhtiömies oli B, sekä että asianosaisten myöntämän mukaan Kenkäteollisuuden Työnantajaliitto r.y:n ja Nahkateollisuuden Työnantajaliitto r.y:n toiselta puolen sekä Kumi- ja Nahkatyöväen Liitto r.y:n toiselta puolen 19.3.1981 allekirjoittama ajaksi 19.3.1981 - 28.2.1983 vahvistettu työehtosopimus sitoi myös tämän jutun asianosaisia.\n        Mainitun työehtosopimuksen mukaan \"palkkoja korotetaan 19.3.1981 tai sitä lähinnä alkavan palkanmaksukauden alusta 70 pennillä tunnilta\".\n        Vastaajat olivat katsoneet, että työehtosopimuksen sanamuodon mukaan palkankorotus oli suoritettava ensimmäisen 19.3.1981 jälkeen alkavan palkanmaksukauden alusta ja tämän mukaisesti menetelleet.\n        Jutun vireillä olleessa Kenkäteollisuuden Työnantajaliitto r.y. ja Kumi- ja nahkatyöväen Liitto r.y. olivat 6.11.1981 allekirjoittaneet työehtosopimuksen tulkintaa palkankorotusten toteuttamisen osalta koskevan asiakirjan, jonka mukaan palkankorotus oli suoritettava 19.3.1981 jo sitä ennen alkaneen tilikauden alusta, mikäli sen alku oli lähempänä mainittua päivämäärää kuin seuraavan tilikauden alkamispäivä.\n        Tämän vuoksi KO oli, koska kyseisen työehtosopimuksen osapuolet olivat selittäneet sopimuksen tarkoittavan vastoin alkuperäisen sopimuksen sanamuotoa palkankorotuksen toteuttamista taannehtivasti, velvoittanut kommandiittiyhtiön ja B:n yhteisvastuullisesti suorittamaan kantajaliitolle, jolle kanteessa mainitut työntekijät olivat palkkasaatavansa siirtäneet, noiden työntekijäin palkkasaatavina yhteensä 1.491 markkaa 6 prosentin korkoineen päätöksen julistamispäivästä 16.3.1982 lukien huomioon ottaen, että vastaajain maksuvelvollisuus oli syntynyt vasta jutun vireillä ollessa.\n      \n      \n        Turun HO:n tuomio 18.2.1983\n        HO, jonka tutkittavaksi asianosaiset olivat saattaneet jutun, oli, koska yhtiön tuntipalkkaisten työntekijöiden osalta palkanmaksukauden oli työsopimuslain 28 §:n 2 momentin ja KO:n päätöksessä mainitun työehtosopimuksen 15 §:n nojalla katsottava alkaneen kunkin kuukauden 1. ja 16. päivänä, katsonut, ettei ollut syytä muuttaa KO:n päätöksen lopputulosta.\n      \n    \n    \n      KORKEIN OIKEUS\n      Pyytäen valituslupaa kommandiittiyhtiö A ja B hakivat yhteisesti muutosta HO:n tuomioon. Lupa myönnettiin ja kantaja antoi siltä valituksen johdosta pyydetyn vastauksen. Muutoksenhakemuksessaan hakijat totesivat, että sanotun työehtosopimuksen allekirjoituspöytäkirjan sanamuodon mukaan palkkoja oli korotettava 19.3.1981 tai sitä lähinnä alkavan palkanmaksukauden alusta lukien, ja katsoivat menetelleensä tämän mukaisesti, kun palkkoja oli korotettu 1.4.1981 lähtien, jolloin 19.3.1981 jälkeen seuraava palkanmaksukausi yhtiössä oli alkanut. Kun hakijat olivat KO:ssa huomauttaneet, että sanonta alkavasta palkanmaksukaudesta saattoi viitata ainoastaan tulevaisuuteen, kantaja oli vasta tämän huomautuksen jälkeen oikeudenkäynnin vielä vireillä ollessa 6.11.1981 tehnyt asiasta tulkintasopimuksen työnantajaliiton kanssa. Tällainen tehdyn työehtosopimuksen taannehtivaa soveltamista koskeva työehtosopimusosapuolten keskeinen sopimus ei voinut sitoa järjestäytymätöntä työnantajaa. Näillä perusteilla hakijat vaativat heitä vastaan ajetun kanteen hylkäämistä ja kantajan velvoittamista korvaamaan heidän oikeudenkäyntikulunsa jutussa.\n      KKO t. tutki jutun ja lausui perusteluinaan:\n      Kenkäteollisuuden työnantajaliitto r.y. ja Kumi- ja Nahkatyöväen Liitto r.y. ovat 6.11.1981 tehneet sopimuksen 19.3.1981 solmitun työehtosopimuksen mukaan palkankorotus tuli toteutettavaksi jo ennen työehtosopimuksen solmimista alkaneen tilikauden alusta, mikäli se oli lähempänä sopimuksen solmimisajankohtaa eli 19.3.1981 kuin seuraavan tilikauden alkamispäivä. Siinä tapauksessa, että näiden tilikausien alkamispäivät olivat yhtä kaukana sanotusta maaliskuun 19 päivästä, tuli palkankorotus toteuttavaksi aikaisemmasta palkanmaksukaudesta alkaen. Tämän mukaisesti liitot ovat todenneet, että palkankorotukset tuli toteuttaa 16.3.1981 lukien, mikäli palkanmaksukaudet alkoivat 16.3. ja 1.4.1981.\n      Kommandiittiyhtiö A, joka ei ole ollut edellä mainittuun työehtosopimukseen sidottu, on työsopimuslain 17 §:n mukaan ollut velvollinen työsopimuksessa ja työsuhteessa noudattamaan vähintään niitä palkka- ja muita ehtoja, jotka tuossa kysymyksessä olevan alan yleisessä ja valtakunnallisessa työehtosopimuksessa oli kyseessä olevasta tai siihen lähinnä rinnastettavasta työstä noudatettavaksi määrätty. Työehtosopimukseen osallisten kesken sovittu työehtosopimuksen taannehtiva soveltaminen ei kuitenkaan sitä koskevan nimenomaisen säännöksen puuttuessa koske sitoutumatonta työnantajaa. Sen vuoksi ja kun yhtiö on maksanut korotukset sen palkanmaksukauden alusta, joka lähinnä on alkanut työehtosopimuksen voimaantulon 19.3.1981 jälkeen, yhtiö ei ole menetellyt sitä velvoittavilta osin työehtosopimuksen vastaisesti.\n      Edellä lausumillaan perusteilla KKO kumosi HO:n tuomion ja KO:n päätöksen ja hylkäsi kanteen. Kumi- ja Nahkatyöväen Liitto r.y. velvoitettiin korvaamaan kommandiittiyhtiön ja A:n yhteiset oikeudenkäyntikulut jutussa 5.000 markalla.\n      \n        Eri mieltä olevien jäsenten lausunnot\n        Oikeusneuvos Lindholm: Kommandiittiyhtiö on maksanut työntekijöilleen kysymyksessä olevat yleissitovassa valtakunnallisessa työehtosopimuksessa mainitut korotetut palkat tuon työehtosopimuksen voimaantultua sopimuksen sanamuodon mukaisesta ajankohdasta alkaen. Näin menetellessään yhtiö on täyttänyt sille työsopimuslain 17 §:n mukaan kuuluvan velvollisuutensa siitä riippumatta, mitä kysymyksessä olevaan työehtosopimukseen osalliset ovat työehtosopimuksen voimaantulon jälkeen selittäneet tarkoittaneensa palkankorotusten toteuttamisen suhteen sopimuksen voimaantuloa edeltävältä ajalta. Näillä perusteilla olen KKO:n päätöslauselmasta ilmenevällä kannalla.\n        Oikeusneuvos Saarni-Rytkölä oli samaa mieltä kuin oikeusneuvos Lindholm.\n      \n      \n        Ratkaisuun osallistuneet: oikeusneuvos Takala sekä ylimääräiset oikeusneuvokset Paasikoski ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II78"
  ],
  "referenceToLegislation": [
    "http://data.finlex.fi/eli/sd/1994/763/luku/5/pykala/17"
  ],
  "description": [
    "http://data.finlex.fi/voc/kko/swe/3f875c9c",
    "http://data.finlex.fi/voc/kko/swe/94888a75"
  ],
  "judgmentNumber": [
    "II78"
  ],
  "date": [
    "1983-08-18"
  ],
  "issued": [
    "1984-05-08"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}