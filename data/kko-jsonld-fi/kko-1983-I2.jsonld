{
  "@id": "sfecli:kko/1983/I2",
  "languageVersion": [
    {
      "@id": "sfecli:kko/1983/I2/fin",
      "title_fi": [
        "KKO:1983-I-2"
      ],
      "abstract_fi": [
        "\n    Kun asianosainen hakiessaan muutosta yksityistielain mukaiseen tietoimitukseen ei ollut JL 314 §:n 3 mom:n ja YksitTieL 51 §:n 3 mom:n mukaisesti liittänyt valituskirjaansa valitusosoitusta tai sen virallista jäljennöstä, maaoikeustuomari oli JL 318 §:n 1 mom:n nojalla päättänyt jättää saattamatta asian maaoikeuden käsiteltäväksi. KKO tulkitsi sanottuja JL:n säännöksiä siten, että JL 314 §:n 3 mom:n säännöksen noudattamatta jättämiseen ei välittömästi liity puhevallan menettämistä vaan että muutoksenhakijalle varataan tilaisuus toimittaa maaoikeuden kansliaan maaoikeustuomarin määräämässä ajassa puuttuva asiakirja, jonka maaoikeustuomari voi myös hankkia itse viran puolesta.\n    Ään.\n    Vrt. KKO:1956-II-26\n    Vrt. KKO:1985-II-56\n  "
      ],
      "hasFormat": {
        "@id": "sfecli:kko/1983/I2/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Anjalankoskelta olevat A:n puolisot olivat Etelä-Suomen MO:ssa hakeneet muutosta toimitusinsinööri X:n uskottujen miesten avustamana suorittamaan ja 20.2.1981 lopetetuksi julistamaan yksityisistä teistä annetun lain mukaiseen tietoimitukseen n:o 304679 Anjalankosken kaupungin Ahvion ja Ruotsinpyhtään kunnan Vastilan kylissä.\n      MO:n maaoikeustuomari oli muutoksenhakemukseen 30.4.1981 antanut seuraavan päätöksen: \"Koska A:n puolisoiden toimituksessa annetun ja lakiin perustuvan valitusosoituksen mukaan olisi tullut antaa valituskirjansa siihen liittyvine ja toimituksessa annettuine valitusosoituksineen Uudenmaan läänin maanmittauskonttoriin sattuneen pyhäpäivän vuoksi viimeistään 23.3.1981 ennen maanmittauskonttorin aukioloajan päättymistä, mutta valituskirjaan, joka on säädetyssä määräajassa toimitettu maanmittauskonttoriin, ei ole liitetty lain edellyttämää valitusosoitusta tai sen virallisesti oikeaksi todistettua jäljennöstä, ei valitusta jakolain 314 §:n 3 momentin ja 318 §:n 1 momentin nojalla saateta MO:een, vaan asiakirjat tämän päätöksen ohella palautetaan Uudenmaan läänin maanmittauskonttoriin, jonka tulee saattaa tämä päätös valittajien tietoon.\"\n      Pyytäen valituslupaa A:n puolisot hakivat muutosta maaoikeustuomarin päätökseen vaatien, että maaoikeustuomari määrättäisiin saattamaan asia MO:een. Lupa myönnettiin ja Kirkonkallion yksityistien tiekunta antoi hakemuksen johdosta pyydetyn vastauksen.\n    \n    \n      \n      KKO p. 10.6.1983 totesi, että yksityisistä teistä 15.6.1962 annetun lain 51 §:n 3 momentin mukaan muutoksenhausta tietoimituksessa annettuun päätökseen tai suoritettuun toimenpiteeseen oli voimassa, mitä jakolaissa oli säädetty valittamisesta maanmittaustoimituksesta. Ensiksi mainitun lain 104 §:ssä säädettiin, että maaoikeuteen sanotun lain mukaan valittamalla saatetun jutun käsittelystä oli vastaavasti voimassa, mitä jakolaissa oli säädetty valitusteitse MO:een tulleiden asioiden käsittelystä.\n      Jakolain 314 §:n 3 momentin mukaan valitukseen oli liitettävä valitusosoitus, milloin sellainen oli annettu, tai sen virallinen jäljennös taikka asianmukainen ote toimituspöytäkirjasta. Velvollisuus liittää valitukseen valitusosoitus tai virallinen jäljennös siitä oli mainittu kysymyksessä olevan tietoimituksen pöytäkirjaan liitetyssä valitusosoituksessa.\n      Jakolain 318 §:n 1 momentissa säädettiin, että jos oli selvää, että MO:n kansliaan saapuneen valituksen osalta puuttui jokin oikeudenkäynnin edellytys, asian ratkaisi maaoikeustuomari yksinään asiaa MO:een saattamatta. Kun A:n puolisoiden valitukseen ei ollut liitetty valitusosoitusta eikä sen virallisesti oikeaksi todistettua jäljennöstä, maaoikeustuomari oli valituksenalaisella päätöksellään mainittujen jakolain kohtien nojalla jättänyt saattamatta asian MO:n käsiteltäväksi.\n      Oikeudenkäyntimenettelyä ja erityisesti muutoksenhakua koskeviin säännöksiin oli 4.12.1951 annetun jakolain säätämisen jälkeen tehty lukuisia muutoksia, joilla oli luovuttu sellaisista puhevallan menettämisen uhalla noudatettavista menettelymääräyksistä, joita ei ollut pidetty tarpeellisina asianosaisten oikeusturvan ja oikeudenkäynnissä vaadittavan järjestyksen kannalta, vaan jotka saattoivat ilman näiden seikkojen kannalta hyväksyttävää syytä johtaa aiheettomiin oikeudenmenetyksiin. Mikäli muutoksenhakukirjelmään ei ollut liitetty muutoksenhaun kohteena olevaa ratkaisua tai muuta muutoksenhaun tutkimiseksi tarpeellista toimituskirjaa eikä se muutoinkaan ollut muutoksenhakutuomioistuimen tai muun valitusviranomaisen käytettävissä, näiden oli oikeudenkäymiskaaren 26 luvun 1 §:ssä, sellaisena kuin se oli 31.8.1978 annetussa laissa, ja 31 luvun 4 §:n 1 momentissa, sellaisena kuin se oli 2.2.1979 annetussa laissa, ulosottolain 9 luvun 6 §:ssä ja 10 luvun 8 §:ssä, sellaisina kuin ne olivat 31.8.1978 annetussa laissa, sekä muutoksenhausta hallintoasioissa annetun lain 11 §:ssä, sellaisena kuin se oli 16.12.1966 annetussa laissa, olevien säännösten mukaan kehotettava muutoksenhakijaa antamaan oikeudelle tai valitusviranomaiselle puuttuva asiakirja näiden määräämässä ajassa. Tämä muutoksenhaun täydentämismenettely oli oikeudenkäymiskaaren 31 luvun 13 §:ssä ja 18 §:n 2 momentissa, vesilain 17 luvun 3 ja 4 §:ssä sekä tapaturmavakuutuslain 53b §:n 3 momentissa olevien viittaussäännösten nojalla ulotettu koskemaan myös noissa lainkohdissa tarkoitettua muutoksenhakua. Täydentämismenettelyssä oli säännöksiä myös oikeudenkäymiskaaren 30 luvun 9 §:n 1 momentissa ja 16 §:ssä, sellaisina kuin ne olivat 2.2.1979 annetussa laissa. Nimenomaisen säännöksen puuttumisesta huolimatta sitä oli sovellettu myös eräissä muissa tapauksissa, muun muassa merilain 269 §:ssä tarkoitetussa merivahingonselvityksen moitteessa. Käytännössä oli katsottu, että muutoksenhakutuomioistuin voi myös viran puolesta itse hankkia puuttuvan asiakirjan.\n      MO:een tapahtuvassa muutoksenhaussa noudatettavaa menettelyyn ei liittynyt sellaisia erikoispiirteitä, joiden johdosta täydentämismenettely ei soveltuisi siihen tai se tuottaisi siinä erityistä hankaluutta. Vaikka edellä mainittuihin muutoksenhakua koskeviin jakolain säännöksiin lain säätämisestä kuluneiden yli kolmenkymmenen vuoden aikana ei ollut tehty asiallisia muutoksia, täydentämismenettelyn yleistyttyä näitä säännöksiä voitiin ja asianosaisten oikeusturvan vuoksi oli nyttemmin syytä tulkita siten, että jakolain 314 §:n 3 momentin säännöksen, jonka mukaan MO:lle tehtävään valitukseen oli liitettävä valitusosoitus, noudattamatta jättämiseen ei välittömästi liittynyt puhevallan menettämistä, vaan että muutoksenhakijalle varattiin tilaisuus toimittaa MO:n kansliaan maaoikeustuomarin määräämässä ajassa puuttuva asiakirja eli valitusosoitus tai sen virallinen jäljennös taikka asianmukainen ote toimituspöytäkirjasta. Maaoikeustuomari voi myös hankkia puuttuvan asiakirjan itse viran puolesta.\n      Edellä lausutuilla perusteilla KKO kumosi maaoikeustuomarin päätöksen ja palautti asian maaoikeustuomarille ilmoituksetta tapahtuvaa uutta käsittelyä varten.\n      \n        Eri mieltä olevien jäsenten lausunnot\n        Ylimääräinen oikeusneuvos Rosokivi: Yksityisistä teistä 15.6.1962 annetun lain 51 §:n 3 momentin ja 104 §:n sekä jakolain 314 §:n 3 momentin ja 318 §:n 1 momentin osalta yhdyn KKO:n ratkaisun perusteluosan toteamuksiin. Yhdyn myös siihen, mitä KKO:n ratkaisussa on todettu oikeudenkäyntimenettelyä ja erityisesti muutoksenhakua koskevien säännösten muutoksista viime vuosina. Jakolaissa ei kuitenkaan ole säännöksiä siitä, että muutoksenhakija voisi valitukselle säädetyn määräajan jälkeenkin puhevaltansa säilyttäen täydentää valitustaan asiakirjalla, joka valitukseen on lain mukaan liitettävä. Niitä säännöksiä tällaisesta valitukseen liittyvien puutteiden korjaamisesta, jotka eräiden muiden lakien mukaisten muutoksenhakumenettelyjen osalta on saatettu voimaan erikseen kutakin menettelyä koskevalla lainsäädännöllä, ei voida ilman nimenomaan sitä koskevaa lainsäädäntöä soveltaa muutoksenhakumenettelyyn MO:ssa. Näillä perusteilla jätän maaoikeustuomarin päätöksen pysyväksi.\n        Ylimääräiset oikeusneuvokset Mäkinen, Roos, Paasikoski, Surakka ja Karetie sekä oikeusneuvokset af Hällström, Lehtonen, Nikkarinen, Takala, Jalanko ja Ailio olivat kukin vuorollaan samaa mieltä kuin ylimääräinen oikeusneuvos Rosokivi.\n      \n      \n        Ratkaisuun osallistuneet: presidentti Olsson, oikeusneuvokset Leivonen, Miettinen, Salervo, Manner, Saarni-Rytkölä, Heinonen, Hämäläinen, Nybergh, Riihelä, Hiltunen, Lindholm, Ketola ja Aro sekä ylimääräiset oikeusneuvokset Hagman, Heikkilä ja Lager\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:I2"
  ],
  "referenceToLegislation": [
    "http://data.finlex.fi/eli/sd/1962/358/luku/5/pykala/51"
  ],
  "description": [
    "http://data.finlex.fi/voc/kko/swe/3b2f66b7",
    "http://data.finlex.fi/voc/kko/fin/c11784ad",
    "http://data.finlex.fi/voc/kko/fin/ab2e1015"
  ],
  "judgmentNumber": [
    "I2"
  ],
  "date": [
    "1983-03-02"
  ],
  "issued": [
    "1983-06-10"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}