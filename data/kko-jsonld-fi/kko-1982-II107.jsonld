{
  "@id": "sfecli:kko/1982/II107",
  "languageVersion": [
    {
      "@id": "sfecli:kko/1982/II107/fin",
      "title_fi": [
        "KKO:1982-II-107"
      ],
      "abstract_fi": [
        "\n    Hiihtoseuran järjestämiin mäkihyppyharjoituksiin osallistunut mäkihyppääjä oli vahingoittunut törmätessään mäen kunnostustyössä käytettyyn ja työn loputtua alastulorinteen yläosaan jätettyyn kunnostuskelkkaan. Mäen kunnostustöiden johtajana ja valvojana toiminut kaupungin työnjohtaja, laiminlyötyään huolehtia siitä, että kelkka töiden päätyttyä olisi siirretty sivuun, ja hiihtoseuran harjoitusten johtajana palkatta toiminut henkilö, annettuaan luvan harjoitusten aloittamiseen ennen kuin kelkka oli poistettu mäestä, olivat myötävaikuttaneet mäkihyppääjän loukkaantumiseen. Mäkihyppääjän oman tuottamuksen johdosta sovitellun vahingonkorvauksen suorittamisesta olivat vastuussa: - kaupunki työnjohtajansa työnantajana; VahL 3 luvun 1 §:n 2 mom. - hiihtoseura, jonka pyynnöstä ja lukuun harjoitusten joh- taja oli toiminut; VahL 3 luvun 1 §:n 3 mom. - työnjohtaja; VahL 4 luvun 1 §:n 1 mom. ja 6 luvun 2 § - harjoitusten johtaja; VahL 2 luvun 1 §.\n  "
      ],
      "hasFormat": {
        "@id": "sfecli:kko/1982/II107/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Anton A, Saksan Liittotasavallasta, oli Lahden kaupungille, Lahden Hiihtoseura r.y:lle, B:lle ja C:lle 18.4.1975 tiedoksi toimituttamansa haasteen nojalla Lahden RO:ssa lausunut, että hän oli 26.2.1975 osallistunut Lahden Hiihtoseura r.y:n 28.2. ja 3.3.1975 välisenä aikana yhdistyksen toimesta pidettyjä Salpausselän hiihtokisoja varten Lahden kaupungin omistamassa Lahden suurmäessä järjestämään harjoitustilaisuuteen, jonka johtajana oli toiminut B. Tuolloin Lahden kaupungin palveluksessa olleen C:n johdolla suoritettu mäen kunnostus ja valvonta oli tehty puutteellisesti, koska alastulorinteen yläosa oli jätetty lumeamatta ja mäen kunnostukseen käytetty kelkka oli jätetty alastulorinteeseen lumetun alueen ylärajalle, jossa se oli ollut vaarana harjoitukseen osallistuneille mäkihyppääjille. Suorittaessaan harjoitushyppyään Anton A oli kaatunut jo vauhdinottomäessä ja törmännyt ilmalennon aikana sanottuun kelkkaan, jolloin hänen sääriluunsa oli murtunut, hänen kaulanikamansa oli mennyt sijoiltaan ja selkäytimensä vioittunut, josta oli aiheutunut kehon kaulan alapuolisen osan halvaantuminen, sekä hänen kallonsa murtunut, josta oli aiheutunut molempien silmien pitkälle mennyt sokeutuminen. Sen vuoksi ja kun hänen loukkaantumisensa syynä oli ollut laiminlyönti mäen kunnossapidossa sekä harjoitusten toimeenpanemisessa ja valvonnassa Anton A oli vaatinut Lahden kaupungin, Lahden Hiihtoseura r.y:n, harjoitusten ja kilpailun johtajana toimineen B:n ja C:n, jolle kuului Lahden kaupungin omistamien hyppyrimäkien kunnostaminen ja valvonta, velvoittamista yhteisvastuullisesti suorittamaan hänelle korvaukseksi kärsimyksistä sekä kivusta ja särystä yhteensä 200 000 markkaa sekä viasta ja pysyvästä haitasta samoin yhteensä 200 000 markkaa sekä oikeudenkäyntikuluista.\n      Anton A:n 21.5.1975 kuoltua selostetun kaatumisen yhteydessä saamiinsa vammoihin, hänen äitinsä Walburga A oli hänen oikeudenomistajanaan jatkanut kannetta.\n      Lahden kaupunki, Lahden Hiihtoseura r.y., B ja C olivat vastustaneet kannetta.\n      \n        RO:n päätös 29.4.1976\n        A. Tapahtumat\n        1. Yleistä\n        Lahdessa pidettiin 28.2. - 2.3.1975 Salpausselän kisat. Lahden urheilukeskuksen suurmäessä järjestettiin 26.2.1975 mainittuja kisoja varten mäkiharjoitus. Harjoitus suoritettiin kisojen järjestäjän Lahden Hiihtoseura r.y:n toimeksiannosta. Sen johtajana toimi B ja mäen hyppykunnosta vastasi C. Lahden Hiihtoseura r.y. on ollut velvollinen huolehtimaan alueen ja sen kaikkien laitteiden kunnossapidosta ja muista tehtävistä kilpailujen aikana Lahden kaupungin ja Lahden Hiihtoseura r.y:n välillä 1.3.1968 tehdyn sopimuksen perusteella.\n      \n      \n        2. Mäen kunto\n        Harjoitusten aikana oli mäki moitteettomasti kunnostettuna, paitsi että alastulorinnettä oli lumeamatta hyppyrin alapuolella eri arvioiden mukaan 12 - 17 metrin matkalta ja että lumetun ja lumeamattoman alustan reunassa oli poikittain lumen levityksessä käytetty noin 5 metrin levyinen ja alle puolentoista metrin korkuinen puu- ja metallirakenteinen kunnostuskelkka.\n      \n      \n        3. A:n hyppy\n        Ennen Anton A:n lähtö hyppyynsä oli mäestä hypännyt noin kymmenkunta hyppääjää, joiden hypyt onnistuivat normaalisti. Hyppynsä aikana A vauhtimäessä horjahteli ja hänen oikea suksensa irtosi. Tämän jälkeen Angerer sinkoutui yli hyppyrin kärjen ja putosi alustalle törmäten alustalla olleeseen kelkkaan ja vieri sitten alustan alas.\n      \n      \n        A:n saamat vammat\n        A toimitettiin sairaalaan tajuttomana, hengittämättömänä, pulssittomana ja sinisenä. Hänellä todettiin aivotärähdys, pinnallisia ruhjeita pään alueella, vasemman säären murtuma sekä täydellinen halvaantuminen pään aluetta lukuunottamatta. Myöhemmin todettiin sijoiltaan meno alimman kaulanikaman ja ensimmäisen rintanikaman välillä, sekä molempien silmien pitkälle menevä sokeutuminen. A oli ensin tajuttomana, mutta tuli sitten tajuihinsa ja pystyi tajuamaan myös oman tilansa. Hänellä todettiin 5.3.1975 onnettomuuden aiheuttama haava pohjukaissuolessa. Kko Lahden kaupunginsairaalassa olon ajan oli A teho-osastolla ja hengityskoneessa. Hänet siirrettiin Saksaan 5.4.1975, jossa hän vammojensa johdosta kuoli 21.5.1975.\n        Onnettomuuden yhteydessä A:n keho kärsi monta iskua. Myöhemmin on ollut mahdotonta todeta, mikä isku oli aiheuttanut minkin vamman, mutta kaikkeen asiassa esitettyyn nähden on ilmeistä, että vaikeimmat vammat ovat aiheutuneet törmäämisestä lumen kunnostuskelkkaan. On myös ilmeistä, ettei A:lla ollut lopullisen toipumisen mahdollisuuksia. A:n vammat aiheuttivat hänelle erittäin suuria kärsimyksiä.\n      \n      \n        A:n oma osuus vahingon syntymiseen\n        Mäki oli sellaisessa kunnossa, ettei siitä lumetuksen puutetta ja lumetuskelkan sijaintia lukuunottamatta ollut vaaraa hyppääjälle.\n        Näin ollen siitä, että A kaatui ylämäessä ei kukaan vastaajista ole vastuussa.\n        Hypyssään A olisi loukkaantunut huomioiden vauhtimäessä kaatumisensa, laskijan nopeuden ja hyppyrin pudotuskorkeuden viisi metriä, vaikkei hän olisi törmännytkään kunnostuskelkkaan.\n      \n      \n        B. Oikeuskysymykset\n        1. Vastuukysymys\n        Todistajien kertomusten perusteella on ilmennyt, että mäkikilpailujen järjestäjien on aina varauduttava siihen, että mäenlaskija saattaa kaatua jo vauhtimäessä.\n        Edelleen on ilmennyt, että järjestäjän on varauduttava aina myös siihen, että vauhtimäessä kaatunut hyppääjä voi pudota alustalle myöskin aivan sen yläosalla.\n        Tämän vuoksi alustan olisi pitänyt olla kokonaisuudessaan lumettu, eikä kunnostuskelkka olisi saanut olla sellaisessa paikassa, että ylämäessä kaatunut hyppääjä saattaisi siihen pudota.\n      \n      \n        2. Vahingonkorvaus\n        Huomioon ottaen A:n oman myötävaikutuksen tapahtumaan, on RO harkinnut kohtuulliseksi korvaukseksi maksettavaksi tuomitun määrän.\n        Lahden Hiihtoseura r.y:n on katsottava harjoitusten järjestäjänä olevan velvollinen maksamaan tämän kokonaisuudessaan.\n        B:n ei olisi harjoitusten johtajana tullut sallia harjoituksen suorittamista mäessä, ennen kuin edellä selostettu tilanne mäessä olisi korjattu. C:n olisi taas tullut huolehtia siitä, että mäki on asianmukaisessa kunnossa.\n        B:n ja C:n korvausvastuumääriä harkitessaan on RO ottanut huomioon paitsi korvattavan vahingon kokonaismäärän, myös kaikki mainittujen vastaajien asemaa ja itse tapahtumaa koskevat seikat.\n      \n      \n        3. Hylätyt vaatimukset\n        Oikeus on hylännyt kanteen Lahden kaupunkiin nähden, koska mäki onnettomuuden sattuessa ei ollut kaupungin käytössä ja koska C on tapahtumahetkellä toiminut Lahden Hiihtoseura r.y:n johdon ja valvonnan alaisena.\n        Kantajan vaatimus vian ja pysyvän haitan korvaamisesta on hylätty, koska mitään pysyvää tilaa ei tapauksessa ole syntynyt, vaan A:n vammat ovat niiden hoidon ollessa kesken johtaneet kuolemaan.\n      \n      \n        Walburga A:n asema oikeudenkäynnissä\n        Walburga A on ollut oikeutettu tekemään kanteessa tarkoitetut vaatimukset, koska kivusta ja särystä vaadittu korvaus on pantu vireille ennen Anton A:n kuolemaa ja tämän jälkeen tapahtuneessa perintöosuuden siirrossa on Walburga A saanut kaikki perintöosuudet poikansa jälkeen.\n      \n      \n        C. Lainkohdat ja säännökset\n        Vahingonkorvauslain 2 luvun 1 §, 3 luvun 1 §, 4 luvun 1 §, 5 luvun 1 ja 2 §, 6 luvun 1, 2 ja 3 §:t sekä 7 luvun 3 §. Saksan siviililain 2 §. Kansainväliset mäenlaskun säännöt, kohta 415 ja 415.2 sekä 463.2.\n      \n      \n        D. Päätöslauselma\n        Lahden Hiihtoseura r.y., B ja C velvoitetaan yhteisvastuullisesti maksamaan Walburga A:lle tämän pojan Anton A:n kärsimyksistä sekä kivusta ja särystä 35 000 markkaa. Yhteisvastuullisesti maksettavasta määrästä on B vastuussa 15 000 markan määrästä ja C 8 000 markan määrästä.\n        Lahden Hiihtoseura r.y., B ja C velvoitetaan yhteisvastuullisesti korvaamaan kantajan oikeudenkäyntikulut 10 348,65 markalla.\n        Turun HO, jonka tutkittavaksi Walburga A sekä Lahden Hiihtoseura r.y., B ja C olivat saattaneet jutun, t. 2.6.1978 oli tutkinut jutun; ja koska B:n hiihtoseuran määräämänä harjoitusten johtajana oli tuossa tehtävässään katsottava olleen hiihtoseuran työntekijä, koska C:n oli selvitetty po. vahingon tapahtuessa toimineen Lahden kaupungin palveluksessa työnjohtajana ja hänen tehtäviinsä kuuluneen muun muassa kaikkien kaupungin omistamien hyppyrimäkien kunnostamisen valvonta sekä myös oli selvitetty C:n samalla toimineen Lahden Hiihtoseuran valitsemana teknillisenä asiantuntijana hyppyrimäkien kunnostamisen osalta sekä että hiihtoseuralla mainittujen harjoitusten järjestäjänä olisi ollut oikeus antaa C:lle määräyksiä po. hyppyrimäen kunnostamisen suhteen ja C:n näissä tehtävissään siis oli katsottava toimineen sekä kaupungin että hiihtoseuran työntekijänä ja koska Anton A:lla vahingonkorvauslain 5 luvun säännökset huomioiden ei ollut ollut oikeutta vaatia korvausta kärsimyksistä. HO oli jättänyt asian RO:n päätöksen varaan muutoin paitsi että Walburga A:n korvausvaatimus kärsimyksen osalta hylättiin ja RO:n päätös, siltä osin kuin siinä oli tuomittu korvausta kärsimyksestä, kumottiin sekä Lahden Hiihtoseura, B ja C velvoitettiin RO:n soveltamien muiden lainkohtien ja säännösten paitsi kansainvälisten mäenlaskun sääntöjen 463.2 kohdan sijasta mainittujen sääntöjen 436.2 kohdan nojalla suorittamaan Walburga A:lle korvaukseksi Anton A:lle aiheutuneesta kivusta ja särystä 35 000 markkaa sekä oikeudenkäyntikuluista RO:n osalta 10 348 markkaa 65 penniä. Vastuu yhteisvastuullisesta suoritettavasta kivun ja säryn korvauksesta jakaantui B:n ja C:n osalta RO:n määräämin tavoin.\n        Walburga A, Lahden Hiihtoseura r.y., B. C ja Lahden kaupunki pyysivät lupaa hakea muutosta HO:n tuomioon ja lupahakemuksiinsa sisällyttivät muutoksenhakemukset. Walburga A vastasi vastapuoltensa hakemuksiin, hiihtoseura ja B yhteisesti Walburga A:n ja kaupungin hakemuksiin sekä C Walburga A:n hakemukseen.\n      \n    \n    \n      \n      KKO t. myönsi muutoksenhakuluvan, tutki jutun ja katsoi selvitetyksi, että 26.2.1975 aamulla oli Lahden kaupungin työntekijöitä ollut kunnostamassa kaupungin omistamaa Lahden suurmäkeä samana päivänä pidettävää Lahden Hiihtoseura r.y:n Salpausselän kisojen mäkikilpailuihin osaaottaville kilpailijoille järjestämää harjoitusta varten. Kaupungin työnjohtajan C:n johdolla ja valvonnassa mäen alarinteen yläosaan oli levitetty lunta noin viiden metrin levyistä ja metrin korkuista puista kelkkaa apuna käyttäen ja vauhtimäki oli haravoitu tasaiseksi. Kunnostustöiden päätyttyä rinne oli jäänyt ylhäältä ilman lunta ja rinteessä 10 - 12 metrin päässä hyppyrin nokasta oli lumettoman alueen rajalla ollut mainittu kelkka. Hiihtoseuran harjoitusten ja myös Salpausselän kisojen mäkikilpailujen johtajaksi valitsema B oli todettuaan mäen kunnon ja kelkan sijainnin antanut luvan harjoitusten aloittamiseen. Koehyppääjien ja joittenkin harjoitukseen osallistuneitten hypättyä Anton A oli saanut B:ltä luvan hypätä. Anton A:n lähestyessä vauhtimäen notkoa hänen oikea suksensa oli kääntynyt poikittain ja hän oli kaatunut. Saavuttamansa nopeuden johdosta Anton A oli syöksynyt hyppyrin nokalta päin kelkkaa ja liukunut edelleen mäen monttuun loukkaantuen RO:n päätöksessä kerrotuin tavoin.\n      KKO katsoi, että niin hyvin C:n kuin B:n olisi tullut ottaa lukuun se, että edellä sanottu kelkka alastulorinteeseen jätettynä saattoi aiheuttaa vaaraa mäkihyppääjille. Kun C oli ollut velvollinen valvomaan, että mäki oli asianmukaisessa kunnossa ennen harjoituksen alkua, hänen olisi tullut huolehtia siitä, että kelkka töitten jälkeen olisi pantu sivuun. B:n ei olisi tullut antaa lupaa harjoituksen aloittamiseen ennen kuin kelkka oli poistettu mainitulta paikaltaan. C ja B olivat kumpikin varomattomuudesta menetelleet näitten velvollisuuksiensa vastaisesti ja siten osaltaan myötävaikuttaneet Anton A:n loukkaantumiseen, mihin osaltaan oli vaikuttanut myös se, RO:n päätöksessä kerrottu seikka, että Anton A olisi vauhtimäessä kaatumisen, saavuttamansa nopeuden ja hyppyrimäen pudotuskorkeuden johdosta loukkaantunut siinäkin tapauksessa, ettei hän olisi törmännyt kelkkaan.\n      C:n oli näytetty olleen työsuhteessa Lahden kaupunkiin muttei Lahden Hiihtoseura r.y:een. Kaupunki oli C:n työnantajana siten vahingonkorvauslain 3 luvun 1 §:n 2 momentin nojalla vastuussa hänen aiheuttamastaan vahingosta. C:n henkilökohtainen vastuu määräytyi saman lain 4 luvun 1 §:n 1 momentin ja 6 luvun 2 § nojalla.\n      B oli saamatta palkkaa tai muuta vastiketta Lahden Hiihtoseura r.y:n pyynnöstä toiminut kerrotussa tehtävässä. Yhdistys oli vahingonkorvauslain 3 luvun 1 §:n 3 momentin nojalla korvausvelvollinen hänen aiheuttamastaan vahingosta. B itse vastasi vahingosta sanotun lain 2 luvun 1 §:n mukaisesti.\n      Edellä esitetyillä perusteilla KKO harkitsi oikeaksi muuttaa HO:n tuomiota seuraavasti: Lahden kaupunki ja Lahden Hiihtoseura r.y. velvoitettiin yhteisvastuullisesti suorittamaan Walburga A:lle korvaukseksi Anton A:lle aiheutuneesta kivusta ja särystä, korvausta C:n ja B:n tuottamukseen kuulumattoman edellä mainitun seikan perusteella sovitellen, 35 000 markkaa. B, korvausta hänen osaltaan hänen varallisuusolonsa ja muut olosuhteet huomioon ottaen sovitellen, velvoitettiin yhteisvastuullisesti kaupungin ja yhdistyksen kanssa 12 000 markalla osallistumaan edellä mainitun korvauksen suorittamiseen. C velvoitettiin siinä tapauksessa, ettei Walburga A:lle tuomittua korvausta saada perityksi kaupungilta, maksamaan sanotusta korvauksesta hänen menettelynsä laadun, hänen asemansa ja muiden olosuhteiden perusteella kohtuulliseksi harkitut 8 000 markkaa.\n      HO:n tuomio jäi pysyväksi niiltä osin kuin kaupunki, yhdistys, C ja B oli velvoitettu yhteisvastuullisesti suorittamaan Walburga A:lle oikeudenkäyntikulujen korvaukseksi 10 348 markkaa 65 penniä sekä jutussa esitetyt vaatimukset oli enemmälti hylätty.\n      \n        Ratkaisuun osallistuneet: oikeusneuvokset Jalanko, Ådahl ja Hiltunen sekä ylimääräiset oikeusneuvokset Surakka ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II107"
  ],
  "referenceToLegislation": [
    "http://data.finlex.fi/eli/sd/1974/412"
  ],
  "judgmentNumber": [
    "II107"
  ],
  "date": [
    "1981-10-27"
  ],
  "issued": [
    "1982-06-30"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}