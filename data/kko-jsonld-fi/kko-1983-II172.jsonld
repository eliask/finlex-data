{
  "@id": "sfecli:kko/1983/II172",
  "languageVersion": [
    {
      "@id": "sfecli:kko/1983/II172/fin",
      "title_fi": [
        "KKO:1983-II-172"
      ],
      "abstract_fi": [
        "\n    A, jolla oli vakuutusyhtiössä B yksityistapaturmavakuutus, oli kahdesti lievästi loukannut selkäänsä. A:lle oli sen jälkeen suoritettu nikamavälirustolevyn esiinluiskahduksen leikkaus. Lääketieteellisen kokemuksen mukaan sellainen esiinluiskahdus voi syntyä vähitellen itsestään, tai myös poikkeuksellisen rajun ulkoisen väkivallan yhteydessä. A:n selkään kohdistunut väkivalta ei ollut niin voimakasta, että rustolevyn esiinluiskahdus olisi voinut aiheutua siitä, minkä vuoksi tuon taudin perusteella ei ollut suoritettava korvausta yksityistapaturmavakuutuksesta.\n  "
      ],
      "hasFormat": {
        "@id": "sfecli:kko/1983/II172/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Helsingin RO:n päätös 9.9.1980\n        RO oli A:n vakuutusyhtiö B:tä vastaan ajamasta kanteesta lausunut selvitykseksi, että A oli tehnyt yhtiön kanssa 24.3.1978 alkaneen yksityistapaturmavakuutussopimuksen, jonka mukaiset etuudet oli sovittu kuolemantapauksessa tai pysyvän invaliditeetin sattuessa 100 000 markaksi, päiväraha 50 markaksi päivältä ja sairaanhoitokulut tapaturmaa kohti 10 000 markaksi. A oli 2.6.1978 tehnyt yhtiölle vahinkoilmoituksen, jonka mukaan hän oli liukastuessaan mattopyykillä saanut aivotärähdyksen ja lihaskipuja selkäänsä. Tämän ilmoituksen perusteella yhtiö oli maksanut A:lle korvausta yhden päivän työkyvyttömyyden perusteella ja poloklinikkakuluista yhteensä 56 markkaa. Yhtiölle 16.8.1978 saapuneessa vahinkoilmoituksessa A oli ilmoittanut liukastuneensa ja nyrjäyttäneensä selkänsä olleessaan 26.7.1978 illalla lenkillä sateen kastelemalla metsäpolulla. Ilmoitukseen liitetyn lääkärintodistuksen mukaan A:lla oli iskiasoireita vasemmalla puolella selkää. Yhtiö oli kieltäytynyt korvaamasta vahinkoa, koska vamman syyksi oli katsottava synnynnäinen sairaus eli nikamavälirustolevyn esiinluiskahdus, joka ei kuulunut yksityistapaturmavakuutuksen korvauspiiriin.\n        Kanteessaan ja sitä kehitellessään A oli kertonut olleensa vahinkoilmoituksissa tarkoitettujen selkävammojen vuoksi sairaana 27.7.1978 - 15.1.1979, josta selkäleikkauksen johdosta sairaalahoidossa 24.9.1978 - 19.10.1978 ja 22.11.1978 -1.12.1978, sekä vaatinut yhtiön velvoittamista suorittamaan kysymyksessä olevan vakuutuksen perusteella korvaukseksi sairasloma-ajalta päivärahaa 173 päivältä 50 markan mukaan päivältä yhteensä 8 650 markkaa ja lääkärinhoidosta ja lääkkeistä 1 440 markkaa 90 penniä laillisine korkoineen haastepäivästä sekä korvausta oikeudenkäyntikuluista.\n        Kiistäessään kanteen yhtiö oli vedonnut muuan muassa siihen, että nikamavälirustolevyn esiinluiskahdus oli verrattain yleinen selkäsairaus, jota tapaturmavakuutuslain mukaisen vakuutuskäytännön mukaan ei korvatta, ellei voitu osoittaa sen syntyneen poikkeuksellisen rajun ulkoisen väkivallan yhteydessä. Yhtiö oli katsonut A:n selkävammojen aiheutuneen piilevänä olleesta sairaudesta eikä tapaturmasta.\n        Asianosaisten välillä vahinkotapahtumien aikana voimassa olleen yksityistapaturmavakuutuksen yleisten vakuutusehtojen mukaan tapaturmalla tarkoitettiin äkillistä ulkoista tapahtumaa, joka vakuutetun tahdosta riippumatta aiheutti hänelle ruumiinvamman. Jos tapaturman aiheuttamaan vammaan oli olennaisesti myötävaikuttanut tapaturmasta riippumaton sairaus tai vika, korvausta suoritettiin vakuutusehtojen mukaan vain, jos työkyvyttömyys oli katsottava itse tapaturman aiheuttamaksi.\n        A ei ollut ennen kesällä 1978 sattuneita tapaturmia ollut selkävaivojen vuoksi sairaslomalla eikä häntä ollut hoidettu sellaisten vaivojen vuoksi sinä aikana, jonka hän oli toiminut Suomen Osuuskauppojen Keskuskunnan Turun konttorissa varastonhoitajana lokakuusta 1976 lähtien. A:ta vammojen vuoksi hoitaneen lääkärin antaman todistuksen mukaan oli pidettävä erittäin todennäköisenä, että A:n lannerangan nikamavälirustolevyn esiin luiskahdus, josta muiden jutussa esitettyjen lääkärintodistusten mukaan oli todettu vain viitteitä, oli syntynyt kysymyksessä olevien tapaturmien pohjalta.\n        Tämän vuoksi ja kun yhtiö ei ollut kyennyt osoittamaan, että A:n työkyvyttömyys olisi aiheutunut muusta kuin vahinkoilmoituksissa kerrotuista tapaturmista eikä näyttämään muutakaan perustetta vastuuvelvollisuudesta kieltäytymiselleen, RO oli velvoittanut yhtiön suorittamaan A:lle kysymyksessä olevan yksityistapaturmavakuutuksen ehtojen perusteella päivärahaa 27.7.1978 - 15.1.1979 väliseltä ajalta 50 markan mukaan päivältä 8 650 markkaa sekä sairaanhoitokuluja 1 440 markkaa 90 penniä, kummatkin määrät 5 prosentin vuotuisine korkoineen haastepäivästä 25.10.1979 lukien sekä korvaamaan A:n oikeudenkäyntikulut 6 000 markalla.\n      \n      \n        Helsingin HO:n päätös 17.3.1982\n        HO, jonka tutkittavaksi vakuutusyhtiö oli saattanut jutun, oli tuomionsa perusteluissa todennut, että A:n vahinkoilmoitukseen liitetystä lääkärintodistuksesta ilmenevän diagnoosin suhteen asianosaisten kesken ei ollut ollut erimielisyyttä eikä yhtiö niin ollen ollut kieltäytynyt korvaamasta vahinkoa katsomalla syyksi A:n synnynnäisen sairauden vaan oli tehnyt kielteisen päätöksen sen perusteella, että kysymyksessä oli sellainen vahinkotapahtuma, joka ei kuulunut yksityistapaturmavakuutuksen korvauspiiriin.\n        Mainituilla perusteilla HO oli katsonut, ettei ollut syytä muuttaa RO:n päätöstä. Yhtiö velvoitettiin suorittamaan A:lle korvaukseksi hänelle HO:ssa olleista kuluista 500 markkaa.\n      \n    \n    \n      KORKEIN OIKEUS\n      Pyytäen valituslupaa vakuutusyhtiö haki muutosta HO:n tuomioon. Pyydettyään lääkintöhallituksen lausunnon A:n selkäsairauksien laadusta ja siitä, olivatko ne tapaturman aiheuttamia tai pahentamia, sekä varattuaan A:lle tilaisuuden tulla kuulluksi ja kuultuaan yhtiötä lausunnon johdosta KKO myönsi yhtiölle valitusluvan. A antoi hakemuksen johdosta pyydetyn vastauksen.\n      KKO t. tutki jutun ja totesi, että A oli kaatunut mattopyykillä ollessaan 1.6.1978, jolloin hän oli saanut selän ruhjevamman ja niskan nyrjähdyksen, minkä johdosta oli ollut yhden päivän sairaslomalla ja saanut tästä korvauksen kysymyksessä olevan vakuutuksen perusteella. Ollessaan lenkillä 26.7.1978 A oli liukastunut sateen kastelemalla metsäpolulla, jolloin hän oli nyrjäyttänyt selkänsä. Yksityistapaturmavakuutuksen yleisten vakuutusehtojen mukaan tapaturmalla tarkoitettiin äkillistä ulkoista tapahtumaa, joka vakuutetun tahdosta riippumatta aiheuttaa hänelle ruumiinvamman. Pysyvän invaliditeetin tai ohimenevän työkyvyttömyyden johdosta ja sairaanhoitokuluista suoritettiin korvausta, jos tapaturman aiheuttamaan vammaan on olennaisesti myötävaikuttanut tapaturmasta riippumaton sairaus tai vika, vain siltä osin kuin työkyvyttömyys on katsottava itse tapaturman aiheuttamaksi. Lääkintöhallituksen lausunnon ja lääketieteellisen kokemuksen mukaan nikamavälirustolevyn esiinluiskahdus voi syntyä ilman loukkaantumista. Tällöin rustolevyn rappeutuma on pahentunut vähitellen itsestään siten, että levyssä on ollut halkeama esiinluiskahdusta varten. Rappeutunut rustolevy voi haljeta tai rikkoutua myös poikkeuksellisen rajun ulkoisen väkivallan yhteydessä. A:n selkään 1.6.1978 ja 26.7.1978 kohdistunut väkivalta ei ollut ollut niin voimakasta, että selässä ilmennyt IV lannenikamavälirustolevyn esiinluiskahdus iskiasoireineen olisi voinut aiheuttaa kerrotuista tapahtumista. A:n selkävaivat olivat siten aiheutuneet selkärangan rappeutumisesta johtuvasta lannenikamavälilevyn esiinluiskahduksesta eikä yksityistapaturmavakuutuksesta korvattavasta tapaturmasta.\n      Mainituilla perusteilla KKO, kumoten HO:n tuomion ja RO:n päätöksen, vapautti vakuutusyhtiön velvollisuudesta suorittaa A:lle korvausta sairasloman ajalta, lääkärinhoidosta ja lääkkeistä sekä oikeudenkäyntikuluista. Asian laadun vuoksi yhtiö sai pitää oikeudenkäyntikulunsa omana vahinkonaan.\n      \n        Ratkaisuun osallistuneet: oikeusneuvokset Saarni-Rytkölä, Hämäläinen ja af Hällström sekä ylimääräinen oikeusneuvos Mäkinen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II172"
  ],
  "description": [
    "http://data.finlex.fi/voc/kko/swe/4c5aef38"
  ],
  "judgmentNumber": [
    "II172"
  ],
  "date": [
    "1983-05-16"
  ],
  "issued": [
    "1983-12-15"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}