{
  "@id": "sfecli:kko/1988/134",
  "languageVersion": [
    {
      "@id": "sfecli:kko/1988/134/fin",
      "title_fi": [
        "KKO:1988:134"
      ],
      "abstract_fi": [
        "\n    Anastettuaan eräästä liikkeestä muun muassa kaksi pistoolia ja niihin kuuluvia patruunoita A oli pitänyt niitä hallussaan yli kahden viikon ajan ja tuona aikana käyttänyt pistooleita ampumalla niillä. Liikkeessä ollessaan hän oli käsitellyt toista aseista niin varomattomasti, että se oli lauennut ja vahingoittanut liikkeessä myytävinä olleita vaatteita. A tuomittiin rangaistukseen varkaudesta, ampuma-aseiden ja ampumatarpeiden luvattomasta hallussapidosta ja varomattomasta aseen käsittelystä kustakin erikseen.\n    A, jonka hovioikeus oli tuominnut rangaistukseen yhdellä teolla tehdyistä ampuma-aseiden ja ampumatarpeiden luvattomasta hallussapidosta ja varomattomasta aseen käsittelystä ja joka yksin haki muutosta Korkeimmassa oikeudessa, voitiin tuomita eri rangaistuksiin näistä rikoksista edellyttäen, että kokonaisseuraamus ei tällöin muodostunut ankarammaksi.\n  "
      ],
      "hasFormat": {
        "@id": "sfecli:kko/1988/134/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Tampereen raastuvanoikeuden päätös 28.8.1986\n        Raastuvanoikeus on virallisen syyttäjän ja asianomistajan, liikkeenharjoittaja C:n syytteestä lausunut selvitetyksi, että A oli, paitsi muuta, 26.6.1986 Tampereella yksissä tuumin B:n kanssa liukuportaiden alapäähän asetetun 120 senttimetrin korkuisen haitariportin syrjään työntämällä tunkeutunut ylemmässä kerroksessa sijainneeseen lukitsemattomaan Urheilu-Asema Kesport C-nimiseen C:n omistamaan liikkeeseen ja siellä olleesta lukitsemattomasta laatikosta ottamiaan avaimia käyttäen anastanut lukitusta asekaapista kaksi pistoolia ja kaksi revolveria sekä neljä laatikkoa niihin sopivia 22 kaliberin patruunoita eli omaisuutta yhteensä 7.550 markan arvosta. A ja B olivat pitäneet mainittuja ampuma-aseita ja ampumatarpeita hallussaan ilman asianmukaista lupaa ja A oli lisäksi sanotussa liikkeessä pidellyt yhtä anastamistaan pistooleista niin varomattomasti, että se oli lauennut ja luoti oli vahingoittanut myytäviä vaatteita. Anastetut aseet sekä 2,5 laatikollista patruunoita oli saatu takaisin ja luovutettu asianomistajalle.\n        Sen vuoksi raastuvanoikeus on, samalla kun A tuomittiin eräistä muista rikoksista kahteen 7 kuukauden ja kahteen 1 kuukauden vankeusrangaistukseen sekä 40:een 20 markan määräiseen päiväsakkoon, tuominnut A:n ampuma-aseista ja ampumatarpeista annetun lain 6 §:n sekä rikoslain 28 luvun 1 §:n, 44 luvun 1 §:n ja 7 luvun 1 §:n nojalla yksin teoin tehdyistä varkaudesta, ampuma-aseen ja ampumatarpeiden luvattomasta hallussapidosta ja varomattomasta aseen käsittelystä 4 kuukaudeksi vankeuteen. Tämän rangaistuksen ja edellä mainitut muut A:lle tuomitut vankeusrangaistukset raastuvanoikeus on yhdistänyt 11 kuukaudeksi 10 päiväksi vankeutta, josta on rikoslain 3 luvun 11 §:n nojalla vähennetty vapaudenmenetysaikaa 14.-28.7.1986 vastaavat 15 päivää.\n      \n      \n        Turun hovioikeuden päätös 20.10.1987\n        Hovioikeus, jonka tutkittavaksi A oli saattanut jutun, on katsonut, ettei varkautta ollut tehty yhdellä teolla muiden samassa kohdassa A:n syyksi luettujen rikosten kanssa. Sen vuoksi hovioikeus on tuominnut A:n erikseen rikoslain 28 luvun 1 §:n nojalla varkaudesta 2 kuukaudeksi vankeuteen ja erikseen ampuma-aseista ja ampumatarpeista annetun lain 6 §:n sekä rikoslain 44 luvun 1 §:n ja 7 luvun 1 §:n nojalla yhdellä teolla tehdyistä ampuma-aseen ja ampumatarpeiden luvattomasta hallussapidosta ja varomattomasta aseen käsittelystä samoin 2 kuukaudeksi vankeuteen. Mainitut vankeusrangaistukset ja muut A:lle tuomitut vankeusrangaistukset, joiden määriä ei hovioikeudessa muutettu, yhdistettiin 11 kuukaudeksi 10 päiväksi vankeutta, josta oli tehtävä raastuvanoikeuden päätöksessä mainittu vähennys.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 10.3.1988 ampuma-aseen ja ampumatarpeiden luvattoman hallussapidon sekä varomattoman aseen käsittelyn osalta. A on, katsoen ettei hän ollut varkauden lisäksi syyllistynyt erikseen rangaistavaan ampuma-aseen ja ampumatarpeiden luvattomaan hallussapitoon, pyytänyt syytteen hylkäämistä tältä osin. Virallinen syyttäjä on antanut pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        A on kysymyksessä olevien ampuma-aseiden ja ampumatarpeiden 26.6.1986 tapahtuneen anastamisen jälkeen pitänyt niistä hallussaan kahta pistoolia ja kahta laatikollista patruunoita, kunnes hän on 14.7.1986 tapahtuneen pidättämisensä jälkeen luovuttanut pistoolit ja jäljellä olleet patruunat poliisille. Hän on myös käyttänyt mainittuja aseita ampumalla niillä. Näin ollen A on varkauden lisäksi syyllistynyt ampuma-aseiden ja ampumatarpeiden luvattomaan hallussapitoon. Tätä ei ole tehty yhdellä teolla hänen syykseen luetun varomattoman aseen käsittelyn kanssa, vaan näistä molemmista rikoksista on tuomittava eri rangaistukset. Ampuma-aseiden ja ampumatarpeiden luvattoman hallussapidon tekoaika on 26.6.-14.7.1986 ja varomattoman aseen käsittelyn tekoaika 26.6.1986.\n      \n      \n        Lainkohdat\n        Laki ampuma-aseista ja ampumatarpeista 6 § (27.1.1933/33) Rikoslaki 44 luku 1 §\n      \n      \n        Päätöslauselma\n        Hovioikeuden päätöstä muutetaan siten, että A hänen syykseen yhdellä teolla tehtyinä ampuma-aseen ja ampumatarpeiden luvattomana hallussapitona ja varomattomana aseen käsittelynä luettujen rikosten ja hänelle niistä määrätyn rangaistuksen asemesta tuomitaan ampuma-aseiden ja ampumatarpeiden luvattomasta hallussapidosta 1 kuukaudeksi 15 päiväksi vankeuteen ja varomattomasta aseen käsittelystä 15 päiväsakkoon. Nyt tuomittu vankeusrangaistus ja muut A:lle jutussa tuomitut vankeusrangaistukset yhdistetään 11 kuukaudeksi vankeutta, josta rikoslain 3 luvun 11 §:n nojalla vähennetään hovioikeuden päätöksessä tarkoitetut vapaudenmenetysaikaa 14.-28.7.1986 vastaavat 15 päivää. Kun A:lle nyt tuomittu 15 päiväsakon sakkorangaistus ja hänelle raastuvanoikeuden päätöksellä tuomittu 40 päiväsakon sakkorangaistus lasketaan yhteen, A:n on maksettava sakkoa raastuvanoikeuden käyttämän laskemisperusteen eli 20 markan mukaan päiväsakolta yhteensä 1.100 markkaa.\n        \n          Ratkaisuun osallistuneet: oikeusneuvokset Salervo, Jalanko, Riihe- lä, af Hällström ja Paasikoski\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1988:134"
  ],
  "description": [
    "http://data.finlex.fi/voc/kko/swe/0a3d75d5",
    "http://data.finlex.fi/voc/kko/fin/14b800e9",
    "http://data.finlex.fi/voc/kko/fin/cef46338",
    "http://data.finlex.fi/voc/kko/swe/7f3b8b1d",
    "http://data.finlex.fi/voc/kko/fin/c64a5e50",
    "http://data.finlex.fi/voc/kko/swe/3b9d16ce",
    "http://data.finlex.fi/voc/kko/fin/012c5af4",
    "http://data.finlex.fi/voc/kko/fin/ab02b22b",
    "http://data.finlex.fi/voc/kko/swe/2aba9fcd",
    "http://data.finlex.fi/voc/kko/swe/cef46338",
    "http://data.finlex.fi/voc/kko/swe/1c66a11a",
    "http://data.finlex.fi/voc/kko/fin/dec4f958"
  ],
  "judgmentNumber": [
    "134"
  ],
  "date": [
    "1988-06-01"
  ],
  "issued": [
    "1988-12-23"
  ],
  "creator": [
    "http://data.finlex.fi/common/KKO"
  ],
  "year": [
    "1988"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}