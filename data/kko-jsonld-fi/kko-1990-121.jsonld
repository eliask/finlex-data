{
  "@id": "sfecli:kko/1990/121",
  "languageVersion": [
    {
      "@id": "sfecli:kko/1990/121/fin",
      "title_fi": [
        "KKO:1990:121"
      ],
      "abstract_fi": [
        "\n    Isyyden vahvistamista koskevassa jutussa äiti oli ilmoittanut vastaajana olevan miehen lisäksi toisen makaajan, jonka henkilöllisyys oli tuntematon. Laajemman veriryhmätutkimuksen ja oikeusantropologisen tutkimuksen yhdistetty isyysindeksi 194,7 ja sitä vastaava isyyden todistusvoima 99,5 prosenttia puhuivat vahvasti vastaajan isyyden puolesta eikä myöskään HLA-tyypityksessä saatu poissuljentaa. Miehen isyys vahvistettiin.\n  "
      ],
      "hasFormat": {
        "@id": "sfecli:kko/1990/121/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Tornion kihlakunnanoikeuden päätös 27.6.1989\n        Kihlakunnanoikeus on Jaana H:n ja Martti M:n sekä todistajana kuullun Sisko V:n kertomusten ja toimitetun isyyden selvittämisen perusteella katsonut selvitetyksi, että Martti M oli ollut sukupuoliyhteydessä 25.1.1984 syntyneen Kimmo H:n äidin Jaana H:n kanssa mainitun lapsen siittämisajankohtana, mikä oli 95 prosentin varmuusrajoissa 28.3.-31.5.1983. Kun laajemman veriryhmätutkimuksen, HLA-tyypityksen ja oikeusantropologisen tutkimuksen yhdistettyä isyysindeksiä 194,7 ja siitä johdettua isyyden todistusvoimaa 99,5 prosenttia voitiin pitää näyttönä siitä, että Martti M oli siittänyt lapsen, kihlakunnanoikeus on isyyslain 3 §:n 2 momentin nojalla vahvistanut, että Martti M on Kimmo H:n isä.\n      \n      \n        Rovaniemen hovioikeuden tuomio 24.10.1989\n        Hovioikeus, jonka tutkittavaksi Martti M oli saattanut jutun, on todennut Jaana H:n kertoneen, että hän oli ollut lapsen siittämisajankohtana sukupuoliyhteydessä myös tuntemattomaksi jääneen miehen kanssa. Huolimatta yhdistetystä isyyden todistusvoimasta 99,5 prosenttia Martti M:lle tehdyn laajemman veriryhmätutkimuksen isyysindeksi 15,7 ja siitä johdettu todistusvoima 94 prosenttia ei tukenut Martti M:n isyyttä eikä myöskään muiden seikkojen perusteella voitu pitää todistettuna, että Martti M olisi siittänyt Kimmo H:n. Näillä perusteilla hovioikeus on, kumoten kihlakunnanoikeuden päätöksen, hylännyt kanteen.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 6.2.1990. Valituksessaan Jaana H Kimmo H:n edustajana on vaatinut hovioikeuden tuomion kumoamista ja kanteen hyväksymistä tai vaihtoehtoisesti, että ennen asian ratkaisemista HLA-tyypitys suoritetaan uudelleen. Martti M on antanut häneltä pyydetyn vastauksen ja vaatinut siinä hovioikeuden tuomion pysyttämistä.\n    \n    \n      KORKEIMMAN OIKEUDEN RATKAISU 2.10.1990\n      \n        Perustelut\n        Jaana H on jutussa ilmoittanut, että hän Kimmo H:n siittämisen aikaan on ollut sukupuoliyhteydessä myös tuntemattomaksi jääneen miehen kanssa.\n        Kimmo ja Jaana H:sta sekä Martti M:sta tehdyissä laajemmassa veriryhmätutkimuksessa on saatu isyysindeksi 15,7 ja oikeusantropologisessa tutkimuksessa isyysindeksi 12,4. Kertomalla nämä indeksiluvut keskenään saadaan yhdistetty indeksi 194,7, mikä todistusvoimana vastaa 99,5 prosenttia. Yhdistetty isyyden todistusvoima puhuu vahvasti Martti M:n isyyden puolesta. HLA-tyypitys, joka Martti M:n osalta on jäänyt epätäydelliseksi, ei ole sulkenut pois mahdollisuutta, että Martti M on isä. Siten nämä tutkimustulokset ja kihlakunnanoikeuden makaamisesta toteamat seikat oikeuttavat pitämään todistettuna, että Martti M on siittänyt Kimmo H:n.\n      \n      \n        Lainkohta\n        Isyyslaki 3 § 2 momentti\n      \n      \n        Tuomiolauselma\n        Hovioikeuden tuomio kumotaan ja asia jätetään kihlakunnanoikeuden päätöksen lopputuloksen varaan.\n        \n          Ratkaisuun osallistuneet: oikeusneuvokset Jalanko, Portin, Nikkrinen, Ketola ja Roos\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "0990-10-02",
    "1990-10-02"
  ],
  "judgmentNumber": [
    "121"
  ],
  "date": [
    "1990-07-31"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1990:121"
  ],
  "year": [
    "1990"
  ],
  "description": [
    "http://data.finlex.fi/voc/kko/swe/287a7bc4",
    "http://data.finlex.fi/voc/kko/swe/4efd3358",
    "http://data.finlex.fi/voc/kko/fin/85b79e28",
    "http://data.finlex.fi/voc/kko/fin/2e9028c0"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}