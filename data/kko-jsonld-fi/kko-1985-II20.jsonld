{
  "@id": "sfecli:kko/1985/II20",
  "languageVersion": [
    {
      "@id": "sfecli:kko/1985/II20/fin",
      "title_fi": [
        "KKO:1985-II-20"
      ],
      "abstract_fi": [
        "\n    Kahvilaliikkeen harjoittaja oli myynyt keskiolutta asiakkaille myös anniskelupaikasta pois vietäväksi. Kun keskioluen luovuttaminen asiakkaalle anniskelupaikasta pois vietäväksi oli keskioluesta annetun asetuksen 14 §:n mukaan jätetty alkoholiyhtiön annettavin määräyksin säänneltäväksi, liikkeenharjoittaja ei ollut syyllistynyt keskioluesta annetun lain tai sen nojalla annettujen säännösten rikkomiseen.\n    Ään.\n  "
      ],
      "hasFormat": {
        "@id": "sfecli:kko/1985/II20/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Kuusankosken kihlakunnanoikeus on virallisen syyttäjän syytteestä 12.5.1983 julistamassaan päätöksessä lausunut selvitetyksi, että Raija V, joka Kymen lääninhallituksen 12.1.1978 myöntämän luvan nojalla oli harjoittanut kahvilaliikettä Jaalan kunnassa ja jolle Oy Alko Ab oli 17.10.1977 myöntänyt keskioluen anniskeluluvan mainittuun anniskelupaikkaan, sekä Pekka V, joka oli toiminut sanotussa anniskelupaikassa keskiolutta tarjoilemassa, olivat mainitusta anniskelupaikasta myyneet vähittäin pois vietäväksi asiakkaille keskiolutta: Pekka V vuosina 1977 - 1982 seitsemälle eri henkilölle useilla eri kerroilla yhteensä satoja pulloja osan anniskeluhintaan ja osan muuhun hintaan, Raija V lokakuussa 1982 yhdelle henkilölle 24 pulloa koreineen 100 markan hinnasta sekä Raija ja Pekka V yhdessä vuonna 1982 yhdelle henkilölle 6 pulloa 35 markan hinnasta.\n      Muiden syytteessä tarkoitettujen tapausten osalta kihlakunnanoikeus on katsonut jääneen näyttämättä, että Pekka V olisi luovuttanut asiakkailleen keskiolutta anniskelupaikasta pois vietäväksi.\n      Keskioluesta annetun asetuksen 14 §:n mukaan keskioluen luovuttamisesta asiakkaalle anniskelupaikasta pois vietäväksi alkoholiyhtiö antaa tarvittavat määräykset. Oy Alko Ab:n Raija V:lle antaman keskioluen anniskeluluvan mukaan anniskelu oli kyseisessä anniskelupaikassa sallittu kello 9.00 - 22.00. Kun Raija ja Pekka V olivat myydessään asiakkaille keskiolutta kahvilaliikkeestä pois vietäväksi rikkoneet ainoastaan Oy Alko Ab:n antamia määräyksiä, he eivät olleet syyllistyneet rangaistavaan tekoon. Tämän vuoksi kihlakunnanoikeus on hylännyt syytteen sekä määrännyt jutussa valtion varoista suoritetut todistelukustannukset 1.788 markkaa jäämään valtion vahingoksi.\n      \n        Syyttäjän vaatimukset hovioikeudessa\n        Apulaisnimismies Nissinen virallisena syyttäjänä on saattanut jutun hovioikeuden tutkittavaksi katsoen, että kysymyksessä oli keskioluen luvaton vähittäismyynti. Syyttäjä on vaatinut, että Pekka V:n syyksi luetaan kihlakunnanoikeuden päätöksessä kerrottujen myyntien lisäksi muutkin syytteessä mainitut kyseisestä anniskelupaikasta tapahtuneet keskioluen vastaavanlaiset myynnit sekä että Raija ja Pekka V tuomitaan rangaistukseen jatketusta keskiolutlain säännösten rikkomisesta ja menettämään valtiolle luvattomasti myytyjen alkoholijuomien arvo ja myynneistä saatu taloudellinen hyöty.\n      \n      \n        Kouvolan hovioikeuden päätös 5.4.1984\n        Hovioikeus on puheena olevalla päätöksellään jättänyt asian kihlakunnanoikeuden päätöksen varaan.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Virallinen syyttäjä on pyytänyt valituslupaa ja hakenut muutosta hovioikeuden päätökseen vaatien Raija ja Pekka V:n tuomitsemista rangaistukseen syytteen mukaisesti sekä toistaen myös menettämisseuraamuksia koskevat vaatimuksensa. Syyttäjälle on 29.6.1984 myönnetty valituslupa. Raija ja Pekka V ovat antaneet heiltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Korkein oikeus katsoo, ettei jutussa ole näytetty muita myyntejä pois vietäväksi tapahtuneen kuin ne, jotka kihlakunnanoikeus on maininnut päätöksessään. Hallituksen esitys keskiolutlaiksi (HE 83/67) on sisältynyt alkoholilain 48 §:n sisältyvää säännöstä vastaavan ehdotuksen (29 §:n 2 mom.), jonka mukaan anniskelupaikassa keskiolutta saisi anniskella ainoastaan paikalla nautittavaksi, mutta ei pois vietäväksi. Eduskunnan alkoholilakivaliokunta on hallituksen esityksen johdosta antamassaan mietinnössä (N:o 2/1968 Vp.) pitänyt tarpeettomana keskioluen myynnin rajoittamista ainoastaan anniskelupaikassa nautittavaksi ja katsonut, että tarvittavat määräykset keskioluen myynnistä asiakkaalle, anniskelupaikasta pois vietäväksi voitaisiin sopivimmin ottaa anniskeluoikeuksien haltijan ja alkoholiyhtiön välillä tehtävään sopimukseen. Keskioluesta annettuun lakiin ei ole otettu hallituksen esityksessä ehdotettua pois vietäväksi myynnin kieltävää säännöstä. Keskioluesta annetun asetuksen 14 §:n mukaan keskiolutta saa anniskella paikalla nautittavaksi ja sen luovuttamisesta asiakkaalle anniskelupaikasta pois vietäväksi antaa alkoholiyhtiö tarvittavat määräykset. Oy Alko Ab on kieltänyt keskioluen myynnin anniskelupaikasta pois vietäväksi.\n        Kun edellä lausutun mukaisesti tarkoituksena on ollut jättää keskioluen myynti asiakkaalle anniskelupaikasta pois vietäväksi alkoholiyhtiön antamiin määräyksiin säänneltäväksi eikä kysymyksessä ole ollut keskioluesta annetun lain 13 §:ssä tarkoitetun vähittäismyynnin luvaton harjoittaminen, Raija ja Pekka V eivät ole kihlakunnanoikeuden päätöksessä selostetuin tavoin menetellessään syyllistyneet sanotun lain tai sen nojalla annettujen säännösten rikkomiseen.\n      \n      \n        Päätöslauselma\n        Hovioikeuden päätöksen lopputulosta ei muuteta.\n      \n      \n        Eri mieltä olevan jäsenen lausunto\n        Oikeusneuvos Leivonen: Keskioluesta annetun asetuksen 14 §:n mukaan \"Keskiolutta saa anniskelupaikassa anniskella paikalla nautittavaksi. Keskioluen luovuttamisesta asiakkaalle anniskelupaikasta poisvietäväksi antaa alkoholiyhtiö tarvittavat määräykset.\" Katson edellä mainitusta säännöksestä ilmenevän, että anniskelupaikassa keskiolutta saadaan myydä ainoastaan paikalla nautittavaksi ja että keskioluen luovuttaminen asiakkaalle anniskelupaikasta pois vietäväksi on sallittua ainoastaan, mikäli alkoholiyhtiö on antanut siihen oikeuttavat määräykset. Tällaisia määräyksiä alkoholiyhtiö ei ole antanut. Sen vuoksi Raija ja Pekka V menetellessään alempien oikeuksien toteamalla tavalla ovat toimineet vastoin keskioluesta annetun asetuksen 14 §:n säännöstä ja siten syyllistyneet keskioluesta annetun lain 41 §:n nojalla rangaistavaan tekoon. Edellä lausutun perusteella harkitsen oikeaksi, kumoten hovioikeuden päätöksen, edellä mainittujen lainkohtien ja rikoslain 7 luvun 2 §:n nojalla tuomita Raija ja Pekka V:n kummankin jatketusta keskiolutlain säännösten rikkomisesta 4 päiväsakkoon, jotka heidän on suoritettava maksamalla sakkoa, Raija V:n 25 markan mukaan päiväsakolta 100 markkaa ja Pekka V:n 40 markan mukaan päiväsakolta 160 markkaa, sekä velvoittaa heidät yhteisvastuullisesti menettämään valtiolle luvattomasti myytyjen alkoholijuomien arvona 1.038 markkaa ja myynneistä saatuna laittomana hyötynä 900 markkaa. Lisäksi velvoitan heidät yhteisvastuullisesti korvaamaan valtiolle sen varoista jutussa suoritetut todistelukustannukset yhteensä 1.788 markkaa.\n        \n          Ratkaisuun osallistuneet: oikeusneuvokset Jalanko, Nybergh, Hiltunen ja Ketola\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-02-19"
  ],
  "judgmentNumber": [
    "II20"
  ],
  "date": [
    "1984-10-15"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II20"
  ],
  "year": [
    "1985"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}