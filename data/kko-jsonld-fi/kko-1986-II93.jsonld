{
  "@id": "sfecli:kko/1986/II93",
  "languageVersion": [
    {
      "@id": "sfecli:kko/1986/II93/fin",
      "title_fi": [
        "KKO:1986-II-93"
      ],
      "abstract_fi": [
        "\n    Jutun palauttamisen jälkeen alioikeudessa tapahtuva käsittely on palautetun jutun jatkokäsittelyä.\n    Kun hovioikeus riita-asiassa ei ollut palauttamispäätöksessään antanut oikeudenkäymiskaaren 16 luvun 5 §:n mukaisia määräyksiä asianosaisten poissaolon varalta, juttua ei voitu kantajien jäätyä pois palauttamisen jälkeisestä ensimmäisestä käsittelystä vastaajan vaatimuksesta ratkaista.\n  "
      ],
      "hasFormat": {
        "@id": "sfecli:kko/1986/II93/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Utsjoen kihlakunnanoikeus on 2.3.1977 julistamallaan päätöksellä hylännyt kiinteistönkaupan purkamista ynnä muuta koskevan kanteen, jossa kantajina ovat olleet muun muassa A, B ja C ja vastaajana muun muassa D. Asianosaisten haettua kihlakunnanoikeuden päätökseen muutosta Vaasan hovioikeudessa hovioikeus on 20.11.1980 antamallaan päätöksellä palauttanut jutun kihlakunnanoikeuteen. Hovioikeuden päätöksen mukaan juttu tuli ottaa kihlakunnanoikeudessa esille ilmoituksesta.\n      A, B ja C ovat ilmoittaneet jutun uudelleen kihlakunnanoikeuden käsiteltäväksi, mutta jääneet saapumatta 21.2.1985 pidettyyn kihlakunnanoikeuden istuntoon, jossa ilmoituksen vastaanottanut tuomari oli määrännyt jutun käsittelyä jatkettavaksi. D on tuossa istunnossa vaatinut kanteen hylkäämistä heti.\n      \n        Utsjoen kihlakunnanoikeuden päätös 21.2.1985\n        Kihlakunnanoikeus on todennut, että A, B ja C olivat ottamistaan uusista haasteista huolimatta jääneet saapumatta jatkamaan kanteitaan. Siihen katsoen, että poisjäänti oli saattanut johtua laillisesta esteestä, kihlakunnanoikeus, hyläten vaatimuksen asian päättämisestä heti, on jättänyt kanteen sillensä.\n      \n      \n        Rovaniemen hovioikeuden tuomio 7.6.1985\n        Hovioikeus, jonka käsiteltäväksi D oli valittamalla saattanut asian, on katsonut, ettei palauttamisen jälkeisessä ensimmäisessä oikeudenkäyntitilaisuudessa juttua voitu vastaajan vaatimuksesta ratkaista, kun kantaja oli jäänyt oikeuteen saapumatta.\n        Tämän vuoksi hovioikeus on katsonut, ettei ollut syytä muuttaa kihlakunnanoikeuden päätöksen lopputulosta.\n      \n    \n    \n      VALITUSLUVAN MYÖNTÄMINEN JA VÄLITOIMI\n      Korkein oikeus on 10.10.1985 myöntänyt D:lle valitusluvan. A, B ja C ovat vastanneet valitukseen.\n    \n    \n      KORKEIMMAN OIKEUDEN RATKAISU\n      \n        Perustelut\n        Otettaessa alioikeudessa sinne palautettu riita-asia uudelleen käsiteltäväksi kysymyksessä on asian jatkokäsittely. Siinä tuomioistuin oikeudenkäymiskaaren 12 luvun 14 §:n 1 momentista ja 16 luvun 5 §:stä ilmenevän periaatteen mukaan ei saa asianosaisen poissaollessa ratkaista asiaa eikä jättää sitä sillensä, ellei tällaisesta seurauksesta asianosaisen poissaolon varalta ole mainittu jatkokäsittelystä annetussa määräyksessä, vaan asiaa on lykättävä. Hovioikeuden 20.11.1980 antamassa palautuspäätöksessä ei ole annettu määräystä asianosaisen poissaolon varalta asian jatkokäsittelyssä.\n        Näin ollen D:llä ei ole ollut laillista perustetta vaatia kihlakunnanoikeutta ratkaisemaan asiaa kantajien jäätyä saapumatta sen jatkokäsittelyyn.\n        Kihlakunnanoikeuden jätettyä jutun sillensä Korkein oikeus ei myöskään jutun vastaajan D:n valituksesta palauta asiaa kihlakunnanoikeuteen edelleen käsiteltäväksi.\n      \n      \n        Päätöslauselma\n        Hovioikeuden ratkaisun lopputulosta ei muuteta.\n      \n      \n        Ratkaisuun osallistuneet: oikeusneuvokset Salervo, Hämäläinen, Nikkarinen, af Hällström ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II93"
  ],
  "judgmentNumber": [
    "II93"
  ],
  "date": [
    "1985-11-12"
  ],
  "issued": [
    "1986-08-28"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}