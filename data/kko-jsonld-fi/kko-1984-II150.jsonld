{
  "@id": "sfecli:kko/1984/II150",
  "languageVersion": [
    {
      "@id": "sfecli:kko/1984/II150/fin",
      "title_fi": [
        "KKO:1984-II-150"
      ],
      "abstract_fi": [
        "\n    Lunastettava tontinosa kuului asemakaavassa yleisen rakennuksen tontiksi merkittyyn alueeseen. Tämä tontin käyttötarkoitus huomioon ottaen määrättiin kohteenkorvaus ympäristön pientalotonttien rakennusoikeudeltaan keskimääräistä tehokkuutta vastaavan asuntotontin käyvän hinnan mukaiseksi.\n  "
      ],
      "hasFormat": {
        "@id": "sfecli:kko/1984/II150/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Kymen läänin maanmittauskonttorin määrättyä 29.9.1981 Kuusankosken kaupungin hakemuksesta suoritettavaksi kiinteän omaisuuden ja erityisten oikeuksien lunastuksesta annetun lain mukaisen, rakennuslain 54 §:n 1 momenttiin perustuvan tontinosan lunastustoimituksen lunastustoimikunta oli oikeuttanut Kuusankosken kaupungin lunastamaan kaupungin 3. kaupunginosan korttelin 148 yleisen rakennuken tontin n:o 1 alueeksi 530 neliömetrin suuruisen alueen A:n omistamasta Luhanmaan tilasta RN:o 6:357.\n      Lunastustoimituksessa A oli vaatinut, että lunastettavan alueen hinnaksi oli määrättävä asunto- ja liiketarkoituksiin ostetuista alueista paikkakunnalla vapaaehtoisissa kaupoissa maksettujen hintojen mukaisesti 60 markkaa neliömetriltä eli 31.860 markkaa.\n      Lunastustoimikunta oli päätöksessään 19.2.1982 katsonut, että lunastettavan alueen maapohjan arvon tuli perustua alueelle 23.5.1980 vahvistettuun asemakaavaan, jossa tontti oli merkitty sairaaloiden ja muiden sosiaalista toimintaa palvelevien rakennusten alueeksi. Hinnan tuli näin ollen määräytyä alueen ympäristössä olevien pientalotonttien hinnan mukaisesti. Hankkimansa hintanäytön perusteella lunastustoimikunta oli pitänyt lunastetun alueen hintana 20 markkaa neliömetriltä ja siten vahvistanut kaupungin maksettavan lunastuskorvauksen 10.600 markaksi.\n      A oli valittanut toimituksesta Itä-Suomen MO:een ja siellä lausunut että, koska lunastettavan alueen rakennusoikeus oli 0,40 ja pientalotonteilla rakennusoikeus keskimäärin oli vain 0,25, hintavertailuna ei olisi pitänyt käyttää yksinomaan pientalotonteista maksettuja hintoja, vaan hinta olisi tullut määrätä asunto- ja liiketarkoituksiin ostetuista alueista maksettujen hintojen mukaan. Lunastuskorvaus olisi siten ollut määrättävä toimituksessa vaaditun mukaisesti 60 markaksi neliömetriltä.\n      Kuultuaan kaupunkia ja toimitusinsinööriä sekä suoritettuaan katselmuksen MO p. 13.10.1982 oli katsonut, että lunastettavan alueen käyvän hinnan tuli lunastustoimikunnan päätöksen mukaisesti määräytyä alueen ympäristössä olevien pientalotonttien hinnan mukaisesti. Lähistöllä olevia kiinteistöjä koskevissa kaupoissa maksettujen hintojen ja ympäristössä olevien pientalotonttien keskimääräisen rakennusoikeuden perusteella MO oli kuitenkin pitänyt lunastetun alueen hintana 25 markkaa neliömetriltä. Sen vuoksi MO, hyläten A:n valituksen enemmälti aiheettomana, oli korottanut lunastuskorvauksen 13.850, oikeastaan 13.250 markaksi ja velvoittanut kaupungin maksamaan jo suorittamansa 10.600 markan lunastuskorvauksen lisäksi 2.650 markkaa, joka kaupungin oli suoritettava kolmen kuukauden kuluessa MO:n päätöksen julistamispäivästä 13.10.1982 lukien vielä maksamattomalle korvaukselle alueen haltuunotosta maksupäivään laskettavine 6 prosentin korkoineen. Lisäksi MO oli velvoittanut kaupungin suorittamaan A:lle oikeudenkäyntikulujen korvauksena 200 markkaa.\n    \n    \n      KORKEIN OIKEUS\n      Kaupunki ja A olivat hakeneet muutosta MO:n päätökseen. Kaupunki oli vaatinut MO:n päätöksen kumoamista ja asian jättämistä toimitusmiesten päätöksen varaan lausuen muun muassa, että yleisen rakennuksen rakennusoikeutta ei voitu suoraan verrata muiden tonttien taloudellisesti tuottavaan rakennusoikeuteen. A puolestaan oli MO:ssa esittämänsä uudistaen vaatinut lunastuskorvauksen korottamista 60 markkaa neliömetriltä.\n      Valituksen johdosta toimitusinsinööri ja maanmittaushallitus antoivat kumpikin lausunnon. Kaupunki ja A antoivat KKO:n heiltä maanmittaushallituksen lausunnon johdosta pyytämät selitykset.\n      KKO t. tutki jutun ja totesi, että lunastettava tontinosa kuului asemakaavassa yleisen rakennuksen tontiksi merkittyyn alueeseen. Tämä tontin käyttötarkoitus huomioon ottaen oli kohteenkorvaus määrättävä ympäristön pientalotonttien rakennusoikeudeltaan keskimääräistä tehokkuutta vastaavan asuntotontin käyvän hinnan mukaiseksi. Esitetty kauppahintataso osoitti, että tällaisen tontin neliömetrihinta ei ollut 20 markkaa suurempi. Tämän vuoksi KKO, kumoten MO:n päätöksen lunastuskorvausta koskevalta osalta, jätti asian lunastustoimikunnan päätöksen varaan.\n      \n        Ratkaisuun osallistuneet: oikeusneuvokset Salervo, Saarni-Rytkölä, Lehtonen, Aro ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-09-21"
  ],
  "judgmentNumber": [
    "II150"
  ],
  "date": [
    "1984-06-05"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II150"
  ],
  "year": [
    "1984"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}