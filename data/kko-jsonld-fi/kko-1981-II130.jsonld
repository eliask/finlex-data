{
  "@id": "sfecli:kko/1981/II130",
  "languageVersion": [
    {
      "@id": "sfecli:kko/1981/II130/fin",
      "title_fi": [
        "KKO:1981-II-130"
      ],
      "abstract_fi": [
        "\n    A oli pitänyt koiraansa kytkettynä kiinteistönsä pihassa juoksulankaan siten, että koira oli päässyt hyppäämään piha-alueella kiinteistön pihamökille yleisesti kulkemiseen käytetyllä polulla kävellyttä B:tä vasten seurauksin, että B oli perääntyessään kaatunut ja loukannut itsensä. Pihamökki oli ollut erään henkilön hallinnassa asuntona. A:n katsottiin tuottamuksellaan osaltaan aiheuttaneen B:n vamman ja hänet velvoitettiin suorittamaan B:lle vahingonkorvausta, jota soviteltiin B:n myötävaikutuksen perusteella.\n    Ään\n    Vrt. KKO:1958-II-12\n  "
      ],
      "hasFormat": {
        "@id": "sfecli:kko/1981/II130/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Aili B oli A:ta vastaan ajamassaan kanteessa Heinolan RO:ssa lausunut, että hänen mennessään 11.10.1975 tapaamaan Heinolan kaupungissa sijaitsevalla A:n kiinteistöllä olevassa pihamökissä asunutta tuttavaansa sanotun kiinteistön pihan poikki johtanutta yleisessä käytössä ollutta polkua pitkin A:n omistama koira, jonka A oli kytkenyt liian pitkään juoksulankaan, oli hyökännyt hänen päällensä samalla voimakkaasti ulvahtaen seurauksin, että hän oli tästä pelästyneenä perääntynyt, kompastunut ja kaatunut, jolloin hänen vasemman kätensä värttinäluu oli murtunut. Mainitun vamman vuoksi B oli joutunut olemaan sairaalahoidossa 3 päivää ja vuodelevossa 2 kuukautta. Lisäksi vammasta oli aiheutunut B:lle 25 prosentin suuruinen pysyvä haitta-aste. Sen vuoksi ja kun A koiran omistajana oli laiminlyönyt pitää sen riittävästi kytkettynä ja siten menettelyllään aiheuttanut B:lle sanotun vamman, B oli vaatinut, että A velvoitettaisiin suorittamaan hänelle korvaukseksi vamman hoitokustannuksista 565,50 markkaa, päivärahana 92 arkipäivältä 11.10.1975 ja 2.2.1976 väliseltä työkyvyttömyyden ajalta 15 markan päiväansion mukaan 1 380, pysyvästä viasta ja haitasta 3 000 sekä kivusta ja särystä 2 000 markkaa. Lisäksi B oli pidättänyt itselleen oikeuden vaatia A:lta korvausta sanotun vamman hoitamisesta myöhemmin ehkä aiheutuvista kustannuksista.\n      A:n vastustettua kannetta ja vaadittua korvausta oikeudenkäyntikuluistaan RO p. 15.3.1976 oli lausunut selvitetyksi, että A:n koira, joka oli ollut siten kytkettynä, että se oli päässyt pihamökille johtavalle yleisessä käytössä olevalle polulle, oli ilmoitetussa tilaisuudessa törmäämällä B:hen aiheuttanut B:n kaatumisen kanteessa mainituin seurauksin. Sen vuoksi RO oli, vaatimukset enemmälti hyläten, velvoittanut A:n suorittamaan B:lle korvaukseksi sairauskuluista 565,50 markkaa, pysyvästä haitasta 1 000 sekä kivusta ja särystä 500 markkaa sekä pidättänyt B:lle oikeuden eri oikeudenkäynnillä vaatia A:lta korvausta sanotusta vammasta B:lle myöhemmin mahdollisesti aiheutuvista kustannuksista.\n      Itä-Suomen HO, jonka tutkittavaksi asianosaiset olivat saattaneet jutun, t. 31.8.1978 oli tutkinut sen, ja koska oli jäänyt näyttämättä, että A olisi laiminlyönyt pitää koiraansa, jota ei ollut edes väitetty vihaiseksi, riittävästi kytkettynä tai muutoinkaan koiransa valvonnasta yksityisellä pihallaan huolehtiessaan syyllistynyt huolimattomuuteen, eikä näin ollen B:n, joka oli tiennyt koiran olevan pihalla kytkettynä, vamman ollut katsottava johtuneen A:n tuottamuksesta, HO, kumoten RO:n päätöksen, hylkäsi kanteen.\n      B pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen, jossa hän vaati A:n velvoittamista suorittamaan hänelle päivärahana työkyvyttömyysajalta 1 380 markkaa, pysyvästä viasta ja haitasta 3 000 markkaa ja kivusta ja särystä 2 000 markkaa.\n    \n    \n      KORKEIN OIKEUS\n      KKO t. myönsi muutoksenhakuluvan ja tutki jutun edellä mainituilta osin. KKO katsoi selvitetyksi, että A:n jämtlanninpystykorvakoira oli ollut hänen talonsa pihamaalla kytkettynä juoksulankaan siten, että se oli päässyt erään henkilön hallinnassa asuntona olleelle talon pihamökille kulkemiseen yleisesti käytetylle polulle. Kysymyksessä olevassa tapauksessa koira oli hypännyt polulla kulkenutta B:tä vasten, joka perääntyessään oli kaatunut seurauksin, että hänen vasemman kätensä värttinäluu oli murtunut. A koiran omistajana oli ollut velvollinen huolehtimaan siitä, ettei se olisi päässyt vartioimattomana sanotulle, yleisesti pihamökille kulkemiseen käytetylle polulle. B:n, joka tiesi, että talossa oli koira, olisi osaltaan tullut ottaa huomioon, että polku kulki pihamaan ja siis yksityisen alueen lävitse ja varautua siihen, että koira saattoi häiritä pihamaalla kulkevia.\n      Näillä perusteilla KKO katsoi, että B:n loukkaantuminen oli aiheutunut osaksi A:n tuottamuksesta ja että B oli itse myötävaikuttanut vahinkoon. Korvausta oli näin muodoin soviteltava niin, että B:n itsensä vastattavaksi jäi 1/3 osa vahingon määrästä, jona, ottaen huomioon, ettei B ollut näyttänyt hänelle aiheutuneen ansion menetystä, oli pidettävä vian ja haitan osalta 3 000 ja kivun ja säryn kohdalta 1 500 markkaa eli yhteensä 4 500 markkaa. Tämän vuoksi KKO harkitsi oikeaksi siten muuttaa RO:n päätöstä ja HO:n tuomiota, että A vahingonkorvauslain 2 luvun 1 §:n 1 momentin nojalla, korvausta tuon lain 6 luvun 1 §:n mukaisesti sovitellen velvoitettiin suorittamaan B:lle puheena olevan vahingon korvaukseksi 2/3 osaa mainituista 4 500 markasta eli 3 000 markkaa. Siltä osin kuin B:n päivärahaa koskeva vaatimus oli hylätty ja B:lle oli varattu oikeus eri oikeudenkäyntiin juttu jäi RO:n päätöksen varaan.\n      \n        Oikeusneuvos Hiltunen, joka oli eri mieltä, lausui: en myönnä muutoksenhakulupaa. Äänestyksen tuloksen johdosta velvollisena lausumaan itse asiasta tarkemmin katson, ettei ole syytä muuttaa HO:n tuomiota.\n      \n      \n        Ratkaisuun osallistuneet: oikeusneuvokset Manner, Hämäläinen ja Lehtonen sekä ylimääräinen oikeusneuvos Lager\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-10-15"
  ],
  "judgmentNumber": [
    "II130"
  ],
  "date": [
    "1981-01-21"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II130"
  ],
  "year": [
    "1981"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}