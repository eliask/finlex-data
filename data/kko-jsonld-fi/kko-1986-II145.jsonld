{
  "@id": "sfecli:kko/1986/II145",
  "languageVersion": [
    {
      "@id": "sfecli:kko/1986/II145/fin",
      "title_fi": [
        "KKO:1986-II-145"
      ],
      "abstract_fi": [
        "\n    Osakeyhtiön toimitusjohtaja, joka ei ollut hallituksen jäsen, oli yhtiön lakimääräisenä edustajana yhtiön ajamassa jutussa asianosainen eikä häntä sen vuoksi voitu kuulla jutussa todistajana.\n  "
      ],
      "hasFormat": {
        "@id": "sfecli:kko/1986/II145/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Helsingin raastuvanoikeudessa\n        Kohdematkat Oy on esittämillään perusteilla, koska sen palveluksessa olleet A ja kolme matkatoimistovirkailijaa olivat rikkoneet työsopimuslain 13, 15 ja 16 §:n säännöksiä sekä A lisäksi syyllistynyt sopimattomaan menettelyyn elinkeinotoiminnassa, mikä menettely oli koitunut Suomen Projektimatkat Oy:n hyödyksi, vaatinut A:n ja kolmen matkatoimistovirkailijan sekä Suomen Projektimatkat Oy:n velvoittamista yhteisvastuullisesti suorittamaan Kohdematkat Oy:lle vahingonkorvaukseksi 500.000 markkaa 16 prosentin korkoineen kuukauden kuluttua haasteen tiedoksiannosta lukien sekä korvausta oikeudenkäyntikuluista.\n      \n      \n        Raastuvanoikeuden päätös 9.1.1984 todistajan kuulemista koskevassa asiassa\n        Kohdematkat Oy:n pyydettyä, että asiassa kuultaisiin todistajana sen hallitukseen kuulumatonta toimitusjohtajaa Olli Juhani Koskimiestä, raastuvanoikeus on, koska Koskimies kantajayhtiön nimen yksin kirjoittamaan oikeutettuna toimitusjohtajana on kantajayhtiön laillinen edustaja, oikeudenkäymiskaaren 17 luvun 18 §:n 1 momentin nojalla päättänyt olla kuulematta häntä todistajana.\n      \n      \n        Raastuvanoikeuden pääasiaratkaisu 7.5.1984\n        Raastuvanoikeus on mainitsemillaan perusteilla hylännyt kanteen ja velvoittanut Kohdematkat Oy:n 4.000 markalla korvaamaan matkatoimistovirkailijoiden yhteiset oikeudenkäyntikulut.\n      \n      \n        Helsingin hovioikeuden tuomio 26.2.1986\n        Hovioikeus, jonka tutkittavaksi Kohdematkat Oy oli saattanut jutun sekä todistajan kuulemista koskevan ratkaisun että pääasiaratkaisun osalta, on jättänyt asian raastuvanoikeuden päätöksien varaan. Kohdematkat Oy on velvoitettu suorittamaan A:lle, matkatoimistovirkailijoille ja Suomen Projektimatkat Oy:lle yhteisesti korvaukseksi oikeudenkäyntikuluista hovioikeudessa 700 markkaa.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Kohdematkat Oy on pyytänyt valituslupaa ja vaatinut jutun palauttamista raastuvanoikeuteen toimitusjohtaja Koskimiehen todistajana kuulemista varten. Valituslupa on myönnetty 4.6.1986. Suomen Projektimatkat Oy on antanut siltä pyydetyn vastauksen. A ja matkatoimistovirkailijat eivät ole käyttäneet heille varattua tilaisuutta vastauksen antamiseen.\n    \n    \n      KORKEIMMAN OIKEUDEN RATKAISU\n      \n        Perustelut\n        Osakeyhtiön toimitusjohtajalla on osakeyhtiölain 8 luvun 6 ja 13 §:n mukainen kelpoisuus edustaa yhtiötä sellaisissa asioissa, jotka lain mukaan kuuluvat hänen tehtäviinsä. Sanotun luvun 5, 8 ja 11 §:ssä säädetään toimitusjohtajan rinnastettavuudesta osakeyhtiön hallituksen jäseneen.\n        Toimitusjohtaja on, vaikka hän ei olisikaan yhtiön hallituksen jäsen, edellä olevien lainsäännösten mukaan katsottava yhtiön lakimääräiseksi edustajaksi. Häntä on näin ollen pidettävä oikeudenkäymiskaaren 17 luvun 18 §:n 1 momentin ja 64 §:n tarkoittamana asianosaisena, joten hän on esteellinen todistamaan jutussa.\n      \n      \n        Tuomiolauselma\n        Hovioikeuden tuomion lopputulosta ei muuteta. Kohdematkat Oy velvoitetaan suorittamaan Suomen Projektimatkat Oy:lle korvaukseksi sillä vastauksen antamisesta täällä olleista kuluista 700 markkaa.\n        \n          Ratkaisuun osallistuneet: oikeusneuvokset Saarni-Rytkölä, Ådahl, Mörä, Aro ja Roos\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II145"
  ],
  "description": [
    "http://data.finlex.fi/voc/kko/swe/b78b3121",
    "http://data.finlex.fi/voc/kko/fin/11556ce2",
    "http://data.finlex.fi/voc/kko/swe/8c3a61da",
    "http://data.finlex.fi/voc/kko/fin/16788993"
  ],
  "judgmentNumber": [
    "II145"
  ],
  "date": [
    "1986-08-14"
  ],
  "issued": [
    "1986-11-12"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}