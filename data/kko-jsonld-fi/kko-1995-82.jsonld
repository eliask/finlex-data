{
  "@id": "sfecli:kko/1995/82",
  "languageVersion": [
    {
      "@id": "sfecli:kko/1995/82/fin",
      "title_fi": [
        "KKO:1995:82"
      ],
      "abstract_fi": [
        "\n    Maksuohjelmaa vahvistettaessa oli tiedossa, että velallinen sai vuoden kuluttua maksuvaraa elatusvelvollisuuden vähenemisen vuoksi. Maksuohjelman kesto määrättiin laskettavaksi tuosta myöhemmästä ajankohdasta lukien.\n  "
      ],
      "hasFormat": {
        "@id": "sfecli:kko/1995/82/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Käsittely Rovaniemen kihlakunnanoikeudessa\n        A pyysi 4.6.1993 kihlakunnanoikeudelle jättämässään hakemuksessa velkajärjestelyä, jonka kihlakunnanoikeus 17.6.1993 päätti aloittaa. A laati ehdotuksen maksuohjelmaksi. A:n velkojista Postipankki Oy vastusti maksuohjelmaehdotusta ja Pohjolan Osuuspankki puolestaan katsoi, että edellytykset velkajärjestelylle olivat olemassa. Muut A:n velkojat eivät käyttäneet heille varattua tilaisuutta lausuman antamiseen.\n      \n      \n        Kihlakunnanoikeuden päätös 10.9.1993\n        Kihlakunnanoikeus katsoi, että hakijan laatima maksuohjelmaehdotus täytti oleellisilta osiltaan maksuohjelmalle laissa asetetut edellytykset. Asiassa ei ollut esitetty sellaisia huomautuksia eikä muutoinkaan ilmennyt sellaisia seikkoja, jotka olisivat estäneet hakijan ehdottaman maksuohjelman vahvistamisen.\n        Kihlakunnanoikeuden A:lle vahvistamaan maksuohjelmaan sisältyivät muun muassa seuraavat kohdat:\n        1. Hakijan perusturvaan kuuluvia asuntoirtaimistoa sekä henkilökohtaisia tavaroita ei ollut muutettava rahaksi.\n        2. Muun varallisuuden rahaksimuutosta saatuja tai saatavaksi arvioituja tuottoja ei ollut.\n        3. Hakijan arvioidut tulot olivat päätöshetkellä 8 395,44 markkaa ja 1.10.1994 alkaen 7 789,44 markkaa kuukaudessa.\n        4. Hakijan asumismenot olivat 3 546 markkaa kuukaudessa. Hakijan välttämättömät elinkustannukset olivat 2 375 markkaa kuukaudessa ja menot päätöshetkellä kahden lapsen elatusvelvollisuudesta 3 250 markkaa kuukaudessa ja 1.10.1994 lukien yhden lapsen elatusvelvollisuudesta 1 250 markkaa kuukaudessa.\n        5. Hakijalla ei ollut maksuvaraa ennen kuin 1.10.1994 alkaen 618,44 markkaa kuukaudessa.\n        6. Hakijan oli maksukykynsä parantamiseksi haettava kaikkia niitä sosiaali- ym. etuuksia, joihin hän oli oikeutettu.\n        7. Hakijalla ei ollut vakuusvelkoja.\n        8. Hakijan velkajärjestelyn piiriin kuuluvia ja maksuohjelmassa huomioon otettavia tavallisia velkoja oli yhteensä 873 583,28 markkaa.\n        9. Kaikkien velkojen määriä alennettiin. Veloista suoritettavaksi tulevista määristä, maksuerien suuruudesta ja maksuerien erääntymisajankohdista määrättiin seuraavasti: Postipankki Oy (94,08 prosenttia) 27 925,44 markkaa, maksuerän suuruus 620,56 markkaa, ensimmäisen maksuerän erääntymisajankohta 1.1.1995 ja sen jälkeen kunkin kuukauden viimeinen päivä 30.9.1998 saakka; Pohjolan Osuuspankki (1,20 prosenttia) 356,64 markkaa, maksuerän suuruus 356,64 markkaa ja maksuerän erääntymisajankohta 31.10.1994; Valtion opintotukikeskus (4,25 prosenttia) 1 262,88 markkaa, maksuerän suuruus 651,44 markkaa, ensimmäisen erän erääntymisajankohta 30.11.1994 ja viimeisen maksuerän erääntymisajankohta 31.12.1994 sekä Perimistoimisto Contant Oy (0,47 prosenttia) 140,16 markkaa, maksuerän suuruus 140,16 markkaa ja maksuerän erääntymisajankohta 31.10.1994.\n        Mainitut maksuerät oli luettava velkojen pääomien lyhennyksiksi. Hakijan maksuvelvollisuus korkojen ja luottokustannusten osalta poistettiin kokonaan.\n        Maksuohjelma alkoi 1.10.1993 ja päättyi 30.9.1998. Maksuohjelman kesto oli viisi vuotta.\n        Hakijan oli suoritettava edellä mainitut maksuerät velkojille edellä määrättyä maksuaikataulua noudattaen.\n      \n      \n        Rovaniemen hovioikeuden päätös 10.2.1994\n        Postipankki Oy valitti hovioikeuteen ja vaati maksuohjelman määräämistä alkamaan myöhemmin.\n        Hovioikeus katsoi, ettei Postipankki Oy ollut esittänyt sellaisia seikkoja, joiden perusteella olisi ollut syytä määrätä maksuohjelma alkamaan kihlakunnanoikeuden päätöksestä poikkeavalla tavalla.\n        Hovioikeus ei muuttanut kihlakunnanoikeuden päätöstä.\n        \n          Asian ovat ratkaisseet presidentti Leistén sekä hovioikeuden jäsenet Simola ja Kankkunen. Esittelijä Riitta Saarenpää.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      Postipankki Oy:lle on myönnetty valituslupa 1.7.1994. Valituksessaan Postipankki Oy on vaatinut, että maksuohjelma vahvistetaan alkavaksi vasta siitä ajankohdasta, josta velallisella on maksuvaraa, eli 1.10.1994 lähtien.\n      A on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU 4.5.1995\n      \n        Perustelut\n        Yksityishenkilön velkajärjestelystä annetun lain 5 §:n 1 momentin mukaan velallisen on velkajärjestelyssä käytettävä velkojensa suoritukseksi kaikki ne tulot, joita hän ei tarvitse välttämättömiin elinkustannuksiinsa ja elatusvelvollisuudesta aiheutuviin menoihin (maksuvara). Velkojen suoritusta varten velalliselle vahvistetaan maksuohjelma. Lain 30 §:n 2 momentin viimeisen virkkeen mukaan maksuohjelman kesto voidaan määrätä laskettavaksi vasta siitä ajankohdasta, josta lähtien velallisella on maksuvaraa tavallisten velkojen suorittamiseen.\n        A:lla ei ole ollut maksuvaraa 1.10.1993 - 30.9.1994. Maksuohjelmaehdotuksen mukaan hänellä on lapsen täysiikäiseksi tulemisen vuoksi 1.10.1994 lukien maksuvaraa 618,44 markkaa kuukaudessa. A:n kohdalla maksuohjelman keston määrääminen laskettavaksi vasta siitä ajankohdasta, josta lähtien hänellä on maksuvaraa, ei ole kohtuutonta ottaen huomioon hänen velkojensa kokonaismäärä sekä se, että velkojen suoritusvelvollisuus pidentyy vain vuodella.\n      \n      \n        Päätöslauselma\n        Hovioikeuden päätöstä muutetaan siten, että A:n maksuohjelma määrätään laskettavaksi 1.10.1994 lukien ja päättymään 30.9.1999. Veloista suoritettavaksi tulevien määrien, maksuerien suuruuden ja maksuerien erääntymisajankohtien osalta hovioikeuden ja kihlakunnanoikeuden päätökset kumotaan ja asia palautetaan näiltä osin Rovaniemen käräjäoikeuteen, jonka tulee omasta aloitteestaan ottaa asia välittömästi käsiteltäväkseen. A:n on noudatettava alkuperäistä maksuohjelmaa, kunnes käräjäoikeus asiasta toisin määrää.\n        \n          Asian ovat ratkaisseet oikeusneuvokset Riihelä, Taipale, Suhnen, Wirilander ja Pellinen. Esittelijä Eija Iivonen.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1995-05-04"
  ],
  "judgmentNumber": [
    "82"
  ],
  "date": [
    "1994-09-27"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1995:82"
  ],
  "year": [
    "1995"
  ],
  "description": [
    "http://data.finlex.fi/voc/kko/swe/cbd7038f",
    "http://data.finlex.fi/voc/kko/fin/14eb80a5",
    "http://data.finlex.fi/voc/kko/swe/0958145b",
    "http://data.finlex.fi/voc/kko/fin/f2a6117a"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}