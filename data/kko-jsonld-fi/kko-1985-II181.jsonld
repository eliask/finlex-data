{
  "@id": "sfecli:kko/1985/II181",
  "languageVersion": [
    {
      "@id": "sfecli:kko/1985/II181/fin",
      "title_fi": [
        "KKO:1985-II-181"
      ],
      "abstract_fi": [
        "\n    Siivousliikkeen työntekijöiden tavanomaiset palkkaluettelot, työsopimusten ollessa yleisen käytännön mukaisia, eivät sisältäneet työsuojelun valvonnasta annetun lain 5 §:n 1 mom:ssa tarkoitettuja tietoja liikkeen taloudellisesta asemasta eikä liike- tai ammattisalaisuudesta. Työläistarkastaja, joka oli ilman liikkeenharjoittajan lupaa toimittanut tuomioistuimelle työsuojelutarkastuksessa saatuja jäljennöksiä palkkaluetteloista, ei siten ollut syyllistynyt työsuojelutietojen salassapitovelvollisuuden rikkomiseen.\n  "
      ],
      "hasFormat": {
        "@id": "sfecli:kko/1985/II181/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Syyte Lappeenrannan raastuvanoikeudessa\n        Virallinen syyttäjä on lausunut, että A oli Lappeenrannassa Kymen työsuojelupiirin työläistarkastajana, määräämällä elokuussa 1981 Lappeenrannan kaupungin työsuojelutarkastajan B:n ottamaan valokopiot C:n Rakennussiivous C nimisen liikkeen palkkaluetteloista ja liittämällä noita valokopiota yksityishenkilönä Lappeenrannasta olevien sähköasentajan D:n ja laitosapulaisen E:n asiamiehenä Kouvolan hovioikeudelle toimittamaansa, 24.9.1981 päiväämäänsä valituskirjelmään työpalkkasaatavaa ynnä muuta koskeneessa asiassa, tahallaan hankkinut ja ilmaissut edelleen tietoja sellaisista C:n yrityksessä työsuojeluviranomaisena hankkimistaan tiedoista, joita ei tullut ilmaista ulkopuolisille. Sanotut palkkaluettelot olivat sisältäneet tietoja myös muista C:n yrityksen työntekijöistä kuin D:stä ja E:stä.\n        Sen vuoksi virallinen syyttäjä on vaatinut A:n tuomitsemista rangaistukseen työsuojelutietojen salassapitovelvollisuuden rikkomisesta.\n      \n      \n        Raastuvanoikeuden päätös 18.1.1983\n        Raastuvanoikeus on lausunut selvitetyksi, että B oli elo-syyskuussa 1981 Lappeenrannassa toimiessaan Lappeenrannan kaupungin työsuojelutarkastaja A:n pyynnöstä ottanut valokopioita C:n omistaman siivousliikkeen palkkaluetteloista ja toimittanut ne C:n suostumuksetta A:lle. Viimeksi mainittu oli tarvinnut palkkaluetteloiden tietoja oikeudenkäynnissä, jossa kantajina olivat olleet D ja E sekä vastaajana C. A oli toiminut sanotussa oikeudenkäynnissä D:n ja E:n asiamiehenä. Saatuaan B:ltä edellä mainitut valokopiot A oli liittänyt niitä Kouvolan hovioikeudelle lähettämänsä valituskirjelmän liitteiksi.\n        Raastuvanoikeus on lausunut jääneen kuitenkin näyttämättä, että A, joka edellä kerrottuna aikana oli toiminut ylimääräisenä työläistarkastajana, olisi saanut edellä mainitut palkkaluetteloiden sisältämät tiedot, jotka koskivat C:n liikesalaisuutta, työsuojeluviranomaisena. Sen vuoksi raastuvanoikeus on hylännyt A:ta vastaan ajetun syytteen työsuojelutietojen salassapitovelvollisuuden rikkomisesta näyttämättömänä.\n      \n      \n        Kouvolan hovioikeuden päätös 6.11.1984\n        Hovioikeus, jonka tutkittavaksi virallinen syyttäjä oli saattanut jutun, on lausunut selvitetyksi, että A oli virka-asemansa perusteella saanut C:n palkkaluetteloista tietoja ja ilmaissut niitä yksityishenkilönä oikeudenkäynnissä C:n suostumuksetta. Kun C:n liikkeen palkkatietoja kokonaisuutena oli pidettävä hänen liikesalaisuutenaan, oli A edellä selostetulla tavalla menetellyt työsuojelun valvonnasta annetun lain 5 §:n 1 momentin vastaisesti.\n        Tämän vuoksi hovioikeus on työsuojelun valvonnasta annetun lain 5 §:n 1 momentin ja 25 §:n 1 momentin nojalla tuominnut A:n työsuojelutietojen salassapitovelvollisuuden rikkomisesta 15:een 47 markan määräiseen päiväsakkoon oli maksamaan sakkoa 705 markkaa.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      A on pyytänyt valituslupaa ja vaatinut syytteen hylkäämistä. Valituslupa on myönnetty 7.2.1985. Virallinen syyttäjä on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Hovioikeuden päätöksessä tarkoitetussa C:n siivousliikkeen palkkaluetteloissa on ollut tietoja työntekijöiden tiliajoista, tuntipalkoista, tunti- ja urakka- ja ylitöiden määristä, bruttopalkoista, luontoiseduista, palkanpidätyksistä, ennakoista ja työntekijöille näiden perusteella maksetuista rahasuorituksista. Työntekijöiden työsopimuksissa ei kuitenkaan ole edes väitetty sovitun poikkeuksellisista palkka- tai muista sopimusehdoista, vaan työsopimukset ovat olleet yleisen käytännön mukaisia. Työnantaja ja työntekijät eivät ole sopineet, että työsopimusten palkka- tai muut ehdot pidettäisiin salassa. Nämä seikat huomioon ottaen edellä mainitut palkkaluettelot eivät ole sisältäneet työsuojelun valvonnasta annetun lain 5 §:n 1 momentissa tarkoitettuja tietoja C:n tai siivousliikkeen taloudellisesta asemasta eikä siivousliikkeen liike- tai ammattisalaisuudesta.\n        Palkkaluettelot sensijaan ovat sisältäneet sellaisia tietoja siivousliikkeen työntekijöiden taloudellisesta asemasta, joilta työsuojelun valvonnasta annetun lain 5 §:n 1 momentin nojalla ei ole saanut ilmaista asianosaisen suostumuksetta. Asiassa ei kuitenkaan ole näytetty, että mainitut työntekijät eivät olisi suostuneet sanottujen tietojen ilmaisemiseen.\n      \n      \n        Päätöslauselma\n        Hovioikeuden päätös kumotaan. A:ta vastaan ajettu syyte hylätään ja hänen vapautetaan hänelle tuomitusta rangaistuksesta.\n        \n          Ratkaisuun osallistuneet: oikeusneuvokset Miettinen, Salervo, Nybergh, Hiltunen ja Aro\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-11-21"
  ],
  "judgmentNumber": [
    "II181"
  ],
  "date": [
    "1985-05-31"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II181"
  ],
  "year": [
    "1985"
  ],
  "description": [
    "http://data.finlex.fi/voc/kko/swe/38faa4ee",
    "http://data.finlex.fi/voc/kko/fin/27296769",
    "http://data.finlex.fi/voc/kko/swe/941cc67f"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}