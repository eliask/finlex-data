{
  "@id": "sfecli:kko/1983/II137",
  "languageVersion": [
    {
      "@id": "sfecli:kko/1983/II137/fin",
      "title_fi": [
        "KKO:1983-II-137"
      ],
      "abstract_fi": [
        "\n    Sittemmin ennenaikaisena hylätyn kanteen vireilletulo katkaisi omavelkaisen takaussaatavan vanhentumisen. Uusi vanhentumisaika oli laskettava alkavaksi tuon asian lainvoimaisesta ratkaisusta eli tässä tapauksessa Korkeimman oikeuden valitusluvan evänneen päätöksen antopäivästä.\n  "
      ],
      "hasFormat": {
        "@id": "sfecli:kko/1983/II137/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      M:n kunta oli Anneli A:lle 5.3.1981 ja hänen miehelleen Juhani A:lle 6.3.1981 tiedoksi toimituttamiensa kahden haasteen nojalla Turun RO:ssa lausunut, että Anneli ja Juhani A olivat 30.12.1975 päivätyssä takaussitoumuksessa sitoutuneet omavelkaiseen takaukseen kaikkien niiden velkojen ja muiden sitoumusten suorittamisesta, joita sitoumuksessa mainitulla X Oy:llä 30.12.1975 oli ollut M kunnalle. Sen vuoksi ja koska kunnan saatavasta sittemmin konkurssin tehneeltä X Oy:ltä oli erääntynyt maksettavaksi 35 000 markan suuruiset erät 28.2.1979 ja 29.2.1980, kunta oli vaatinut, että Anneli ja Juhani A yhteisvastuullisesti velvoitettaisiin suorittamaan sanotut maksettavaksi erääntyneet erät yhteensä 70 000 markkaa 5 prosentin korkoineen haasteiden tiedoksiantamisesta lukien sekä korvaamaan kunnan oikeudenkäyntikulut.\n      Anneli ja Juhani A:n vastustettua kannetta ja vaadittua korvausta oikeudenkäyntikuluistaan RO p. 15.5.1981 oli lausunut selvitetyksi, että Juhani ja Anneli A olivat 30.12.1975 päivätyllä sitoumuksella menneet omavelkaiseen yhteisvastuulliseen takaukseen kaikkien niiden velkojen ja muiden sitoumusten suorittamisesta, jotka X Oy:llä oli ollut sanottuna päivänä M:n kunnalle. Näistä kunnan saatavista mainitulta yhtiöltä oli erääntynyt maksettavaksi 35 000 markan suuruinen erä 28.2.1979 ja 29.2.1980. Maksueriä ei ollut kunnalle suoritettu.\n      Kanne, jolla kunta oli vaatinut kerrottuja maksueriä, oli tullut vireille kahdella haasteella, jotka 5.3.1981 oli annettu tiedoksi Anneli A:lle ja seuraavana päivänä Juhani A:lle.\n      Kunta oli väittänyt, että takausmiehen edesvastaus-velvollisuuden tarkemmasta määräämisestä annetun asetuksen 4 §:ssä säädetty vuoden määräaika, jonka kuluessa kunnan tuli hakea Juhani ja Anneli A:lta edellä mainittuja kahta maksuerää, oli laskettava 28.10.1980 alkaen, jolloin KKO oli hylännyt kunnan valituslupahakemuksen yllä mainittuun takaussitoumukseen perustuvassa takaussaatavaa koskevassa asiassa, kunnan pyydettyä lupaa saada valittaa Turun HO:n 18.4.1980 antamasta tuomiosta Juhani ja Anneli A:n muutoksenhakemukseen Turun RO:n 25.10.1978 julistamasta päätöksestä. RO oli sanotulla päätöksellään velvoittanut Juhani ja Anneli A:n yhteisvastuullisesti suorittamaan M:n kunnalle paitsi muuta edellä sanotut 28.2.1979 ja 29.2.1980 maksettaviksi erääntyneet erät yhteensä 70 000 markkaa, kun kunta oli X Oy:n konkurssin johdosta 16.3.1978 irtisanonut yhtiön velan. Samoja eriä koskevalta osalta Turun HO oli mainitulla tuomiollaan hylännyt M:n kunnan kanteen ennenaikaisena, koska kunnan oikeudesta irtisanoa velka heti maksettavaksi ei ollut sovittu eikä se takaussitoumuksenkaan perusteella ollut erääntynyt Juhani ja Anneli A:n maksettavaksi X Oy:n konkurssin johdosta. Väitteen johdosta RO oli katsonut, ettei edellä selostetun kanteen vireilläolo ollut katkaissut kysymyksessä olevan takauksen vanhenemista mainittujen maksuerien osalta, koska kunta ei sanotulla kanteellaan ollut sillä tavoin kuin takausmiehen edesvastaus-velvollisuuden tarkemmasta määräämisestä annetun asetuksen 4 §:ssä säädetään erääntymispäivän jälkeen hakenut Juhani ja Anneli A:ta kysymyksessä olevia maksueriä. Tämän vuoksi RO oli, hyläten kunnan väitteen, katsonut, että mainitun asetuksen 4 §:ssä säädettyä vuoden määräaikaa ei ollut luettava KKO:n valituslupahakemukseen antaman päätöksen antamispäivästä eikä myöskään lopullisesti lainvoimaiseksi tulleen HO:n päätöksen antopäivästä, vaan sitoumuksesta määrätyistä maksuerien erääntymispäivistä 28.2.1979 ja 29.2.1980 lukien.\n      Juhani ja Anneli A:n M:n kunnalle antama takaussitoumus oli 28.2.1979 ja 29.2.1980 erääntyneiden maksuerien osalta takausmiehen edesvastaus-velvollisuuden tarkemmasta määräämisestä annetun asetuksen 4 §:n säännöksen mukaan vanhentunut, koska maksueriä ei ollut haettu Juhani ja Anneli A:lta yhden vuoden kuluessa erääntymispäivän jälkeen.\n      Edellä lausutun perusteella RO oli hylännyt kanteen ja velvoittanut kunnan suorittamaan Juhani ja Anneli A:lle yhteisesti oikeudenkäyntikulujen korvaukseksi 1 500 markkaa.\n      Turun HO, jonka tutkittavaksi M:n kunta oli saattanut jutun, t. 23.4.1982 oli todennut, että kunta oli 9.4.1978 Anneli ja Juhani A:lle tiedoksi toimitetulla haasteella vaatinut näiltä 30.12.1975 päivätyn, RO:n päätöksessä kerrotun omavelkaisen yhteisvastuullisen takaussitoumuksen nojalla paitsi muuta myös 28.2.1979 ja 29.9.1980 erääntyneitä eriä yhteensä 70 000 markkaa. Turun HO oli 18.4.1980 antamallaan tuomiolla hylännyt sanottuja eriä koskevan kanteen ennenaikaisena. KKO oli 28.10.1980 antamallaan päätöksellä evännyt kunnan jutussa pyytämän muutoksenhakuluvan. A:n puolisoita vastaan 9.4.1978 vireille pannun kanteen oli katsottava estäneen kysymyksessä olevan takauksen takausmiehen edesvastaus-velvollisuuden tarkemmasta määräämisestä annetun asetuksen 4 §:ssä tarkoitetun vanhentumisen. Sen vuoksi ja kun kunta oli pannut kanteen vireille ennen kuin vuosi oli kulunut sanotun KKO:n päätöksen antamisesta, kunnan kanneoikeus ei ollut vanhentunut. Sen vuoksi HO oli, kumoten RO:n päätöksen, velvoittanut Anneli ja Juhani A:n takaussitoumuksensa perusteella yhteisvastuullisesti suorittamaan kunnalle 70 000 markkaa 5 prosentin korkoineen, Anneli A:n 5.3.1981 lukien ja Juhani A:n 6.3.1981 lukien, sekä korvaukseksi oikeudenkäyntikuluista RO:ssa 1 500 markkaa.\n      Pyytäen valituslupaa Juhani ja Anneli A hakivat muutosta HO:n tuomioon. Lupa myönnettiin ja M:n kunta antoi siltä hakemuksen johdosta pyydetyn vastauksen.\n    \n    \n      \n      KKO t. tutki jutun ja katsoi, ettei ollut syytä muuttaa HO:n tuomiota. Juhani ja Anneli A velvoitettiin yhteisvastuullisesti suorittamaan M:n kunnalle korvaukseksi sillä vastauksen antamisesta KKO:ssa olleista kuluista 800 markkaa.\n      \n        Ratkaisuun osallistuneet: oikeusneuvokset Saarni-Rytkölä, Hämäläinen ja Hiltunen sekä ylimääräiset oikeusneuvokset Mäkinen ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1983-10-21"
  ],
  "judgmentNumber": [
    "II137"
  ],
  "date": [
    "1983-03-17"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1983:II137"
  ],
  "year": [
    "1983"
  ],
  "description": [
    "http://data.finlex.fi/voc/kko/swe/c6ccd1cf",
    "http://data.finlex.fi/voc/kko/fin/c717c86c",
    "http://data.finlex.fi/voc/kko/swe/4b571cf1"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}