{
  "@id": "sfecli:kko/1982/II82",
  "languageVersion": [
    {
      "@id": "sfecli:kko/1982/II82/fin",
      "title_fi": [
        "KKO:1982-II-82"
      ],
      "abstract_fi": [
        "\n    Kun kalastuskunnan säännöissä ei ollut määrätty, miten kalastuskunnan osakkaiden pyydysyksikkömäärä kalastuskunnan kokonaispyydysyksikkömäärästä laskettiin, katsottiin sen määräytyvän osakkaiden vesialueosuuksien mukaan.\n  "
      ],
      "hasFormat": {
        "@id": "sfecli:kko/1982/II82/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A, B ja C olivat Saarijärven kalastuskunnalle 22.3.1980 tiedoksi toimituttamiensa haasteiden nojalla, ja siltä osin kuin enää oli kysymys Sodankylän KO:ssa lausuneet seuraavaa:\n      A ja B olivat ostaneet 14.8.1973 vahvistetuilla kauppakirjoilla kumpikin määräalan Sodankylän kunnan Vuojärven kylässä sijaitsevasta Erkkilän tilasta RN:o 33 sekä C ja hänen vaimonsa yhdessä 1.7.1974 vahvistetulla kauppakirjalla määräalan samassa kylässä sijaitsevasta Lampelan tilasta RN:o 34. Näistä määräaloista oli muodostettu A:lle Kissankulman tila RN:o 33:2, B:lle Sulolan tila RN:o 33:1 ja C:n puolisoille Rantasipin tila RN:o 34:1. Kauppaehtojen mukaan muodostetuille tiloille kuului osuus yhteisiin vesiin eli ko. tapauksissa kalastuskunnan vesiin.\n      Kalastuskunnan sääntöjen mukaan kalastuskunnan osakkaat saivat kalastuskunnan kalavedessä käyttää samalla kertaa yhteensä enintään kolmea pyydysyksikköä verkon muodostaessa yhden pyydysyksikön. Kalastuskunnan kokouksen 7.4.1972 tekemällä päätöksellä verkkojen lukumäärä osakasta kohden oli rajoitettu kahdeksi. Säännöistä ja mainitusta päätöksestä huolimatta kalastuskunnan 27.1.1980 pidetyssä kokouksessa pöytäkirjan 13 §:n kohdalla oli kuitenkin hylätty A:n ja hänen myötäpuoltensa kunkin kohdaltaan tekemä anomus saada käyttää kalastuskunnan vesissä yhtä verkkoa. Sen vuoksi A ja hänen myötäpuolensa olivat vaatineet, että mainittu 27.1.1980 pöytäkirjan 13 §:n kohdalla tehty päätös kalastuslain ja kalastuskunnan sääntöjen vastaisena kumottaisiin.\n      Kalastuskunnan vastustettua kannetta KO p. 16.5.1980 oli lausunut selvitetyksi, että A, B ja C:n puolisot olivat ostaneet kanteessa ilmoitetut määräalat, joista oli muodostettu edellä mainitut Kissankulman, Sulolan ja Rantasipin tilat. Sanotuilla tiloilla oli kauppakirjan ehtojen mukaan ollut oikeus muun muassa kalastukseen kantatilan mailla ja vesillä ja vuonna 1975 päättyneissä lohkomistoimituksissa oli kyseinen oikeus merkitty maarekisteriin tarkoittaen sitä, että tiloilla oli oikeus osaluvun mukaisesti emätilan yhteisiin vesiin. Näiden lohkomistoimituksen ja kauppakirjonen sekä kalastuslain perusteella olivat tilat tulleet osakkaiksi Saarijärven kalastuskuntaan.\n      Kalastuskunnan säännöt oli tarkastettu Lapin lääninhallituksessa 7.4.1970 ja niiden mukaan kalastuskunnan yhteiseen kalaveteen kuului muun muassa nyt ko. Saarijärvi. Kalastuskunnan sääntöjen mukaan saivat kalastuskunnan osakkaat ja heidän kalastusoikeutensa haltijat käyttää yhteensä enintään 3,0 yksikköä tarkoittaen kyseinen oikeus yhtä 3 yksikön osuutta alkuperäistä emätilaa kohden. Kyseiset osuudet eivät voineet suurentua voimassa olevan kalastuslain mukaan ilman eri päätöstä.\n      Kalastuskunnan 27.1.1980 pidetyssä sääntömääräisessä vuosikokouksessa oli päätetty pöytäkirjan 13 §:n kohdalla: \"Kalastuskunnan vesiin ei lisätä verkkomääriä. Käsiteltiin A:n, B:n ja C:n anomusta verkkolupien myöntämisestä, vesialueen pienuuden vuoksi. Päätettiin, että lupia ei myönnetä, äänestys tulos 6 ei ja 3 jaa kalastuskunnan vesiin, oli anomus 1 verkko huvilan omistajaa kohti.\" Koska kyseinen päätös oli syntynyt laillisessa järjestyksessä ja kalastuslain tarkoittamalla tavalla ei se loukannut yksityisen kalastusoikeuden haltijan oikeutta erityisesti huomioiden kalastuskunnan sääntöjen 3 §.\n      Tämän vuoksi ja koska kalastuskunnan kokouksen ja hallituksen kokouksen päätökset olivat syntyneet laillisessa järjestyksessä eivätkä loukanneet kantajien yksityistä oikeutta kalastuskunnan jäseninä eivätkä päätökset olleet kalastuskunnan sääntöjen vastaisia ja koska kantajille niin sanottuina huvilan omistajina ei voitu antaa kalastuskunnan osakkaina parempaa oikeutta kuin emätiloillakaan oli ollut, KO oli kalastuslain 56 §:n 1, 3 ja 4 momentin, 58, 62 ja 63 §:n sekä kalastuskunnan sääntömääräisessä vuosikokouksessa 27.1.1980 tehdyn päätöksen nojalla, nojalla kantajien kalastusoikeus verkolla oli evätty, hylännyt kanteen lakiin perustumattomana ja toteennäyttämättömänä. A, B ja C velvoitettiin yhteisvastuullisesti korvaamaan kalastuskunnan oikeudenkäyntikulut 2 700 markalla.\n      Rovaniemen HO, jonne A ja hänen myötäpuolensa olivat valittaneet, t. 1.4.1981 oli lausunut, että kalastuskunnan sääntöjen 3 §:n mukaan kalastuskunnan osakkaat saivat kalastuskunnan kalavedessä käyttää samalla kertaa yhteensä enintään 30 pyydysyksikköä verkon muodostaessa yhden pyydysyksikön, mikä kalastusoikeus oli kalastuskunnan kokousten 26.4.1970 ja 7.4.1972 tekemillä päätöksillä rajoitettu kahdeksi verkoksi osakasta kohden. Sen vuoksi ja kun A ja hänen myötäpuolensa olivat kalastuskunnan osakkaita, kalastuskunnan kokouksessa 27.1.1980 pöytäkirjan 13 §:n kohdalla tehty päätös, jolla heille ei ollut myönnetty lupa käyttää yhtä verkkoa osakasta kohti kalastuskunnan kalavedessä, rajoitti heille kalastuskunnan sääntöjen 3 §:n ja kokousten aikaisemmin tekemien päätösten mukaan kuuluvaa kalastusoikeutta ja siten loukkasi heidän oikeuttaan kalastuskunnan osakkaina. Mainitulla perusteilla HO oli siten muuttanut KO:n päätöstä, että sanottu kalastuskunnan kokouksessa 27.1.1980 pöytäkirjan 13 §:n kohdalla tehty päätös kumottiin ja A ja hänen myötäpuolensa vapautettiin suorittamasta kalastuskunnalle määrättyä korvausta oikeudenkäyntikuluista 2 700 markkaa. Kalastuskunta velvoitettiin suorittamaan A:lle ja hänen myötäpuolilleen yhteisesti korvaukseksi näillä jutun vuoksi olleista kuluista 2 000 markkaa.\n      Pyytäen valituslupaa kalastuskunta haki muutosta HO:n tuomioon. Lupa myönnettiin. A, B ja C antoivat heiltä pyydetyn vastauksen.\n    \n    \n      \n      KKO t. tutki jutun ja totesi, että kalastuskunnan säännöt oli hyväksytty kalastuskunnan perustavassa kokouksessa 21.1.1968 ja Lapin lääninhallitus oli tarkastanut ne 7.4.1970. Maarekisteriin 27.1.1972 merkityssä jakotoimituksessa, jossa muodostettiin muun muassa kanteessa mainitut Erkkilän ja Lampelan tilat, oli muun muassa Saarijärvi erotettu näiden tilojen ja kahdeksan muun tilan yhteiseksi vesialueeksi yhtä suurin osuuksin eli siten, että kullekin tilalle tuli siitä yksi kymmenesosa. Sääntöjen 3 §:ssä oli määrätty osakkaiden kalastusoikeudesta niin, että kalastuskunnan kalavedessä saivat osakkaat ja heidän kalastusoikeutensa haltijat käyttää samalla kertaa yhteensä enintään 30 pyydysyksikköä verkon muodostaessa yhden yksikön sekä rysän ja metallilankakatiskan kummankin 0,5 yksikköä. Kalastuskunnan kokouksissa 26.4.1970 ja 7.4.1972 oli verkkokalastuksen osalta päätetty, että kullakin osakkaalla oli oikeus vain kahdella verkolla kalastamiseen. Näitä päätöksiä tehtäessä osakkaina olivat vain perustajaosakkaat.\n      Kalastuskunnan uusien osakkaiden oikeus käyttää kalavettä määräytyi kauppa- tai muun saantokirjan perusteella ja, ellei saantokirjasta muuta johtunut, yleisen oikeusperiaatteen mukaisesti osuuksin kantatilasta.\n      Kissankulman tilan osuus Erkkiläntilasta oli 0.0070 ja Sulolan tilan 0,0066 sekä Rantasipin tilan osuus Lampelan tilasta 0,0018. Kun oikeus yhdellä verkolla kalastamiseen edellä kerrotun mukaisesti oli edellyttänyt osuuslukua 0,5000 perustajaosakkaan tilasta, A:n ja B:n sekä C:n puolisoiden oikeus käyttää kalavettä ei ollut riittänyt verkolla kalastamiseen. Näin ollen kalastuskunnan kanteessa tarkoitettu päätös, jolla A:lta ja B:ltä sekä C:n puolisoilta oli evätty oikeus verkolla kalastamiseen, oli lain ja kalastuskunnan sääntöjen mukainen.\n      Edellä lausutun perusteella KKO kumosi HO:n tuomion ja jätti jutun KO:n päätöksen lopputuloksen varaan.\n      \n        Ratkaisuun osallistuneet: Salervo, Saarni-Rytkölä, Portin ja Lindholm sekä ylimääräinen oikeusneuvos Lager\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II82"
  ],
  "description": [
    "http://data.finlex.fi/voc/kko/fin/fe903495",
    "http://data.finlex.fi/voc/kko/swe/d0c83098"
  ],
  "judgmentNumber": [
    "II82"
  ],
  "date": [
    "1981-11-18"
  ],
  "issued": [
    "1982-06-15"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}