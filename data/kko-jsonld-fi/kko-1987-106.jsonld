{
  "@id": "sfecli:kko/1987/106",
  "languageVersion": [
    {
      "@id": "sfecli:kko/1987/106/fin",
      "title_fi": [
        "KKO:1987:106"
      ],
      "abstract_fi": [
        "\n    Maksuttomasta oikeudenkäynnistä annetun lain mukaan määrätty avustaja oli esittänyt hovioikeudelle eritellyn laskun yhteensä 3.200 markan palkkioista sekä 417 markan kuluista. Hovioikeus oli perusteluitta määrännyt avustajalle vain 500 markan palkkion.\n    Kun hovioikeus oli ilmeisesti kokonaan hylännyt joitakin erittelyssä mainittuja vaatimuksia, asia palautettiin hovioikeudelle, jonka tuli lausua avustajan oikeudesta saada korvaus hänen laskustaan ilmenevistä toimista ja kuluista.\n  "
      ],
      "hasFormat": {
        "@id": "sfecli:kko/1987/106/fin/txt",
        "content_fi": [
          "\n    \n      ASIAN AIKAISEMPI KÄSITTELY\n      Virtain kihlakunnanoikeus, joka oli 17.7.1986 myöntänyt A:lle maksuttoman oikeudenkäynnin ilman korvausvelvollisuutta valtiolle 24.6.1986 lukien ja määrännyt asianajaja Antti Sassin hänen avustajakseen, on virallisen syyttäjän syytteestä samana päivänä julistamassaan päätöksessä tuominnut A:n muun ohella varkauksia ja varkauden yrityksiä käsittävästä jatketusta rikoksesta yhden vuoden kymmenen kuukauden pituiseen vankeusrangaistukseen. A on määrätty pidettäväksi jutun vuoksi edelleen vangittuna.\n      Vaasan hovioikeus, jolta A Sassi asiamiehenään oli hakenut muutosta kihlakunnanoikeuden päätökseen vaatien muun muassa, että hänelle tuomittuja rangaistuksia alennettaisiin, on päätöksellään 10.10.1986 alentanut A:lle varkauksia ja varkauden yrityksiä käsittävästä teosta tuomitun vankeusrangaistuksen yhteen vuoteen kahteen kuukauteen vankeutta. Sassi on hovioikeuteen jättämänsä laskun mukaisesti vaatinut valtion varoista korvausta muutoksenhakemuksen tekemisestä kaikkiaan 3.617 markkaa 60 penniä. Hovioikeus on määrännyt suoritettavaksi Sassille palkkioksi A:n avustamisesta hovioikeudessa 500 markkaa.\n    \n    \n      MUUTOKSENHAKU KORKEIMMASSA OIKEUDESSA\n      Sassi on pyytänyt valituslupaa ja vaatinut, että hänelle määrätään suoritettavaksi A:n avustamisesta hovioikeudessa hänen hovioikeudelle esittämänsä laskun mukaisesti palkkiona 3.200 markkaa ja kuluina 417 markkaa 60 penniä. Lisäksi Sassi on pyytänyt, että hänelle suoritetaan kohtuullinen korvaus valituksen laatimisesta Korkeimpaan oikeuteen. Valituslupa on myönnetty 9.1.1987. Virallinen syyttäjä on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Sassi on hovioikeudelle maksuttomasta oikeudenkäynnistä annetun lain 16 §:n 1 momentin mukaisena selvityksenä suorittamistaan toimista ja kuluista esittämässään eritellyssä laskussa vaatinut palkkiona 100 markkaa tyytymättömyyden ilmoittamisesta, 1.800 markkaa neuvottelusta A:n kanssa Hämeenlinnan lääninvankilassa, 1.200 markkaa asian tutkimisesta sekä valituskirjelmän luonnoksen ja valituskirjelmän laatimisesta ja 100 markkaa valituskirjelmän toimittamisesta tuomiokuntaan sekä korvauksena matkakuluistaan lääninvankilaan 417 markkaa 60 penniä. Maksuttomasta oikeudenkäynnistä annetun lain 15 §:n 1 momentin nojalla avustajalla on oikeus saada valtion varoista sekä kohtuullinen korvaus työstään ja ajanhukasta että korvaus tarpeellisista kuluistaan. Hovioikeus on lausumatta mitään eri toimenpiteistä vain määrännyt, että \"Valtion varoista suoritetaan asianajaja Antti Sassille palkkioksi maksuttoman oikeudenkäynnin saaneen A:n avustamisesta hovioikeudessa 500 markkaa.\" Tämän määrän vertailu laskussa esitettyihin vaatimuksiin osoittaa, että hovioikeus ilmeisesti on hylännyt niistä joitakin kokonaan. Näin tehdessään hovioikeuden olisi tullut mainita hylätyt vaatimukset ja hylkäämisen perusteet.\n        Maksuttomasta oikeudenkäynnistä annetun lain mukaan määrätyllä avustajalla ei ole oikeutta saada valtion varoista palkkiota omasta puolestaan tekemästään työstä. Sassi hakee Korkeimmassa oikeudessa muutosta vain oman palkkionsa ja korvauksensa osalta.\n      \n      \n        Päätöslauselma\n        Hovioikeuden päätös kumotaan Sassille maksettavan palkkion osalta. Asia palautetaan tältä osin hovioikeuteen, jonka tulee ilmoituksetta ottaa se uudelleen käsiteltäväkseen ja lausua Sassin oikeudesta saada valtion varoista korvaus hänen laskustaan ilmenevistä toimista ja kuluista.\n        Sassin vaatimus saada valtion varoista korvausta muutoksenhakemisesta Korkeimmassa oikeudessa hylätään.\n        \n          Ratkaisuun osallistuneet: oikeusneuvokset Takala, Nybergh, Riihe- lä, Haarmann ja Roos\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1987:106"
  ],
  "description": [
    "http://data.finlex.fi/voc/kko/fin/d5f039bb",
    "http://data.finlex.fi/voc/kko/swe/ba830c8b"
  ],
  "judgmentNumber": [
    "106"
  ],
  "date": [
    "1987-05-14"
  ],
  "issued": [
    "1987-11-12"
  ],
  "creator": [
    "http://data.finlex.fi/common/KKO"
  ],
  "year": [
    "1987"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}