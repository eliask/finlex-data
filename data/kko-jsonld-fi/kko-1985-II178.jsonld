{
  "@id": "sfecli:kko/1985/II178",
  "languageVersion": [
    {
      "@id": "sfecli:kko/1985/II178/fin",
      "title_fi": [
        "KKO:1985-II-178"
      ],
      "abstract_fi": [
        "\n    A:n kuolinpesän osakas B oli ennen perunkirjoituksen toimittamista pantannut osakkeet, joista A oli omistanut puolet.\n    Panttauksen johdosta B ei ollut PK 21 luvun 11 §:n nojalla joutunut vastuuseen A:n C:lle olleista veloista, joista hän ei vielä perunkirjoitusta toimitettaessakaan ollut tiennyt, eikä myöskään osakkeiden panttaamisesta C:lle aiheutuneen vahingon korvaamisesta.\n  "
      ],
      "hasFormat": {
        "@id": "sfecli:kko/1985/II178/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Kemin kihlakunnanoikeudessa\n        Laukaan säästöpankki on B:lle 20.10.1983 toimitetun haasteen nojalla kihlakunnanoikeudessa lausunut, että B oli 4.1.1983 kuolleen äitinsä A:n kuolinpesän osakkaana ryhtynyt yhdessä toisen pesän osakkaan D:n kanssa kuolinpesään panttaamalla tammikuussa 1983 kuolinpesään kuuluneet Asunto-osakeyhtiö Kuopion Pohjolankatu 18:n osakkeet numerot 331 - 396 E:lle A:n ja D:n henkilökohtaisten velkojen vakuudeksi. Tämän johdosta säästöpankki ei ollut saanut maksua kahdesta vekselistä määrältään 6.600 markkaa ja 24.000 markkaa, joissa kummassakin oli ollut asettajana A ja hyväksyjänä D. Edellinen 6.000 markan määräinen vekseli oli asetettu 31.12.1982 ja erääntynyt 28.2.1983. Jälkimmäinen 24.000 markan määräinen vekseli oli asetettu 4.1.1983 ja erääntynyt 19.1.1983. A:n jälkeen oli 24.1.1983 toimitettu perunkirjoitus, jossa B oli valtakirjan nojalla edustanut D:tä. Sen lisäksi oli 23.3.1983 laadittu lähes samansisältöinen perukirja. Kummassakaan perunkirjoituksessa ei ollut otettu huomioon säästöpankin saatavia. Säästöpankin otettua 25.4.1983 yhteyden pesänselvittäjään oli säästöpankin saatavien ilmenemisen johdosta 26.4.1983 toimitettu lisäperunkirjoitus. Kuolinpesään 28.3.1983 määrätyn pesänselvittäjän 1.7.1983 laatiman pöytäkirjan mukaan B oli saanut kuolinpesän varoja 30.800,55 markkaa.\n        Koska B oli pantannut kuolinpesän velkojana olleen säästöpankin vahingoksi pesään kuulunutta omaisuutta jo ennen perunkirjoituksen toimittamista, säästöpankki on vaatinut, että B velvoitettaisiin suorittamaan pankille 30.600 markkaa 6 prosentin korkoineen 28.2.1983 lukien ja korvaamaan pankin oikeudenkäyntikulut.\n        Vastaus: B on kiistänyt kanteen ja vaatinut oikeudenkäyntikulujensa korvaamista. B on lausunut, että A ja hänen vuonna 1957 kuollut puolisonsa F olivat omistaneet asunto-osakkeet puoliksi. F:n jälkeen ei ollut toimitettu ositusta ja perinnönjakoa. Osakkeet oli jo A:n eläessä pantattu Kansallis-Osake-Pankin Suonenjoen konttorille ja Kehitysaluerahastolle veloista, jotka E oli sitten A:n kuoltua maksanut. Tämän vuoksi osakkeet oli luovutettu E:lle pantiksi eikä panttauksella, koska vain pantinhaltija oli vaihtunut, ollut aiheutettu säästöpankille vahinkoa. B ei ollut ollut 24.1.1983 ja 23.3.1983 toimitetuissa perunkirjoituksissa tietoinen säästöpankin vekselisaatavista. Kuolinpesä oli määräajassa luovutettu pesänselvittäjän hallintoon. B ei ollut myöskään saanut perintönä A:n jälkeen mitään omaisuutta, vaan hänen saamansa varat olivat olleet perintöä hänen isänsä F:n jälkeen. Näin ollen B ei ollut vastuussa säästöpankille A:n vekseliveloista eikä hän ollut myöskään vahingonkorvausvastuussa pankille.\n      \n      \n        Kihlakunnanoikeuden päätös 23.2.1984\n        Kihlakunnanoikeus on lausunut, että B oli 12.1.1983 yhdessä veljensä D:n kanssa luovuttanut kanteessa tarkoitetut puoleksi heidän ja puoleksi 4.1.1983 kuolleen A:n kuolinpesän omistamat osakkeet, jotka olivat muun muassa A:n kuolinpesän omistamat osakkeet, jotka olivat muun muassa A:n panttaamina ollet jo ennestään panttina Kansallis-Osake-Pankilla ja Kehitysaluerahastolla, E:lle tämän suoritettua mainittujen pantinhaltijoiden erääntyneet saatavat. Kun E, jolla oli ollut A:lta 36.100 markan määräinen saatava, oli saanut siitä maksun osakkeiden myyntihinnasta, kihlakunnanoikeus on katsonut, että B oli antaessaan osakkeet E:lle suorittanut hänelle myös maksun viimeksi mainitusta saatavasta.\n        Sen vuoksi ja koska suoritus E:lle oli tapahtunut ennen A:n jälkeen 24.1.1983 toimitettua ensimmäistä perunkirjoitusta eikä B ollut näyttänyt, että hänellä olisi ollut pätevä syy olettaa, ettei tuosta velan maksamisesta olisi aiheutunut muille velkojille vahinkoa, ja kun velan E:lle maksaminen, jonka kihlakunnanoikeus ei katsonut tapahtuneen ajattelemattomuudesta eikä pesän tilaa tarkoin tietämättä, oli tapahtunut säästöpankin vahingoksi, kihlakunnanoikeus on perintökaaren 21 luvun 11 §:n nojalla velvoittanut B:n suorittamaan säästöpankille kanteessa tarkoitetun saatavan 30.600 markkaa 6 prosentin korkoineen 28.2.1983 lukien ja korvaukseksi oikeudenkäyntikuluista 4.685 markkaa 55 penniä.\n      \n      \n        Rovaniemen hovioikeiden tuomio 14.11.1984\n        Hovioikeus, jonka tutkittavaksi B oli saattanut jutun vaatien kihlakunnanoikeuden päätöksen kumoamista ja kanteen hylkäämistä sekä säästöpankin velvoittamista korvaamaan hänen oikeudenkäyntikulunsa, on katsonut jääneen näyttämättä, että B luovuttaessaan yhdessä D:n kanssa kihlakunnanoikeuden päätöksessä sanotut osakkeet E:lle tämän A:lta olleen kihlakunnanoikeuden mainitseman saatavan perimiseksi osakkeiden kauppahinnasta olisi tiennyt A:lla säästöpankille olleista A:n 31.12.1982 asettamaan ja 28.2.1983 erääntyneeseen 6.000 markan määräiseen sekä 4.1.1983 asettamaan ja 19.1.1983 erääntyneeseen 24.000 markan määräiseen vekseliin perustuvista veloista tai että B olisi miimeistään osakkeiden luovutuksen jälkeen 24.1.1983 toimitetussa perunkirjoituksessa tai edes 23.3.1983 toimitetussa uudessa perunkirjoituksessa saanut tiedon sanotuista veloista. A:n kuolinpesä oli 28.3.1983 ja siis perintökaaren 21 luvun 1 §:n 1 momentin säädetyssä yhden kuukauden määräajassa 23.3.1983 toimitetusta perunkirjoituksesta tapahtuneesta hakemuksesta luovutettu pesänselvittäjän hallintoon. B ei siten ollut joutunut vastuuseen mainituista veloista eikä myöskään säästöpankille sanottujen velkojen maksamatta jäämisestä mahdollisesti aiheutuneesta vahingosta. Sen vuoksi hovioikeus on kumonnut kihlakunnanoikeuden päätöksen ja vapauttanut B:n kaikesta kihlakunnanoikeuden tuomitsemasta korvausvelvollisuudesta säästöpankille. Säästöpankki on velvoitettu korvaamaan B:n oikeudenkäyntikulut jutussa 5.500 markalla.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMET\n      Valituslupa on myönnetty 4.3.1985. B on antanut häneltä pyydetyn vastauksen.\n      Säästöpankki on vaatinut, että hovioikeuden tuomio kumotaan ja juttu jätetään kihlakunnanoikeuden päätöksen varaan. Lisäksi säästöpankki on vaatinut oikeudenkäyntikulujensa korvaamista sekä hovioikeudessa että Korkeimmassa oikeudessa. Säästöpankki on muun muassa lausunut, että jollei B ollut osakkeet pantatessaan tiennyt säästöpankin vekselisaatavista, hän oli ainakin laiminlyönyt riittävän selonottovelvollisuuden ja näin joutunut perintökaaren 21 luvun 11 §:ssä tarkoitettuun vastuuseen säästöpankin A:n kuolinpesältä olevista saatavista.\n      B on vaatinut valituksen hylkäämistä ja oikeudenkäyntikulujensa korvaamista.\n    \n    \n      KORKEIMMAN OIKEUDEN RATKAISU\n      Hovioikeuden tuomiota ei muuteta. Laukaan Säästöpankki velvoitetaan suorittamaan B:lle korvaukseksi oikeudenkäyntikuluista Korkeimmassa oikeudessa 1.500 markkaa.\n      \n        Ratkaisuun osallistuneet: oikeusneuvokset Leivonen, Takala, Hämäläinen, Nikkarinen ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-11-18"
  ],
  "judgmentNumber": [
    "II178"
  ],
  "date": [
    "1985-05-02"
  ],
  "subject": [
    "http://data.finlex.fi/common/Rikosasia"
  ],
  "referenceToLegislation": [
    "http://data.finlex.fi/eli/sd/1965/40"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II178"
  ],
  "year": [
    "1985"
  ],
  "description": [
    "http://data.finlex.fi/voc/kko/swe/07839bca",
    "http://data.finlex.fi/voc/kko/fin/f6c8ef58"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}