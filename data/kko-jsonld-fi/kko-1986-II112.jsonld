{
  "@id": "sfecli:kko/1986/II112",
  "languageVersion": [
    {
      "@id": "sfecli:kko/1986/II112/fin",
      "title_fi": [
        "KKO:1986-II-112"
      ],
      "abstract_fi": [
        "\n    Velkomusjutun ollessa vireillä alioikeudessa vastaaja oli joutunut konkurssiin. Vastaajan konkurssipesä oli tullut saapuville oikeuteen jutun jatkokäsittelyssä ja kanteeseen vastaamatta pyytänyt jutussa lykkäystä. Jutun lykkäämisen jälkeen konkurssipesä ei ollut tullut saapuville vastaamaan asiassa.\n    Kantaja voitti juttunsa alioikeudessa. Vastaajan konkurssipesä velvoitettiin suorittamaan kantajalle korvausta oikeudenkäyntikuluista. Konkurssipesän vastuu rajoittui sen suorittamista oikeudenkäyntitoimista kantajalle aiheutuneiden kulujen korvaamiseen.\n  "
      ],
      "hasFormat": {
        "@id": "sfecli:kko/1986/II112/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Joensuun raastuvanoikeus oli Perustustekniikka Oy:n konkurssipesän A Ky:tä ja sen vastuunalaista yhtiömiestä A:ta sekä, kommandiittiyhtiön ja A:n jouduttua jutun oikeuskäsittelyn aikana konkurssiin, kommandiittiyhtiön ja A:n konkurssipesiä vastaan ajamaan kanteen johdosta 18.12.1984 julistamassaan päätöksessä todennut, että Perustustekniikka Oy:n konkurssi oli alkanut 1.9.1982. A oli Perustustekniikka Oy:n pääosakas, yhtiön hallituksen puheenjohtaja sekä toimitusjohtaja. Osakeomistuksensa nojalla A:lla oli määräämisvalta osakeyhtiössä. A oli lisäksi harjoittanut louhintaliikettä toiminimellä Louhintaliike A. Hän oli sittemmin perustanut liikettä jatkamaan A Ky:n, jolle oli siirretty toiminimen varat ja velat.\n      Perustustekniikka Oy:tä koskeneessa erikoistilintarkastuksessa oli ilmennyt, että osakeyhtiö oli 31.12.1980-31.7.1981 välisenä aikana maksanut A:lle ollutta velkaansa luovuttamalla hänelle pyöräkuormaajan sekä erinäistä muuta irtainta omaisuutta kaikkiaan yhteensä 280.723,34 markan arvosta. Velan maksu oli tapahtunut sijaissuorituksin, osakeyhtiön toimialaan nähden epätavallisin maksuvälinein.\n      Perustustekniikka Oy oli tie- ja vesirakennushallituksen kanssa 1.7.1980 tekemänsä urakkasopimuksen mukaisesti suorittanut kalliosiilon louhinta- ja rakennustyötä. Osakeyhtiö esityksestä tie- ja vesirakennushallitus oli suostunut siihen, että urakkasopimus siirrettiin osakeyhtiöltä Louhintaliike A:lle 1.8.1981 lukien. Siirron perusteella A oli hyötynyt osakeyhtiön kustannuksella 130.000 markkaa.\n      Sen vuoksi raastuvanoikeus oli velvoittanut A:n ja A Ky:n konkurssipesät yhteisvastuullisesti palauttamaan Perustustekniikka Oy:n konkurssipesälle edellä mainitun pyöräkuormaajan sekä muun velan maksuksi luovutetun irtaimen omaisuuden tai, ellei se ollut tallella, korvaamaan sen arvona 280.723,34 markkaa sekä suorittamaan osakeyhtiön konkurssipesälle korvaukseksi kalliosiilon rakennustyön siirrosta 130.000 markkaa, molemmat erät haastepäivästä 7.4.1982 laskettavine 5 prosentin korkoineen. Sen ohessa raastuvanoikeus oli velvoittanut A:n ja A Ky:n konkurssipesät yhteisvastuullisesti suorittamaan Perustustekniikka Oy:n konkurssipesälle korvaukseksi oikeudenkäyntikuluista 12.500 markkaa.\n      Itä-Suomen hovioikeus, jonka tutkittavaksi A:n ja A Ky:n konkurssipesät olivat valittamalla saattaneet jutun, oli tuomiossaan 21.11.1985 lausumillaan perusteilla todennut, että Perustustekniikka Oy oli kalliosiilon urakkasopimuksen siirron yhteydessä eli konkurssiaan edeltäneen vuoden kuluessa velkojiensa vahingoksi lahjoitukseen verrattavalla toimella siirtänyt Louhintaliike A:lle 59.500 markan arvoisen edun. Esittämillään perusteilla hovioikeus, soveltaen konkurssisäännön 46 §:n b ja d kohtaa sekä g kohdan 2 kappaletta, oli siten muuttanut raastuvanoikeuden päätöstä, että A:n ja A Ky:n konkurssipesien yhteisvastuullisesti maksettavaksi tuomitun urakkasopimuksen siirtoon liittyneen korvauksen määrä alennettiin 59.500 markaksi raastuvanoikeuden tuomitsemine korkoineen. Lisäksi hovioikeus oli alentanut A:n ja kommandiittiyhtiön konkurssipesien yhteisvastuullisesti osakeyhtiön konkurssipesälle maksettavaksi tuomitun oikeudenkäyntikulujen korvauksen 6.000 markaksi.\n      Valituslupa: Korkeimmassa oikeudessa pyysivät A:n konkurssipesä ja A Ky:n konkurssipesä. Hakemuksessaan ne pyysivät hovioikeuden tuomion muuttamista siten, että Perustustekniikka Oy:n konkurssipesälle maksettavaksi tuomitut määrät oikeudenkäyntikulujen korvauksineen määrättäisiin suoritettaviksi ensiksi mainittuihin konkurssipesiin kuuluvista varoista siten ja sillä oikeudella kuin A:n ja A Ky:n konkursseissa julistetuissa konkurssituomioissa oli määrätty. Lisäksi hakijat olivat vaatineet korvausta oikeudenkäyntikuluistaan Korkeimmassa oikeudessa.\n      Valituslupa myönnettiin kummallekin 26.2.1986. Perustustekniikka Oy:n konkurssipesä ei antanut vastausta.\n    \n    \n      KORKEIMMAN OIKEUDEN RATKAISU\n      Korkein oikeus totesi, että A:n ja A Ky:n konkurssipesien Perustustekniikka Oy:n konkurssipesälle yhteisvastuullisesti sen varalta, ettei raastuvanoikeuden päätöksessä mainittu pyöräkuormaaja ja muu omaisuus ollut palautettavissa, maksettavaksi tuomittu 280.723,34 markan korvaus korkoineen ja ensiksi mainittujen konkurssipesien niin ikään yhteisvastuullisesti Perustustekniikka Oy:n konkurssipesälle maksettavaksi tuomittu 59.500 markan korvaus korkoineen eivät olleet konkurssipesien omaa eli niin sanottua massavelkaa vaan konkurssisaamisia, jotka oli A:n ja A Ky:n konkursseissa 8.3.1983 julistetuissa konkurssituomioissa tuomittu maksettaviksi konkurssiin luovutetuista varoista sen suuruisina kuin ne tultaisiin nyt kysymyksessä olleessa oikeudenkäynnissä vahvistamaan. Sanotuilla perusteilla Korkein oikeus, selventäen hovioikeuden tuomiota, vahvisti, että yllä mainitut korvaukset korkoineen oli maksettava A:n ja A Ky:n konkurssiin luovutetuista varoista siinä järjestyksessä kuin sanotuissa konkurssituomioissa oli määrätty.\n      A:n ja A Ky:n konkurssipesien yhteisvastuullisesti Perustustekniikka Oy:n konkurssipesälle maksettavaksi tuomittua oikeudenkäyntikulujen korvausta koskevassa osassa Korkein oikeus katsoi selvitetyksi, että sen jälkeen kun nyt kysymyksessä ollutta juttua oli ensimmäisen kerran käsitelty raastuvanoikeuden 7.5.1982 pidetyssä istunnossa ja se oli lykätty 7.9.1982 pidettävään istuntoon, A ja A Ky oli velkojan 9.7.1982 tekemästä hakemuksesta asetettu konkurssiin. Juttua raastuvanoikeudessa 7.9.1982 käsiteltäessä A:n ja kommandiittiyhtiön konkurssipesät olivat tulleet saapuville kummallekin pesälle määrätyn saman väliaikaisen pesänhoitajan edustamana ja itse kanteeseen vastaamatta pyytäneet jutussa lykkäystä siinä kertyneisiin asiakirjoihin tutustumista varten. Jutun lykkäämisen jälkeen sanotut konkurssipesät eivät olleet käyttäneet siinä puhevaltaa sen alioikeuskäsittelyn aikana. Juttua oli käsitelty raastuvanoikeudessa kaikkiaan kymmenessä istunnossa. Korkein oikeus katsoi, että A:n ja kommandiittiyhtiön konkurssipesien vastuu kantajan alioikeuskuluista rajoittui niiden edellä kerrotuista oikeudenkäyntitoimista Perustustekniikka Oy:n konkurssipesälle aiheutuneiden kulujen korvaamiseen. Sen vuoksi Korkein oikeus alensi sanottujen konkurssipesien Perustustekniikka Oy:n konkurssipesälle yhteisvastuullisesti konkurssipesien varoista konkurssisäännön 74 §:n säädetyssä järjestyksessä maksettavan oikeudenkäyntikulujen korvauksen 1.000 markkaan.\n      Lisäksi Korkein oikeus velvoitti Perustustekniikka Oy:n konkurssipesän suorittamaan A:n ja A Ky:n konkurssipesille yhteiseksi korvaukseksi oikeudenkäyntikuluista Korkeimmassa oikeudessa 1.000 markka.\n      \n        Ratkaisuun osallistuneet: oikeusneuvokset Leivonen, Saarni-Rytkölä, Ådahl, Nybergh ja af Hällström\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-10-01"
  ],
  "judgmentNumber": [
    "II112"
  ],
  "date": [
    "1986-05-29"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II112"
  ],
  "year": [
    "1986"
  ],
  "description": [
    "http://data.finlex.fi/voc/kko/swe/ddb7b8e4",
    "http://data.finlex.fi/voc/kko/fin/463fe643",
    "http://data.finlex.fi/voc/kko/swe/aa339d5d",
    "http://data.finlex.fi/voc/kko/fin/3855cee9"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}