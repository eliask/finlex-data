{
  "@id": "sfecli:kko/1985/II67",
  "languageVersion": [
    {
      "@id": "sfecli:kko/1985/II67/fin",
      "title_fi": [
        "KKO:1985-II-67"
      ],
      "abstract_fi": [
        "\n    Lääninverovirasto voitiin velvoittaa korvaamaan valtiolle vastapuolen oikeudenkäyntiavustajalle valtion varoista maksettu, maksuttomasta oikeudenkäynnistä annetun lain 21 §:n 1 momentissa tarkoitettu palkkio ja kulujen korvaus.\n    Ään.\n  "
      ],
      "hasFormat": {
        "@id": "sfecli:kko/1985/II67/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Pielaveden kihlakunnanoikeuden päätös 10.5.1983\n        Espoosta olevan kauppatieteen ylioppilaan H:n valvottua Pielaveden kihlakunnanoikeudessa vireillä olleessa Hormiset Oy:n konkurssissa työsuhteesta johtuneina saamisina 31.624,53 markkaa korkoineen etuoikeusasetuksen 4 §:n 1 momentin mukaisella etuoikeudella kihlakunnanoikeus oli yhtiön konkurssissa 26.10.1982 julistamassaan tuomiossa osoittanut H:n, jonka vaatiman etuoikeuden perusteet olivat sen johdosta, mitä Kuopion lääninverovirasto velkojana olleen valtion edustajana oli niitä vastaan esittänyt, käyneet riitaisiksi, toteennäyttämään vaatimansa etuoikeus eri oikeudenkäynnissä. H oli Kuopion lääninhallitukselle ja Hormiset Oy:n konkurssipesälle tiedoksi toimitetun haasteen nojalla kihlakunnanoikeudessa vaatinut, että mainittu saaminen vahvistettaisiin maksettavaksi konkurssipesän varoista etuoikeusasetuksen 4 §:n 1 momentin mukaisella etuoikeudella. Myönnettyään H:lle jutussa maksuttoman oikeudenkäynnin ja määrättyään asianajaja S:n hänen oikeudenkäyntiavustajakseen sekä kuultuaan lääninverovirastoa ja konkurssipesää kihlakunnanoikeus on päätöksellään, vahvistaessaan H:n saamisen maksettavaksi konkurssipesän varoista vaaditulla etuoikeudella, velvoittanut lääninveroviraston ja konkurssipesän yhteisvastuullisesti korvaamaan valtiolle sen varoista S:lle maksetun palkkion ja kulujen korvauksen yhteensä 6.208 markkaa.\n      \n      \n        Itä-Suomen hovioikeuden tuomio 3.5.1984\n        Hovioikeus, jonka tutkittavaksi lääninverovirasto oli valittamalla saattanut jutun ja vaatinut muun muassa, että lääninverovirasto vapautettaisiin korvaamasta valtiolle S:lle sen varoista maksettua palkkiota ja kulujen korvausta, on jättänyt asian kihlakunnanoikeuden päätöksen varaan ja lisäksi velvoittanut lääninveroviraston korvaamaan valtiolle sen varoista S:lle H:n avustamisesta hovioikeuden osalta maksetun palkkion 240 markkaa.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMET\n      Lääninverovirasto on pyytänyt valituslupaa ja vaatinut, että se vapautettaisiin velvollisuudesta korvata valtiolle S:lle valtion varoista maksettuja palkkiota ja kulujen korvausta. Korkein oikeus on myöntänyt valitusluvan 19.7.1984. Pielaveden piirin nimismies virallisena syyttäjänä ja Hormiset Oy:n konkurssipesä ovat antaneet niiltä hakemuksen johdosta pyydetyn vastauksen.\n    \n    \n      KORKEIMMAN OIKEUDEN RATKAISU\n      Korkein oikeus katsoo, ettei ole syytä muuttaa hovioikeuden tuomiota, joka jää siis pysyväksi.\n      \n        Esittelijän mietintö ja eri mieltä olevien jäsenten lausunnot\n        Esittelijän mietintö: Lääninverovirasto on valtion viranomaisena käyttänyt jutussa valtiolle velkojana kuuluvaa puhevaltaa. Lääninveroviraston tulot ja menot sisältyvät valtion vuotuiseen tulo- ja menoarvioon. Lääninverovirastoa ei sen vuoksi olisi tullut velvoittaa korvaamaan valtiolle sen varoista H:n avustajalle maksettuja, maksuttomasta oikeudenkäynnistä annetun lain 21 §:n 1 momentissa tarkoitettuja palkkioita ja kulujen korvausta. Lisäksi Korkein oikeus katsonee, että lääninveroviraston myötäpuoli, Hormiset Oy:n konkurssipesä on velvollinen korvaamaan valtiolle vain puolet sanotuista kustannuksista. Sen vuoksi Korkein oikeus harkinnee oikeaksi kumota hovioikeuden tuomion ja kihlakunnanoikeuden päätöksen siltä osin kuin lääninverovirasto on velvoitettu korvaamaan valiolle sen varoista S:lle jutussa maksettuja yhteensä 6.448 markan palkkioita ja kulujen korvausta ja vapauttaa lääninveroviraston mainitusta korvausvelvollisuudesta. Lisäksi Korkein oikeus määrännee, että valtion varoista S:lle jutussa maksetuista palkkioista ja kulujen korvauksesta Hormiset Oy:n konkurssipesän yksin valtiolle maksettavaksi puolet S:lle H:n avustamisesta kihlakunnanoikeudessa maksetusta 6.208 markan määrästä eli 3.104 markkaa.\n        Oikeusneuvos Lindholm: Hyväksyn mietinnön.\n        Oikeusneuvos Takala: Jos maksuttoman oikeudenkäynnin saaneen vastapuoli häviää asian, hänet on maksuttomasta oikeudenkäynnistä annetun lain 21 §:n 1 momentin mukaan velvoitettava korvaamaan valtiolle sen varoista mainitun lain nojalla maksettaviksi määrätyt kustannukset samojen perusteiden mukaan kuin asianosaisten keskeisten oikeudenkäyntikulujen korvaamisesta on säädetty. Säännöksen tarkoituksena on estää häviävää osapuolta hyötymästä voittopuolen maksuttoman oikeudenkäynnin edusta. Valtion ollessa häviävänä osapuolena sellaista hyötymismahdollisuutta ei ole niiden kustannusten osalta, jotka sanotun lain mukaan suoritetaan valtion varoista. Sen vuoksi ei sellaisessa tapauksessa ole oikeudellista tarvetta mainitun 21 §:n 1 momentin soveltamiseen valtioon tai sen puhevaltaa käyttävään viranomaiseen nähden, joten lausunnon antaminen niiden korvausvastuusta ei ole tarpeen. Jos häviäviä osapuolia jutussa on muitakin kuin valtio, ne ovat velvoitettava korvaamaan kustannuksista se osa, jonka maksuttomasta oikeudenkäynnistä annetun lain 21 §:n säännösten nojalla harkitaan kuuluvan niiden korvattavaksi.\n        Poistan alempien oikeuksien lausunnot lääninveroviraston velvoittamisesta yhteisvastuullisesti Hormiset Oy:n konkurssipesän kanssa korvaamaan valtiolle jutussa maksuttoman oikeudenkäynnin saaneen H:n avustajalle S:lle valtion varoista maksetut palkkiot ja kulujen korvauksen. Samalla määrään, että konkurssipesän yksin korvattavaksi jäävä osuus niistä on puolet S:lle H:n avustamisesta kihlakunnanoikeudessa maksetusta 6.208 markan määrän eli 3.104 markkaa.\n      \n      \n        Ratkaisuun osallistuneet: oikeusneuvokset Ailio, Mörä ja af Hällström\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-05-06"
  ],
  "judgmentNumber": [
    "II67"
  ],
  "date": [
    "1984-09-17"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II67"
  ],
  "year": [
    "1985"
  ],
  "description": [
    "http://data.finlex.fi/voc/kko/swe/ba830c8b",
    "http://data.finlex.fi/voc/kko/fin/d5f039bb"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}