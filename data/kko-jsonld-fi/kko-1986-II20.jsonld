{
  "@id": "sfecli:kko/1986/II20",
  "languageVersion": [
    {
      "@id": "sfecli:kko/1986/II20/fin",
      "title_fi": [
        "KKO:1986-II-20"
      ],
      "abstract_fi": [
        "\n    Pesänjakaja, joka oli määrätty toimittamaan avioeroon tuomittujen puolisoiden omaisuuden ositus, pyysi perintökaaren 23 luvun 8 §:n 2 momentissa tarkoitettua määräystä toisen yksin omistaman kiinteistön myymiseen. Kiinteistön lisäksi ositettavaan omaisuuteen kuului vain vähäarvoista irtainta omaisuutta. Kun tilan jakaminen murto-osiin tai määräaloin ei olisi ollut tarkoituksenmukaista, hakemukseen suostuttiin.\n    Ään.\n  "
      ],
      "hasFormat": {
        "@id": "sfecli:kko/1986/II20/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Vaatimus Espoon kihlakunnanoikeudessa\n        Asianajaja X, joka oli määrätty pesänjakajana toimittamaan avioeroon tuomittujen A:n ja B:n omaisuus ositus, on kihlakunnanoikeudelle antamassaan hakemuksessa lausunut, ettei ositusta muiden varojen vähyyden vuoksi voitu suorittaa myymättä A:n Espoon kaupungin Suurhuopalahden kylässä omistamaa 174 nimistä tilaa RN:o 1:195. Sen vuoksi X on pyytänyt, että kihlakunnanoikeus perintökaareen 23 luvun 8 §:n 2 momentin nojalla määräisi sanotun kiinteistön myytäväksi pesänjakajan toimesta.\n      \n      \n        Kihlakunnanoikeuden päätös 20.11.1984\n        A:n yhdyttyä hakemukseen, mutta B:n vastustettua sitä, koska hänelle voitaisiin osituksessa antaa osuus kysymyksessä olevasta kiinteistöstä, kihlakunnanoikeus on päätöksessään lausunut, että A, joka oli tasinkoa suorittava osapuoli, oli ilmoittanut haluavansa suorittaa tasingon rahavaroin. Koska hänellä avioliittolain 103 §:n 1 momentin mukaan oli tähän oikeus ja kun pesässä ei ollut käteisvaroja eikä osituksen toimittaminen siten ollut mahdollista puheena olevaa kiinteistöä myymättä, kihlakunnanoikeus on perintökaaren 23 luvun 8 §:n 2 momentin nojalla määrännyt, että puheena oleva kiinteistö oli pesänjakajan toimesta myytävä.\n      \n      \n        Helsingin hovioikeus päätös 18.4.1985\n        Hovioikeus, jonka tutkittavaksi B oli valittamalla saattanut asian, on lausunut, että avioliittolain 85 §:n 2 momentin säännösten perusteella puolisoiden mahdollinen yhteinen omaisuus oli toisen asianosaisen sitä vaatiessa osituksessa jaettava. Säännöksestä seurasi, että yhteisomistussuhteen perustaminen puolisoille johonkin omaisuuteen ei ollut osituksessa mahdollista ilman toisen puolison suostumusta. Asiassa oli asianosasten yhtäpitävien lausumien perusteella selvitetty, että A:n omistaman kiinteistön ohella ositettavaan omaisuuteen kuuluivat vain vähäinen koti-irtaimisto sekä A:n työkalut ja auto. Osituksen toimittaminen kiinteistöä myymättä ei siten ollut mahdollista. Sanotuilla perusteilla hovioikeus on jättänyt asian kihlakunnanoikeuden päätöksen lopputuloksen varaan.\n      \n    \n    \n      VALITUSLUVAN MYÖNTÄMINEN, VAATIMUKSET JA VÄLITOIMET\n      Korkein oikeus on myöntänyt B:lle valitusluvan 28.8.1985. Valituksessaan B on vaatinut hovioikeuden päätöksen kumoamista ja X:n hakemuksen hylkäämistä. Sen ohessa hän on vaatinut, että A velvoitetaan korvaamaan hänen oikeudenkäyntikulunsa asiassa.\n      X ja A ovat antaneet heiltä hakemuksen johdosta pyydetyt vastaukset.\n    \n    \n      KORKEIMMAN OIKEUDEN RATKAISU\n      \n        Perustelut\n        Asiassa on selvitetty, että kysymyksessä oleva A:n omistama tila 174 RN:o 1:195 Espoon kaupungin Suurhuopalahden kylässä sijaitsee alueella, jolla on asemakaavan laatimisen vuoksi voimassa rakennuskielto. Asianosaiset ovat kertoneet, että tilan pinta-ala on noin 1.470 neliömetriä ja että sillä on lattiapinta-alaltaan noin 100 neliömetrin suuruinen omakotitalo. Lainsäädännöstä johtuvat tilaa koskevat rakentamis- ja osittamisrajoitukset huomioon ottaen Korkein oikeus katsoo, että tilan jakaminen osituksessa murto-osiin tai määräaloihin ei olisi tarkoituksenmukaista. Lisäksi Korkein oikeus toteaa, kuten hovioikeuskin, että puheena olevan kiinteistön ohella ositettavaan omaisuuteen kuuluvat vain vähäinen asuntoirtaimisto sekä A:n omistamat työkalut ja auto. Avioliittolain 98 §:n nojalla myös osituksessa noudatettavan perintökaaren 23 luvun 8 §:n mukaiset kiinteistön myytäväksi määräämisen edellytykset ovat siten olemassa.\n      \n      \n        Päätöslauselma\n        Hovioikeuden päätöksen lopputulos jätetään pysyväksi. B velvoitetaan suorittamaan A:lle korvauksesi hänellä vastauksen antamisesta täällä olleista kuluista 1.000 markkaa.\n      \n      \n        Eri mieltä olevan jäsenen lausunto\n        Oikeusneuvos Lindholm: Koska A:n ja B:n omaisuuden ositus voidaan toimittaa siten, että pesänjakaja tarvittaessa määrää A:n luovuttamaan murto-osan kysymyksessä olevasta kiinteistöstä tasinkona B:lle, harkitsen oikeaksi kumota hovioikeuden ja kihlakunnanoikeuden päätökset ja hylätä X:n hakemuksen. Asian laatuun nähden hylkään B:n vaatimuksen A:n velvoittamisesta korvaamaan hänen oikeudenkäyntikulunsa.\n        \n          Ratkaisuun osallistuneet: oikeusneuvokset Ailio, Mörä, Riihelä ja Ketola\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II20"
  ],
  "judgmentNumber": [
    "II20"
  ],
  "date": [
    "1985-10-14"
  ],
  "issued": [
    "1986-02-17"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}