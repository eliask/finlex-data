{
  "@id": "sfecli:kko/1993/53",
  "languageVersion": [
    {
      "@id": "sfecli:kko/1993/53/fin",
      "title_fi": [
        "KKO:1993:53"
      ],
      "abstract_fi": [
        "\n    Vakuutusyhtiön kieltäytyminen suorittamasta korvausta liikennevakuutuksesta voitiin näyttää myös muulla tavalla kuin yhtiön antamalla kirjallisella todistuksella.\n    Ään.\n  "
      ],
      "hasFormat": {
        "@id": "sfecli:kko/1993/53/fin/txt",
        "content_fi": [
          "\n    \n      ASIAN KäSITTELY ALEMMISSA OIKEUKSISSA\n      \n        Orimattilan kihlakunnanoikeuden päätös 19.6.1991\n        Virallisen syyttäjän syytteestä, johon A on asianomistajana yhtynyt, kihlakunnanoikeus on katsonut selvitetyksi, että B oli 29.10.1990 Mäntsälässä kuljettanut omistamaansa henkilöautoa pysäköintialueelta Keskustien yli Vanhalle Porvoontielle väistämättä Keskustietä mopollaan ajanutta A:ta, mistä syystä ajoneuvot olivat törmänneet toisiinsa ja A oli kaatunut katuun saaden lääkärintodistuksesta tarkemmin ilmenevät ruumiinvammat, joita ei voinut pitää vähäisinä. B oli edellä kuvatulla teollaan huolimattomuudesta rikkonut tieliikennelain säännöksiä siten, että hänen menettelynsä oli ollut omiaan aiheuttamaan vaaraa liikenneturvallisuudelle.\n        Kihlakunnanoikeus on katsonut selvitetyksi, että vakuutusyhtiö C oli kieltäytynyt maksamasta liikennevakuutuslain mukaisessa järjestyksessä enemmälti korvauksia, ja sen vuoksi tutkinut B:hen kohdistuneen korvausvaatimuksen.\n        Kihlakunnanoikeus on tieliikennelain 14 §:n 3 momentin ja 98 §:n sekä rikoslain 21 luvun 10 §:n ja 7 luvun 1 §:n nojalla tuominnut B:n yksin teoin tehdyistä liikenteen vaarantamisesta ja ruumiinvamman tuottamuksesta 30:een 22 markan määräiseen päiväsakkoon eli maksamaan sakkoa 660 markkaa. Lisäksi B on velvoitettu suorittamaan A:lle korvaukseksi vammasta aiheutuneesta kivusta ja särystä 8 300 markkaa, josta oli vähennettävä vakuutusyhtiön jo maksamat 4 300 markkaa, ja korvaamaan valtiolle lääkärintodistuksen lunastusmaksu 59 markkaa.\n      \n      \n        Kouvolan hovioikeuden päätös 7.7.1992\n        Hovioikeus, jonka tutkittavaksi A ja B olivat saattaneet jutun, on lausunut, että A oli kihlakunnanoikeudessa antanut C:n korvauspäätöksen, jonka mukaan C oli suorittanut hänelle korvauksena kivusta ja särystä 4 300 markkaa. Korvaus oli suoritettu B:n C:lle liikennevahingosta tekemän ilmoituksen perusteella. Lisäksi C:n edustaja oli kihlakunnanoikeudessa ilmoittanut C:n kieltäytyvän korvaamasta enempää. Korvauspäätöstä ei ollut pidettävä liikennevakuutuslain 12 §:n 2 momentissa tarkoitettuna kieltäytymistodistuksena. C:n edustajan ilmoitusta ei ollut pidettävä riittävänä selvityksenä kieltäytymisestä. Koska kysymyksessä oli liikennevakuutuksesta korvattava vahinko eikä A ollut esittänyt kihlakunnanoikeudessa C:n antamaa todistusta kieltäytymisestä suorittaa vaadittua korvausta, kihlakunnanoikeuden ei olisi pitänyt ottaa tutkittavakseen A:n korvausvaatimusta kivusta ja särystä.\n        Hovioikeus on sen vuoksi, muuttaen kihlakunnanoikeuden päätöstä, poistanut kihlakunnanoikeuden lausunnon B:n 8 300 markan vahingonkorvausvelvollisuudesta A:lle ja jättänyt tutkimatta korvausta koskevan vaatimuksen.\n        Muulta osalta kihlakunnanoikeuden päätös on jäänyt voimaan.\n        A on velvoitettu suorittamaan B:lle korvaukseksi hovioikeudessa aiheutuneista vastauskuluista 1 200 markkaa 16 prosentin korkoineen hovioikeuden päätöksen antopäivästä lukien.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 8.1.1993. Valituksessaan A on vaatinut korvausvaatimuksensa tutkimista ja B:n velvoittamista suorittamaan hänelle lisäkorvausta kivusta ja särystä kihlakunnanoikeudessa vaaditut 24 700 markkaa 16 prosentin korkoineen 29.10.1990 lukien. Lisäksi A on vaatinut vapauttamistaan korvaamasta B:n oikeudenkäyntikuluja hovioikeudessa.\n      B ja C ovat antaneet pyydetyt vastaukset. B on vaatinut korvausta vastauskuluistaan korkoineen.\n    \n    \n      KORKEIMMAN OIKEUDEN RATKAISU 7.5.1993\n      \n        Perustelu\n        Liikennevakuutuslain 12 §:n 2 momentin mukaan korvausvaatimusta liikennevakuutuksesta korvattavan vahingon johdosta ei saa ottaa tutkittavaksi, ellei näytetä, että vakuutusyhtiö, joka on vastuussa vahingosta, on kieltäytynyt suorittamasta vaadittua vahingonkorvausta.\n        Kihlakunnanoikeudelle 19.6.1991 annetun haastetodistuksen mukaan C:lle on 6.6.1991 annettu tiedoksi A:n vaatimus 29 000 markan korvauksesta liikennevahingon aiheuttamasta kivusta ja särystä. C:n 10.4.1991 antamasta korvauspäätöksestä ilmenee, että C on maksanut A:lle kivusta ja särystä vain 4 300 markkaa ja oikeudessa C:n asiamies on ilmoittanut C:n kieltäytyvän suorittamasta enemmän korvausta.\n        Näin ollen on kihlakunnanoikeudessa näytetty, että C, joka on liikennevakuutuksen perusteella vastuussa kysymyksessä olevasta liikennevahingosta, on kieltäytynyt suorittamasta vaadittua vahingonkorvausta.\n        Lain 12 §:n 2 momenttiin otettu määräys vakuutusyhtiön velvollisuudesta antaa kieltäytymisestään kirjallinen todistus ei vähennä A:n oikeutta käyttää muitakin oikeudenkäymiskaaren 17 luvussa mainittuja keinoja näyttövelvollisuutensa täyttämiseksi.\n        Hovioikeus ei olisi saanut jättää A:n B:lle kivusta ja särystä esittämää korvausvaatimusta tutkimatta.\n      \n      \n        Päätöslauselma\n        Hovioikeuden päätös kumotaan A:n vahingonkorvausvaatimuksen tutkimatta jättämistä ja B:n vastauskulujen korvaamista koskevalta osalta. Juttu palautetaan näiltä osilta hovioikeuteen, jonka tulee ottaa se ilmoituksetta uudelleen käsiteltäväksi. Hovioikeuden on jutun ratkaistessaan myös lausuttava B:llä Korkeimmassa oikeudessa olleista vastauskuluista.\n        \n          Ratkaisuun osallistuneet: oikeusneuvokset Jalanko, Roos, Suhnen, Sevon ja Tulokas (eri mieltä)\n        \n      \n      \n        Eri mieltä olevan jäsenen lausunto\n        Oikeusneuvos Tulokas: Vakuutusyhtiö on 10.4.1991 antamallaan kirjallisella päätöksellä suorittanut A:lle korvausta kivusta ja särystä 4 300 markkaa. Erillinen kieltäytymistodistus ei ole ollut tarpeen sen selvittämiseksi, että yhtiö on kieltäytynyt tältä osin enemmästä korvauksesta.\n        Näillä perusteilla päädyn samaan lopputulokseen kuin enemmistö.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1993:53"
  ],
  "description": [
    "http://data.finlex.fi/voc/kko/swe/3830a8c5",
    "http://data.finlex.fi/voc/kko/fin/41244837"
  ],
  "judgmentNumber": [
    "53"
  ],
  "date": [
    "1993-03-04"
  ],
  "issued": [
    "1993-05-07"
  ],
  "creator": [
    "http://data.finlex.fi/common/KKO"
  ],
  "year": [
    "1993"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}