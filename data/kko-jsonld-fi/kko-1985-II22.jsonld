{
  "@id": "sfecli:kko/1985/II22",
  "languageVersion": [
    {
      "@id": "sfecli:kko/1985/II22/fin",
      "title_fi": [
        "KKO:1985-II-22"
      ],
      "abstract_fi": [
        "\n    Velallinen oli elättänyt itsensä myymällä käytettyjä autoja ja traktoreita, jotka hän oli myyntiä varten ostanut ja itse kunnostanut. Tällaiseen liiketoimintaan sijoitetut kuljetusvälineet ja muu käyttöomaisuus eivät olleet sellaisia työvälineitä, jotka työntekijä, ammatinharjoittaja tai viranhaltija sai UL 4 luvun 5 §:n 1 mom:n 4 k:n nojalla erottaa ulosmittauksesta.\n    Ään.\n  "
      ],
      "hasFormat": {
        "@id": "sfecli:kko/1985/II22/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Ulosmittaus 15.11.1983\n        Tampereen avustava ulosottomies oli muun muassa verovelkojen suorittamiseksi ulosmitannut velalliselta seuraavan omaisuuden, joka oli arvioitu 65.000 markaksi:\n      \n      \n        Autot Ford merkkinen kuorma-auto HKP-879 Mercedes Benz 200D merkkinen henkilöauto ERG-44 Mercedes Benz 220D merkkinen henkilöauto VEP-294 Auto Union Audi 100 merkkinen henkilöauto HEE-765 Peugeot 404D merkkinen henkilöauto, ei rekisterissä\n        Traktorit Ferguson, ei rekisterissä Ferguson 679-IC Valmet 20, ei rekisterissä Valmet 20, ei rekisterissä Valmet 20, ei rekisterissä Valmet 319-TP Ford 248-HZ David Brown, ei rekisterissä Allis Chalmers\n        Muu omaisuus\n        Hallitunkki, 8 isoa kaasupulloa, Nokia-radiopuhelin, puhalluslamppu ja kaasupullo, Sirius-akkulaturi, 2 hitsauslaitetta, runsaasti erilaisia renkaita ynnä muuta autokorjaamon sekalaista tavaraa\n      \n      \n        Tampereen maistraatin päätös 26.1.1984\n        Maistraatti, jonka tutkittavaksi velallinen oli saattanut asian, on päätöksessään lausunut, että asiakirjoista saadun selvityksen mukaan velallisen ainoa tulolähde oli vanhojen autojen ja traktoreiden korjaaminen sekä niiden myyminen. Nämä ajoneuvot oli ainakin osaksi kuljetettava muualta velallisen vuokraamaan korjaustilaan. Tämän vuoksi maistraatti on ulosottolain 4 luvun 5 §:n nojalla määrännyt, että ulosmittauksesta oli erotettava velallisen tarpeellisina työvälineinä työkalut eli hallitunkki, kaasupullot, puhalluslamppu, akkulaturi ja kaksi hitsauslaitetta sekä ansiotoiminnan luonteen perusteella myös Ford merkkinen kuorma-auto HKP-879, minkä johdosta ulosmittaus edellä lueteltujen työkalujen ja kuorma-auton osalta on kumottu.\n      \n      \n        Turun hovioikeuden päätös 24.5.1984\n        Hovioikeus, jonka tutkittavaksi lääninverovirasto on saattanut asian, on päätöksessään katsonut, ettei ollut syytä muuttaa maistraatin päätöstä.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Lääninverovirasto on pyytänyt valituslupaa ja vaatinut, että hovioikeuden päätös kumotaan ja velallisen valitus ulosmittauksesta hylätään. Valituslupa on myönnetty 30.8.1984. Velallinen on antanut häneltä pyydetyn vastauksen, jossa hän myös on pyytänyt maksuttoman oikeudenkäynnin myöntämistä ja avustajan määräämistä sekä siltä varalta, ettei tähän suostuttaisi, lääninveroviraston velvoittamista korvaamaan hänen oikeudenkäyntikulunsa.\n    \n    \n      KORKEIMMAN OIKEUDEN RATKAISU\n      \n        Perustelut\n        Velallinen on ilmoittanut, että hän elättää itsensä myymällä käytettyjä autoja ja traktoreita, jotka hän myyntiä varten ostaa ja itse kunnostaa. Tässä toiminnassaan velallinen ei aseta työvoimaansa ja ammattitaitoaan muiden käyttöön, vaan toiminta on itsenäistä. Toiminta vaatii myös pääomaa ja suunnittelua. Tällaiseen liiketoimintaan sijoitetut kuljetusvälineet ja muu käyttöomaisuus eivät ole sellaisia työvälineitä, jotka työntekijä, ammatinharjoittaja tai viranhaltija ulosottolain 4 luvun 5 §:n 1 momentin 4 kohdan nojalla saa ulosmittauksesta erottaa siinäkin tapauksessa, että hänen muu omaisuutensa ei riitä ulosmittausvelkojien tyydyttämiseen.\n        Ulosotonhaltijan luona vireille pannussa asiassa ei maksuttomasta oikeudenkäynnistä annetun lain 1 §:n mukaan voida myöntää maksutonta oikeudenkäyntiä.\n      \n      \n        Päätöslauselma\n        Hovioikeuden ja maistraatin päätökset kumotaan. Velallisen ulosmittausvalitus hylätään kaikilta osin. Täytäntöönpanoa on jatkettava myös maistraatin ulosmittauksesta erottaman omaisuuden osalta.\n        Velallisen pyyntö maksuttoman oikeudenkäynnin myöntämisestä ja avustajan määräämisestä hylätään.\n      \n      \n        Esittelijän mietintö ja eri mieltä olevien jäsenten lausunnot\n        Esittelijän mietintö: Asiakirjoista ilmenevän selvityksen mukaan velalliselta on ulosmitattu maistraatin päätöksellä ulosmittauksesta myöhemmin erotettujen esineiden ohella muun muassa neljä henkilöautoa ja yhdeksän traktoria. Ulosmitatun omaisuuden kokonaisarvoksi on arvioitu 65.000 markkaa eikä Ford kuorma-autoa HKP-879 ja muita ulosmittauksesta erotettuja esineitä ole yksilöllisesti arvioitu. Otettaessa huomioon koko ulosmitatun omaisuuden määrä ja laatu, ulosmittauksesta erotettujen esineiden arvo ei ole velkojien oikeuksien kannalta kohtuuttoman korkea. Ulosmittauksesta erotettuja esineitä velallinen on käyttänyt harjoittaessaan henkilökohtaisesti sitä elinkeinoa, joka on hänen ainoa tulonlähteensä. Sillä, onko tämä velallisen henkilökohtaisesti harjoittama elinkeinotoiminta luokiteltava liiketoiminnaksi vai ammatinharjoittamiseksi, ei ole velallisen erottamisetua koskevan säännöksen soveltamisen kannalta ratkaiseva merkitystä.\n        Ulosotonhaltijan luona vireille pannussa asiassa ei voida myöntää maksutonta oikeudenkäyntiä.\n        Lainkohdat: Ulosottolaki 4 luku 5 § 1 mom. 4 kohta ja laki maksuttomasta oikeudenkäynnistä 1 §.\n        Päätöslauselma: Hovioikeuden päätöksen lopputulosta ei muutettane. Velallisen pyyntö maksuttoman oikeudenkäynnin myöntämisestä ja avustajan määräämisestä hylättäneen. Asian laatuun nähden velallinen saanee pitää vastauskulunsa täällä vahinkonaan.\n        Oikeusneuvos Aro: Hyväksyn mietinnön.\n        Oikeusneuvos Saarni-Rytkölä: Olen samaa mieltä kuin oikeusneuvos Aro.\n      \n      \n        Ratkaisuun osallistuneet: oikeusneuvokset Salervo, Ådahl ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-02-22"
  ],
  "judgmentNumber": [
    "II22"
  ],
  "date": [
    "1984-09-27"
  ],
  "subject": [
    "http://data.finlex.fi/common/Rikosasia"
  ],
  "referenceToLegislation": [
    "http://data.finlex.fi/eli/sd/2004/301"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II22"
  ],
  "year": [
    "1985"
  ],
  "description": [
    "http://data.finlex.fi/voc/kko/swe/aa367339",
    "http://data.finlex.fi/voc/kko/fin/40d42713"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}