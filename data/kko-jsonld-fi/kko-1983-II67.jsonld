{
  "@id": "sfecli:kko/1983/II67",
  "languageVersion": [
    {
      "@id": "sfecli:kko/1983/II67/fin",
      "title_fi": [
        "KKO:1983-II-67"
      ],
      "abstract_fi": [
        "\n    Rauhoitusaikana tapahtunut hirven luvaton tappaminen ei voinut olla RL 32 luvun 4 §:ssä tarkoitetun rikoksen esitekona.\n    Ään.\n  "
      ],
      "hasFormat": {
        "@id": "sfecli:kko/1983/II67/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallinen syyttäjä oli Kivijärven KO:ssa kertonut, että A, B ja C olivat yhdessä D:n kanssa 14.10.1977 Kannonkosken kunnan Pudasjärven kylässä Pitkäjärven maastossa nylkeneet ja paloitelleet luvattomasti kaadetun naarashirven. Tämän vuoksi virallinen syyttäjä oli vaatinut A:lle, B:lle ja C:lle rangaistusta ryhtymisestä rikoksella saatuun tavaraan.\n      Kuultuaan asianomistajana Kannonkoskelta olevaa metsästysyhdistystä, jolle Keski-Suomen lääninhallitus oli 14.7.1977 myöntänyt luvan kahden hirven ja yhden hirven vasan kaatamiseen yllä mainitulla alueella, sekä syytteestä A:ta, B:tä C:tä KO p. 14.2.1978 oli lausunut selvitetyksi, että A, B ja C olivat yhdessä D:n kanssa menetelleet syytteessä kerrotulla tavalla. Sen vuoksi KO oli rikoslain 32 luvun 4 §:n nojalla tuominnut A:n, B:n ja C:n kunkin luvattomasta ryhtymisestä rikoksen kautta saatuaan tavaraan 20:een 8 markan määräiseen päiväsakkoon eli maksamaan sakkoa 160 markkaa, sekä velvoittanut heidät yhteisvastuullisesti jutussa myös rangaistukseen tuomitun D:n kanssa korvaamaan valtiolle sen varoissa maksetut todistelukustannukset 506 markkaa 88 penniä ja hirven arvona 5 000 markkaa, johon sisältyi poliisiviranomaisten toimesta myydyistä lihoista saadut 934 markkaa.\n      Vaasan HO, jonka tutkittavaksi A, B ja C olivat saattaneet jutun, p. 8.5.1981 oli lausunut, että KO:n päätöksessä tarkoitettu hirvi oli tapettu ennen varsinaista hirvenmetsästysaikaa. Kenellekään ei sen vuoksi ollut ollut lupaa metsästää hirviä kysymyksessä olevana aikana Pitkäjärven maastossa. Näin ollen luvattomalla kaadolla ei ollut loukattu kenenkään metsästys- tai muutakaan oikeutta. A, B ja C eivät tämän vuoksi olleet nylkemällä ja paloittelemalla hirven syyllistyneet ryhtymiseen rikoksella saatuun tavaraan. Tällä perusteella HO oli hylännyt A:ta, B:tä ja C:tä vastaan ja vapauttanut heidät rangaistuksesta ja velvollisuudesta yhteisvastuullisesti D:n kanssa suorittaa valtiolle jutussa sen varoista maksettuja 506 markan 88 pennin todistelukustannuksia sekä hirven arvon 5 000 markan ja myydyistä lihoista kertyneiden 934 markan erotusta 4 066 markkaa, jotka määrät näin ollen jäivät KO:n päätökseen tyytyneen D:n yksin valtiolle suoritettaviksi.\n      Pyytäen valituslupaa virallinen syyttäjä haki muutosta HO:n päätökseen toistaen KO:ssa esittämänsä vaatimuksen A:n, B:n ja C:n tuomitsemisesta rangaistukseen ryhtymisestä rikoksella saatuaan tavaraan. Lupa myönnettiin. A ja B antoivat yhteisesti heiltä pyydetyn vastauksen. C ei käyttänyt hänelle varattua tilaisuutta vastauksen antamiseen.\n    \n    \n      \n      KKO p. tutki jutun ja katsoi, ettei ollut syytä muuttaa HO:n päätöstä.\n      \n        Eri mieltä olevan jäsenen lausunto\n        Oikeusneuvos Saarni-Rytkölä: metsästyslain 64 §:n 2 momentissa säädetään rangaistus hirven luvattomasta kaatamisesta. Tämän säännöksen tarkoituksena on valtiolle kuuluvan luonnonsuojeluvelvoitteen turvaaminen. Luvattomalla metsästyksellä saatu saalis tai sen arvo kuuluu valtiolle. Metsästyslain 27 §:n nojalla hirvieläinten metsästyksestä annetulla asetuksella määrätyin ehdoin määrättynä aikana annetut luvat hirvien kaatamiseen ja lupaan perustuva oikeus metsästysaikana luvattomasti kaadettuun eläimeen merkitsevät poikkeusta tuosta suojeluvelvoitteesta. Ryhtyessään nylkemään ja paloittelemaan ennen hirvenmetsästysajan alkamista ampumalla kaadettua hirveä A, B ja C ovat tietoisia, että kaataminen on tapahtunut luvattomasti yhteiskunnalle kuuluvaa luonnonsuojeluoikeutta loukaten. Saalis on siis ollut rikoksen kautta saatua.\n        KO:ssa todistajina kuultuja H:ta, K:ta ja V:ta ei ole kuultu A:ta, B:tä ja C:tä vastaan ajetun syytteen johdosta.\n        Kumoten HO:n päätöksen jätän asian KO:n päätöksen varaan muutoin paitsi että vapautan A:n, B:n ja C:n valtiolle tuomitun hirven arvon menetysseuraamuksesta sekä korvaamasta todistajanpalkkiosta 468 markan 60 pennin osalta.\n        \n          Ratkaisuun osallistuneet: oikeusneuvokset Jalanko ja Lehtonen sekä ylimääräiset oikeusneuvokset Surakka ja Rosokivi\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II67"
  ],
  "referenceToLegislation": [
    "http://data.finlex.fi/eli/sd/1889/39"
  ],
  "judgmentNumber": [
    "II67"
  ],
  "date": [
    "1982-07-28"
  ],
  "issued": [
    "1983-05-19"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}