{
  "@id": "sfecli:kko/1986/II43",
  "languageVersion": [
    {
      "@id": "sfecli:kko/1986/II43/fin",
      "title_fi": [
        "KKO:1986-II-43"
      ],
      "abstract_fi": [
        "\n    Kysymys ylimuistoisesta nautinnasta yksityistielain mukaisen tieoikeuden perusteena.\n  "
      ],
      "hasFormat": {
        "@id": "sfecli:kko/1986/II43/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Asian käsittely toimituksessa ja maaoikeudessa\n        Toimitusmiehet ovat todenneet, ettei maanviljelijä E:n omistamalla Lohjan kunnan Ventelän kylässä sijaitsevalla Annebergin tilalla RN:o 1:3 ollut yhteisten teiden ja valtaojien lakkaamisesta annetun lain nojalla kulkuoikeutta Siuntion kunnan Nybyn kylässä sijaitsevan Tupalan tilan RN:o 2:15 alueella sijainneessa isojaossa yhteiseksi jätetyllä tiellä. Toimitusmiehet katsoivat, että tieoikeuden myöntämisestä Tupalan tilan alueella olevaan edellä mainittuun lakanneeseen yhteiseen tiehen aiheutuu huomattavaa haittaa Tupalan tilalle. Toimitusmiehet päättivät, koska tieoikeuden myöntäminen Annebergin tilalle Tupalan tilan alueella oli Annebergin tilan välttämätöntä tarvetta varten tarkoituksenmukaista, myöntää Annebergin tilalle tieoikeuden Tupalan tilan alueella toimituksen yhteydessä suoritetun paalutuksen osoittamalla tavalla. Lisäksi toimitusmiehet olivat määränneet Annebergin tilan omistajan suorittamaan korvausta Tupalan tilan omistajalle.\n        Etelä-Suomen maaoikeus, jonka tutkittavaksi sekä A vaatimiensa korvausten osalta että E, Lohjan kaupungista olevat osastoavustaja C ja hänen miehensä vuoromestari D olivat valittamalla saattaneet asian ja jossa C ja D pyysivät, että myös heidän omistamalleen, Annebergin tilasta lohkomalla erotetulle, 17.1.1984 maarekisteriin merkitylle Havukka-ahon tilalle RN:o 1:8 myönnetään tieoikeus Tupalan tilan alueella, tutki päätöksellään 18.10.1984 asian ja totesi, että Tupalan tilan alueen kautta on johtanut osakasten yhteinen tie, jota on käytetty myös Annebergin tilan tienä siitä huolimatta, että Annebergin tila on ollut Lohjan kunnan alueella. Koska mainitun tien käyttäminen oli jatkunut ylimuistoisen ajan, maaoikeus katsoi, että Annebergin tilalla on ollut tiehen maakaaren 15 luvun 1 §:ssä tarkoitetulla perusteella pysyvä tieoikeus. Maaoikeus kumosi toimitusmiesten päätöksen ja palautti toimituksen toimitusmiehille tien leveyden määräämiseksi lakanneen yhteisen tien kohdalla, tieoikeuden perustamiseksi entisen yleisen tien alueelle ja muiden tarpeellisten toimenpiteiden suorittamista varten.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      A ja hänen vaimonsa B ovat, pyytäen valituslupaa, yhteisesti hakeneet muutosta maaoikeuden päätökseen ja vaatineet, koska ylimuistoinen nautinta ei perusta tieoikeutta johonkin alueeseen, maaoikeuden päätöksen kumoamista ja toimituksen jättämistä toimitusmiesten päätöksen varaan.\n      A:lle ja B:lle on myönnetty valituslupa 25.1.1985. E on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Pysyvä oikeus vanhan tien käyttämiseen voi yksityisistä teistä annetun lain 107 §:n 1 momentin mukaan perustua viranomaisen päätökseen tai asianosaisten väliseen sopimukseen. Lainkohdan mukaan pysyvä tieoikeus tiehen voi perustua myös \"muuhun perusteeseen\". Lain esitöistä käy ilmi, että tällaisena muuna perusteena saattaa tulla kysymykseen myös ylimuistoiseen nautintaan perustuva tieoikeus.\n        E hakiessaan yksityistielain mukaista tietoimitusta omistamalleen Annebergin tilalle RN:o 1:3 ei ole hakemuksessaan nimenomaan vedonnut ylimuistoiseen nautintaan. E on toimituksessa lähtenyt siitä, että Annebergin tilan omistaja käyttämällä pitkän ajan kyseistä tietä on saanut pysyvän käyttöoikeuden siihen. Oikeuskäytännössä on kuitenkin hyväksytty se kanta, ettei pitkäaikainenkaan tien käyttäminen tavallisesti luo pysyvää käyttöoikeutta tiehen. Asiassa ei ole E:n taholta esitetty sellaista selvitystä, jonka nojalla haunalainen tieoikeus voidaan perustaa ylimuistoiseen nautintaan.\n        Kulkuoikeuden järjestäminen Annebergin ja nyt myös Havukka-ahon tiloille pyydetyllä tavalla saattaa aiheuttaa Tupalan tilalle huomattavaa haittaa, koska kulkeminen tapahtuisi tällöin Tupalan tilan talouskeskuksen kautta. Aasiassa on esitetty sellaista uutta selvitystä, jonka mukaan toimitusmiesten paaluttaman tiealueen tarkoituksenmukaisuus muuttuneissa olosuhteissa ei sekään enää ole riidatonta.\n      \n      \n        Tuomiolauselma\n        Korkein oikeus kumoaa maaoikeuden ja toimitusmiesten päätökset ja palauttaa tietoimituksen toimitusmiehille uudelleen käsiteltäväksi tarkoituksenmukaisen tieoikeuden perustamista varten sekä Annebergin että Havukka-ahon tiloille.\n      \n      \n        Eri mieltä olevien jäsenten lausunnot\n        Oikeusneuvos Nybergh: Yksityisistä teistä annetun lain 107 §:n 1 momentin mukaan lakia on sovellettava muun ohella sellaisiin sen voimaan tullessa oleviin yksityisiin teihin, joihin jollakin ennestään sopimuksen nojalla tai muulla perusteella on pysyvä käyttöoikeus. Niin kuin lainvalmisteluista (Komiteamietintö yksityisiä teitä koskevan lainsäädännön uudistamisesta. Kom.miet.n:o 16/1957, s. 52) ilmenee, tällainen muu peruste voi olla ylimuistoinen nautinta. Mainitun pykälän 2 momentin mukaan lain voimaantulosta ei ole aiheutunut muutosta sitä ennen syntyneeseen tien käyttöoikeuteen. Näillä ja maaoikeuden muutoin mainitsemilla perusteilla jätän maaoikeuden päätöksen lopputuloksen pysyväksi. Asian laadun vuoksi E saa pitää vahinkonaan hänelle vastauksen antamisesta aiheutuneet kulut.\n        Oikeusneuvos Miettinen: Olen samaa mieltä kuin oikeusneuvos Nybergh.\n      \n      \n        Ratkaisuun osallistuneet: oikeusneuvokset Saarni-Rytkölä, Ådahl ja Hiltunen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-04-04"
  ],
  "judgmentNumber": [
    "II43"
  ],
  "date": [
    "1985-05-21"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II43"
  ],
  "year": [
    "1986"
  ],
  "description": [
    "http://data.finlex.fi/voc/kko/fin/5e49891c",
    "http://data.finlex.fi/voc/kko/swe/b92a3347"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}