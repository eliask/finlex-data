{
  "@id": "sfecli:kko/1984/II73",
  "languageVersion": [
    {
      "@id": "sfecli:kko/1984/II73/fin",
      "title_fi": [
        "KKO:1984-II-73"
      ],
      "abstract_fi": [
        "\n    Puhelinyhdistyksen jäsen oli ennen konkurssinsa alkua jättänyt puhelinmaksuja maksamatta. Yhdistys oli valvonut tämän saatavansa jäsenen konkurssissa ja vedoten sääntöjensä määräykseen, jonka mukaan jäsenkirjan siirron hyväksyminen ja siirronsaajan puhelimen liittäminen puhelinverkkoon edellytti, että siirtäjän maksut yhdistykselle oli suoritettu, ilmoittanut konkurssipesälle, ettei se hyväksynyt kysymyksessä olevien jäsenkirjojen siirtoa ennen kuin puhelinmaksut oli suoritettu. Jäsenellä, joka erosi puhelinyhdistyksestä, ei sääntöjen mukaan ollut oikeutta saada suorittamiaan maksuja takaisin eikä jäsenkirjan omistaminen muutoinkaan perustanut jäsenelle yhdistykseen kohdistuvaa saamisoikeutta. Jäsenellä ei näin ollen ollut yhdistykseltä saatavaa, jota yhdistys olisi voinut kuitata puhelinmaksusaatavillaan. Kun puhelinmaksujen suorittamisen asettaminen jäsenkirjojen siirron hyväksymisen edellytykseksi olisi johtanut siihen, että yhdistys olisi saanut muihin konkurssipesänvelkojiin nähden lakiin perustumattoman etuoikeuden maksuun konkurssipesän varoista, konkurssipesän kanteesta vahvistettiin, ettei puhelinyhdistyksellä ollut oikeutta kieltäytyä hyväksymästä jäsenkirjojen siirtoa eikä liittämästä puhelimia puhelinverkkoon sillä perusteella, ettei siirtäjän puhelinmaksuja ollut suoritettu, eikä periä sanottuja puhelinmaksuja siirronsaajilta.\n    Vrt. KKO:1977-II-32 ja KKO:1982-II-97\n  "
      ],
      "hasFormat": {
        "@id": "sfecli:kko/1984/II73/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kuopion RO:n päätös 10.4.1980\n        RO oli A Oy:n konkurssipesän Kuopion Puhelinyhdistystä vastaan ajamasta kanteesta päätöksessään lausunut, että yhtiön konkurssipesään kuului 19 Kuopion Puhelinyhdistyksen jäsenkirjaa. Puhelinyhdistys oli A Oy:n konkurssissa valvonut konkurssiin luovutetuista varoista maksettavaksi yhtiön kysymyksessä olevien puhelinliittymien kautta käydyistä puheluista maksamatta jättämiä puhelinmaksuja 29.896,47 markkaa. Puhelinyhdistyksen sääntöjen 4 §:n mukaan jäsenkirjan omistaja sai siirtää yhdistyksen jäsenkirjan toiselle, mutta siirron edellytyksenä oli kuitenkin, että siirtäjän maksamatta olevat maksut oli puhelinyhdistykselle suoritettu. Ollakseen puhelinyhdistystä sitova siirto oli merkittävä jäsenkirjaan ja jäsenkirja lisäksi esitettävä yhdistyksen toimistossa kirjoihin merkittäväksi. Sääntöjen sanotussa pykälässä oli vielä määrätty, että siirtäjän puhelinyhdistykselle maksamattomana olevat maksut oli suoritettava ennen kuin uusi omistaja sai nauttia jäsenkirjan tuottamia etuja. RO oli todennut, että yhdistys oli mainittuihin sääntöjensä määräyksiin vedoten ilmoittanut konkurssipesälle kieltäytyvänsä hyväksymästä sanottujen jäsenkirjojen mahdollista siirtoa niin kauan kuin niitä koskevat, konkurssissa valvotut puhelinmaksut olivat suorittamatta. Koska puhelinmaksujen suorittamisen asettaminen jäsenkirjojen hyväksymisen edellytykseksi olisi johtanut siihen, että puhelinyhdistys olisi saanut muihin velkojiin nähden lakiin perustumattoman etuoikeuden maksuun, mikä olisi loukannut konkurssivelkojien tasaveroisuuden periaatetta, RO oli vahvistanut, ettei puhelinyhdistyksellä konkurssipesän siirtäessä jäsenkirjat toiselle ollut oikeutta kieltäytyä hyväksymästä siirtoa eikä liittämästä puhelimia puhelinverkkoonsa sillä perusteella, että mainittuja puhelinmaksuja oli maksamatta, eikä periä jäsenkirjoihin perustuvia saataviaan siirronsaajilta. Puhelinyhdistys velvoitettiin korvaamaan konkurssipesän oikeudenkäyntikulut 9.500 markalla.\n      \n      \n        Itä-Suomen HO:n tuomio 30.12.1982\n        HO, jonka tutkittavaksi yhdistys oli saattanut jutun, oli tuomiollaan, koska puhelinyhdistys oli asianomaisen toimiluvan saanut, yleistä puhelinliikennettä toimialueellaan ylläpitävä taloudellinen yhdistys ja kun RO:n päätöksessä mainitut puhelinyhdistyksen sääntöjen määräykset olivat päteviä ja voimassa myös yhdistyksen jäsenen jouduttua konkurssiin ja konkurssipesän siirtäessä jäsenkirjan kolmannelle, kumoten RO:n päätöksen, hylännyt konkurssipesän kanteen ja vapauttanut puhelinyhdistyksen korvaamasta konkurssipesän oikeudenkäyntikuluja.\n      \n    \n    \n      KORKEIN OIKEUS\n      Pyytäen valituslupaa A Oy:n konkurssipesä haki muutosta HO:n tuomioon vaatien tuomion kumoamista ja jutun jättämistä RO:n päätöksen varaan. Perusteluinaan hakija toi esille, että HO:n tuomio oli ristiriidassa KKO:n ratkaisujen 1977 II 32 ja 1982 II 97 kanssa. Valituslupa myönnettiin ja puhelinyhdistys antoi siltä pyydetyn vastauksen.\n      KKO t. tutki jutun ja lausui perusteluinaan:\n      RO:n esittämien perustelujen lisäksi KKO toteaa seuraavaa: Puhelinyhdistyksen sääntöjen 6 §:n mukaan jäsenellä, joka eroaa yhdistyksestä, ei ole oikeutta saada suorittamiaan maksuja takaisin eikä puhelinyhdistyksen jäsenkirjojen omistaminen muutoinkaan ole perustanut A Oy:lle puhelinyhdistykseen kohdistuvaa saamisoikeutta. Osakeyhtiöllä ei näin ollen ole ollut puhelinyhdistykseltä saatavaa, jota yhdistys olisi voinut kuitata puhelinmaksusaatavillaan.\n      Näillä perusteilla KKO kumosi HO:n tuomion ja jätti asian RO:n päätöksen varaan.\n      \n        Ratkaisuun osallistuneet: oikeusneuvokset Leivonen, Ailio ja Lindholm sekä ylimääräiset oikeusneuvokset Setälä ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-05-03"
  ],
  "judgmentNumber": [
    "II73"
  ],
  "date": [
    "1983-10-31"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II73"
  ],
  "year": [
    "1984"
  ],
  "description": [
    "http://data.finlex.fi/voc/kko/fin/65a66102",
    "http://data.finlex.fi/voc/kko/swe/eb0f3525",
    "http://data.finlex.fi/voc/kko/fin/206ce482"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}