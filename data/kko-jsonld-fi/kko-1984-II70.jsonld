{
  "@id": "sfecli:kko/1984/II70",
  "languageVersion": [
    {
      "@id": "sfecli:kko/1984/II70/fin",
      "title_fi": [
        "KKO:1984-II-70"
      ],
      "abstract_fi": [
        "\n    Markkinatuomioistuimen oikaisumääräyksen tehosteena yhtiön maksettavaksi tuomitsemaa uhkasakkoa lievennettiin, kun yhtiön omaehtoisilla toimilla sekä markkinatuomioistuimen julkaistavaksi määräämillä sanomalehti-ilmoituksilla oli ollut olennainen merkitys yhtiön markkinoiman laitteen käyttöön liittyvän terveydellisen vaaran torjumisessa ja markkinatuomioistuimen yhtiölle asettamien muiden oikaisuvelvoitteiden merkitys siten oli jäänyt vähäiseksi.\n  "
      ],
      "hasFormat": {
        "@id": "sfecli:kko/1984/II70/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Markkinatuomioistuimen oikaisumääräyksen tehosteeksi asetetun uhkasakon tuomitsemista maksettavaksi koskeva juttu.\n        Kuluttaja-asiamiehen vaatimus\n        Kuluttaja-asiamies (KA) oli kuluttajansuojalain (KSL) 2 luvun 10 §:n nojalla markkinatuomioistuimessa vaatinut, että Oy Löytötalo - Finnroute Ab:lle 22.12.1982 annetun markkinointitoimen oikaisumääräyksen tehosteeksi asetettu 100 000 markan uhkasakko tuomitaan maksettavaksi.\n        Markkinatuomioistuin velvoitti päätöksellään 1982:22 yhtiön\n        1) neljäntoista päivän kuluessa päätöksestä tiedon saatuaan toimittamaan niille kuluttajille, joille oli jaettu Löytöluettelo 82/83 -niminen suoramyyntiluettelo, erillisen, yhtiön nimellä varustetun tiedotteen, jossa olisi Handi Stripper laitteen nimi ja kuva sekä selkeä varoitus laitteen vaarallisuudesta ja tieto siitä, että markkinatuomioistuin oli päätöksellään kieltänyt markkinoimasta Handi Stripper merkkistä porakonetta lisälaitetta ilmoittamatta kuluttajille, että laitteesta sitä käytettäessä saattoi irrota teräviksi hioutuneita terästikkuja ja että laite oli sen vuoksi vaarallinen sekä laitetta käyttävälle henkilölle, jollei tämä käyttänyt ainakin suojasilmälaseja sekä käsiä ja käsivarsia suojaavia pukimia, että muille henkilöille, jotka olivat laitteen läheisyydessä käytön aikana, ja\n        2) kymmenen päivän kuluessa päätöksestä tiedon saatuaan julkaisemaan kolmessa laajalevikkisessä valtakunnallisessa sanomalehdessä vähintään kaksipalstaisen ilmoituksen, joka sisältäisi edellisessä kohdassa mainitun tiedotteen tiedot.\n        Markkinatuomioistuimen päätös annettiin yhtiölle tiedoksi 23.12.1982. Tiedotteelle asetettu määräaika päättyi siis 6.1.1983 ja lehti-ilmoitukselle asetettu määräaika 3.1.1983.\n        Yhtiö oli julkaissut markkinatuomioistuimen päätöksessä määrätyn oikaisuilmoituksen Turun Sanomissa 3.1.1983, Uudessa Suomessa ja Iltalehdessä 4.1.1983 sekä Aamulehdessä 11.11.1983. Näistä Iltalehteä ei ilmeisesti voi pitää valtakunnallisena sanomalehtenä. Turun Sanomissa julkaistu ilmoitus oli siis julkaistu markkinatuomioistuimen asettamassa määräajassa.\n        Markkinatuomioistuimen päätöksessä oli edellytetty oikaisun sisältävän maininnan siitä, että porakoneen lisälaite oli vaarallinen laitetta käyttävälle henkilölle, jollei tämä käyttänyt ainakin suojasilmälaseja sekä käsiä ja käsivarsia suojaavia pukimia. Yhtiön ilmoituksen tekstistä puuttui sana \"ainakin\" eli siitä ei käynyt ilmi, että lueteltuja suojavarusteita oli pidettävä vähimmäisvaatimuksena.\n        Yhtiön kirjeestä KA:lle näkyy, että tiedotetta ei ollut vielä 13.1.1983 mennessä toimitettu muille Löytöluettelon 82/83 saaneille kuluttajille kuin niille, jotka olivat ostaneet Handi Stripper laitteen. Vastauksessaan yhtiön kirjeeseen KA pyysi tietoja mm. Löytö-luettelon 82/83 levikistä. Selvityspyyntö uudistettiin 4.2.1983. Yhtiö selvitti 14.2.1983 päivätyssä kirjeessään toimittaneensa osoiterekisterinsä mukaan Löytöluettelon 82/83 saaneille asiakkailleen oikaisutiedotteen. Myöhemmin on käynyt ilmi, että mainittuja henkilöitä oli n. 70 000. Myöhemmin on myös selvinnyt, että Löytöluettelon 82/83 koko painosmäärä oli 363 980 kappaletta. Yli puolet luetteloista oli jaettu kuluttajille osoitteettomina suoramainoksina. Tähän ryhmään kuuluneille kuluttajille yhtiö on lähettänyt vasta toukokuun loppupuolella 1983 varoitukseksi otsikoidun tiedotteen, jonka toisella puolella on mm. ilmoitus yhtiön uudesta myymälästä.\n        Markkinatuomioistuin edellytti päätöksessään, että Löytöluettelon 82/83 saaneille kuluttajille toimitettaisiin erillinen yhtiön nimellä varustettu tiedote, jossa oli Handi Stripper laitteen nimi ja kuva sekä selkeä varoitus laitteen vaarallisuudesta. Yhtiön alkuvuodesta kuluttajille lähettämän tiedotteen pääsanomana ei ole vaadittu varoitus vaan alkava \"suurale\". Myös yhtiön kirjeessä KA:lle käytetään tiedotteesta nimitystä reklam eli mainos. Huomiota herättävän ale-mainoksen kääntöpuolelle on sijoitettu Handi Stripperin vaarallisuudesta kertova teksti.\n        Yhtiön nimeä ei tiedotteessa/mainoksessa ole. Tiedote/mainos on jaettu muun mainosmateriaalin, alennusmyyntiluettelon yhteydessä, mikä on omiaan vielä enemmän heikentämään varoituksen mahdollisuuksia tulla huomatuksi. Sellainen henkilö, joka ei ole kiinnostunut alennustarjouksista, heittää luultavasti tällaisen aineiston pois tutkimatta sitä tarkemmin. Mainitulla tavalla toteutettuna varoitus laitteen vaarallisuudesta ei ole selkeä.\n        Markkinatuomioistuimen päätöksessä edellytettiin, että oikaisu suoritetaan erillisellä tiedotteella. Alennusmyyntiluettelon väliin sijoitettu, osaksi mainontaa sisältävä lappunen ei ole päätöksessä tarkoitettu erillinen tiedote. Sellaisena ei voida pitää myöskään tiedotetta, jonka toisella puolella on ilmoitus uuden myymälän avaamisesta. Yhtiö ei ole toimittanut markkinointitoimen oikaisua markkinatuomioistuimen asettamassa määräajassa eikä markkinatuomioistuimen edellyttämällä tavalla.\n        Laitteen myynnin mahdollisella lopettamisella ei ole itsenäistä merkitystä. Yhtiölle ei määrätty kieltoa myydä laitetta. Koska mahdollinen myynnin lopettaminen on vapaaehtoinen toimenpide, yhtiö voi peruuttaa sen milloin tahansa.\n      \n      \n        Oy Löytötalo - Finnroute Ab:n vastine\n        Yhtiö katsoo suorittaneensa markkinatuomioistuimen päätöksessä määrätyn oikaisun ja vaatii, että KA:n hakemus uhkasakon tuomitsemisesta maksettavaksi hylätään tai mikäli uhkasakko kuitenkin tuomitaan maksettavaksi, sitä huomattavasti alennetaan.\n        Markkinatuomioistuimen päätöksessä määrättyjen velvoitteiden tarkoituksena on ollut saada tieto laitteen vaarallisuudesta mahdollisimman tehokkaasti niille kuluttajille, jotka olivat jo ehtineet ostaa laitteen. Näin he pystyisivät käyttämään laitetta niin, ettei se aiheuta heille vahingoittumisen vaaraa.\n        Toinen mainitun tiedotusvelvollisuuden peruste on ilmeisesti ollut se, että ne mahdolliset kuluttajat, jotka ovat harkitsemassa laitteen ostoa markkinatuomioistuimen antaman päätöksen jälkeen tulisivat tietoisiksi laitteen vaarallisuudesta ja voisivat tehdä mahdollisen ostopäätöksensä näiden tietojen valossa.\n        Markkinatuomioistuimen päätöksen saatuaan yhtiö ei ole suostunut myymään ainuttakaan Handi Stripper laitetta. Yhtiö ei myöskään tulevaisuudessa enää myy laitetta, sillä se katsoo maineensa vahingoittuvan siitä, että toimitetussa tavarassa on tällaisia virheitä. Myynnin keskeyttämisellä on toinen edellä mainituista markkinatuomioistuimen päätöksen motiiveista tullun tyydytetyksi. Jos laitetta ei ole enää lainkaan myyty päätöksen antamisen jälkeen, eikä sitä tulla myymään myöhemminkään, ei itse asiassa ole mitään tarvetta informoida kuluttajia laitteen vaarallisuudesta siinä mielessä, että nämä voisivat sen huomioida harkitessaan laitteen ostamista. Kuluttajien tilauksiin yhtiö on ilmoittanut ja tulee vastedeskin ilmoittamaan, että laite on poistettu lopullisesti myyntivalikoimasta.\n        Jos laki olisi sallinut markkinatuomioistuimen käyttää vielä ankarampia keinoja kuin mihin sillä nyt on mahdollisuus ja laitteen markkinoiminen olisi voitu kokonaan kieltää, ei luonnollisestikaan olisi ollut tarvetta määrätä toimitettavaksi ilmoitusta Löytöluettelon saaneille kuluttajille ja lehti-ilmoitusten julkaisemista. Yhtiö on nyt itse asiassa toiminut ikään kuin markkinatuomioistuimen päätös olisi merkinnyt sitä, ettei laitetta saisi ollenkaan markkinoida. Yhtiö on siis ryhtynyt markkinatuomioistuimen päätöksen vuoksi jyrkempiin toimenpiteisiin kuin mitä päätös edellytti.\n        Yhtiö katsoo, että markkinatuomioistuimen määräämiä ilmoitustapoja paljon tehokkaammin tavoitetaan laitteen ostaneet henkilöt lähettämällä heille erillinen ilmoitus laitteen vaarallisuudesta. Niinpä heti joulun pyhien 1982 jälkeen lähetettiin ilmoitus laitteen ostaneille kuluttajille.\n        Markkinatuomioistuimen päätös annettiin yhtiölle tiedoksi jouluaaton aattona eli 23.12.1982. Lehti-ilmoitus ehti asetetussa määräajassa Turun Sanomiin. Se myöhästyi ainoastaan yhden päivän Uudessa Suomessa ja Iltalehdessä. Ilmoitus julkaistiin myös 11.1.1983 ilmestyneessä Aamulehdessä. Vähäiset viivästykset ovat merkityksettömiä.\n        Yhtiöllä oli neljätoista päivää eli tosiasiassa kahdeksan täyttä työpäivää aikaa lähettää kaikille Löytöluettelon 82/83 saaneille kuluttajille varoitustiedote. Luettelon kokonaispainosmäärä oli 363 980 kappaletta. Yhtiön saadessa tiedon markkinatuomioistuimen päätöksestä postissa oli jakamatta n. 83 000 kappaletta kaikkiaan n. 153 000 postissa osoitteellisena lähetyksenä lähetettävästä kappaleesta. Tammikuun lopussa lähetettiin 70 000 henkilölle samansisältöinen varoitus kuin laitteen ostaneille henkilöille.\n        Luetteloista n. 169 700 kappaletta oli jaettu kuluttajille osoitteettomana suorajakeluna Helsingissä, Espoossa, Turussa ja Oulussa. Väärinkäsityksestä johtuen tälle kohderyhmälle toimitettiin erillinen tiedote vasta toukokuussa 1983.\n        Uhkasakon tuomitseminen maksettavaksi ei ole mahdollista sen vuoksi, että yhtiö on ryhtynyt paljon jyrkempiin ja tehokkaampiin toimenpiteisiin kuin niihin, joiden laiminlyömisen varalta uhkasakko asetettiin. Toisaalta vaaditut toimenpiteet olivat osittain erittäin vaikeita, osittain mahdottomia täyttää asetetussa ajassa, johon sisältyi joulun ja uudenvuoden pyhäpäivät. Näin ollen itse uhkasakon asettamista koskeva päätöskin oli sinänsä kohtuuton. Kaikkien edellä mainittujen yhtiölle kalliiden ja yhtiön mainettakin vahingoittavien toimenpiteiden jälkeen yhtiö pitää KA:n hakemusta kohtuuttomana.\n      \n      \n        Markkinatuomioistuimen päätös 22.6.1983\n        Markkinatuomioistuin lausui perusteluinaan:\n        Markkinatuomioistuin on 22.12.1982 antamassaan kieltopäätöksessä 1982:22 katsonut, että Oy Löytötalo - Finnroute Ab:n markkinoimasta Handi Stripper merkkisestä porakoneen lisälaitteesta aiheutui laitteen tavanomaisessa käytössä kuluttajien terveydelle vaaraa, josta olisi tullut tiedottaa markkinoinnissa. Sen vuoksi markkinatuomioistuin velvoitti yhtiön 100 000 markan sakon uhalla\n        1. neljäntoista päivän kuluessa päätöksestä tiedon saatuaan toimittamaan niille kuluttajille, joille oli jaettu Löytöluettelo 82/83 niminen suoramyyntiluettelo, erillisen, yhtiön nimellä varustetun tiedotteen, jossa on Handi Stripper laitteen nimi ja kuva sekä selkeä varoitus laitteen vaarallisuudesta ja tieto siitä, että markkinatuomioistuin on päätöksellään kieltänyt markkinoimasta laitetta ilmoittamatta kuluttajille, että laitteesta sitä käytettäessä saattaa irrota teräviksi hioutuneita terästikkuja ja että laite on sen vuoksi vaarallinen sekä laitetta käyttävälle henkilölle, jollei tämä käytä ainakin suojasilmälaseja sekä käsiä ja käsivarsia suojaavia pukimia, että muille henkilöille, jotka ovat laitteen läheisyydessä käytön aikana ja\n        2. kymmenen päivän kuluessa päätöksestä tiedon saatuaan julkaisemaan kolmessa laajalevikkisessä valtakunnallisessa sanomalehdessä vähintään kaksipalstaisen ilmoituksen, joka sisältää 1. kohdassa mainitun tiedotteen tiedot.\n        Markkinatuomioistuimen päätös annettiin yhtiölle tiedoksi 23.12.1982. Määräaika tiedotteen lähettämiseen päättyi siten 6.1.1983 ja lehti-ilmoitusten julkaisemiseen 3.1.1983.\n        Löytöluettelo 82/83 nimisen suoramyyntiluettelon kokonaispainosmäärä on ollut 363 980 kappaletta. Yhtiön saadessa tiedon markkinatuomioistuimen kieltopäätöksestä yli puolet luetteloista oli jaettu kuluttajille kotiin osoitteettomina suoramainoksina. Luetteloita oli myös jaettu kuluttajille postitse osoitteellisina noin 70 000 kappaletta.\n        Yhtiö on aikaisintaan tammikuun 1982 lopusta lähtien lähettänyt niille kuluttajille, joille oli jaettu Löytöluettelon 82/83 postitse, Löytöluettelon 82/83 alennusmyyntipainoksen. Sen välissä oli lipuke, jonka toinen puoli oli otsikoitu: \"Toimi nopeasti SUURALE!\" Lipukkeen kääntöpuolella oli Handi Stripper laitteen kuva ja laitteen vaarallisuudesta kertova teksti.\n        KA:n vaadittua markkinatuomioistuimessa oikaisuvelvoitteen tehosteeksi asetetun uhkasakon tuomitsemista maksettavaksi yhtiö on toukokuun loppupuolella 1983 toimittanut niille kuluttajille, joille oli jaettu Löytöluetteloa 82/83 osoitteettomina suoramainoksina, molemmin puolin varoitukseksi otsikoidun lehtisen. Siinä oli Handi Stripper laitteen kuva ja yhtiön nimi sekä sama laitteen vaarallisuudesta kertova teksti kuin alennusmyyntiluettelon välissä olleessa lipukkeessa. Lehtisen toisella puolella oli mm. ilmoitus yhtiön uudesta myymälästä.\n        Yhtiö on julkaissut 3.1.1983 Turun Sanomissa, 4.1.1983 Uudessa Suomessa ja Iltalehdessä sekä 11.1.1983 Aamulehdessä ilmoituksen, jossa on ollut yhtiön nimi sekä Handi Stripper laitteen kuva ja sama laitteen vaarallisuudesta kertova teksti kuin alennusmyyntiluettelon välissä olleessa lipukkeessa.\n        Yhtiö on toimittanut markkinatuomioistuimen velvoittaman tiedotteen laitteen vaarallisuudesta asetetun määräajan jälkeen. Osoitteellisena postilähetyksenä toimitettu lipuke on sisältänyt alennusmyyntimarkkinointia. Se on lähetetty alennusmyyntiluettelon välissä ja siitä on puuttunut yhtiön nimi. Osoitteettomana suoramainoksena toimitetun lehtisen toinen puoli on myös sisältänyt mainonnallista tekstiä. Vaikka viivästymistä lehti-ilmoitusten julkaisemisessa on pidettävä vähäisenä, erillisen tiedotteen lähettämisen viivästymiset ja puutteellisuudet ovat sellaiset, että oikaisuvelvoitteen täyttäminen on olennaisesti laiminlyöty.\n        Edellä lausumillaan perusteilla markkinatuomioistuin tuomitsi markkinatuomioistuimen 22.12.1982 antamassa päätöksessä 1982:22 Oy Löytötalo - Finnroute Ab:lle määrätyn oikaisuvelvoitteen tehosteeksi asetetun 100 000 markan uhkasakon maksettavaksi.\n      \n    \n    \n      KORKEIN OIKEUS\n      Oy Löytötalo - Finnroute Ab haki muutosta markkinatuomioistuimen päätökseen. Kuluttaja-asiamies vastasi hakemukseen.\n      KKO p. tutki jutun ja lausui perusteluinaan:\n      Asiassa on selvitetty, että yhtiö on saatuaan joulukuun alussa 1982 tiedon puheena olevan porakoneen lisälaitteen vaarallisuudesta pian sen jälkeen lopettanut laitteen myynnin. Sitä ennen laitetta oli myyty postitse 108 kappaletta ja myymälöissä yhtiön ilmoituksen mukaan noin 30 kappaletta. Laitteen postitse ostaneille yhtiö on 6.1.1983 mennessä toimittanut sen vaarallisuudesta kertovan erillisen ilmoituksen.\n      Myytyjen laitteiden käyttöön liittyvän terveydellisen vaaran torjumisessa on yhtiön sanotuilla omaehtoisilla toimilla sekä markkinatuomioistuimen julkaistavaksi määräämillä sanomalehti-ilmoituksilla, joiden viivästymisen markkinatuomioistuinkin on todennut vähäiseksi, ollut olennainen merkitys. Markkinatuomioistuimen määräämän erillisen tiedotteen toimittaminen niille yhteensä noin 240 000 kuluttajataloudelle, joille yhtiön suoramyyntiluettelo n:o 82/83 oli jaettu joko osoitteellisena tai osoitteettomana, on siten jäänyt merkitykseltään vähäiseksi. Vahinkoja laitteen käytössä ei myöskään ole ilmoitettu tapahtuneen. Näissä olosuhteissa on rikoslain 2 luvun 4 b §:n 2 momentissa tarkoitettuja erityisiä syitä tuomita kysymyksessä olevan uhkasakko lievempänä kuin se oin asetettu, vaikka mainitun erillisen tiedotteen lähettämisessä on ollut markkinatuomioistuimen mainitsemia viivästymisiä ja puutteellisuuksia.\n      Lausumillaan perusteilla KKO alensi Oy Löytötalo - Finnroute Ab:n maksettavaksi tuomitun uhkasakon 50.000 markaksi.\n      \n        Ratkaisuun osallistuneet: oikeusneuvokset Saarni-Rytkölä, Lehtonen ja Ketola sekä ylimääräiset oikeusneuvokset Mäkinen ja Hagman\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-04-25"
  ],
  "judgmentNumber": [
    "II70"
  ],
  "date": [
    "1983-09-27"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II70"
  ],
  "year": [
    "1984"
  ],
  "description": [
    "http://data.finlex.fi/voc/kko/swe/1d9db1eb",
    "http://data.finlex.fi/voc/kko/fin/22f8af56"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}