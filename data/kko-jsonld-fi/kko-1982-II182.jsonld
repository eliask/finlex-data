{
  "@id": "sfecli:kko/1982/II182",
  "languageVersion": [
    {
      "@id": "sfecli:kko/1982/II182/fin",
      "title_fi": [
        "KKO:1982-II-182"
      ],
      "abstract_fi": [
        "\n    Metsähallituksen virkamiehen virkatoimituksessa metsässä kulkiessa hänen vasen jalkansa oli luiskahtanut kantapää edellä kivien väliseen koloon, jolloin hän oli tuntenut viiltävää kipua pohkeen alaosassa. Lääkärintarkastuksessa todettiin vasemman akillesjänteen repeämä. Vamman johdosta suoritetun leikkauksen yhteydessä akillesjänteessä ei havaittu mitään poikkeavaa. Akillesjänteen repeämä katsottiin tapaturman seuraukseksi.\n    Ään\n  "
      ],
      "hasFormat": {
        "@id": "sfecli:kko/1982/II182/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A, joka oli metsähallinnon Etelä-Suomen piirikuntakonttorissa hankintametsänhoitajana, oli 17.11.1976 ollessaan metsähallituksen edustajana Evon metsätyökoulun johtokunnan kokouksessa osallistunut ohjelman mukaiseen koulun havaintometsään tehtyyn tutustumisretkeen. Metsässä kulkiessaan hän oli astunut vasemmalla jalallaan kiven reunalle ja ottaessaan sitten seuraavaa askelta jalka oli luiskahtanut kantapää edellä kivien väliseen koloon. A oli tuntenut viiltävää kipua pohkeen alaosassa ja lääkärintarkastuksessa hänellä oli todettu vasemman akillesjänteen repeämä. Vamman johdosta suoritetun leikkauksen yhteydessä jänteessä ei ollut havaittavissa mitään poikkeavaa.\n      Sitten kun asiasta oli lainmukaisen korvauksen saamista varten ilmoitettu tapaturmavirastolle ja se oli 23.2.1977 alistanut epäävän päätöksensä vakuutusoikeuden harkittavaksi, vakuutusoikeus, p. 29.11.1977, koskei A:n vasemman akillesjänteen repeämä ollut kerrotun tapaturman aiheuttama eikä tapaturmasta muutoinkaan ollut aiheutunut korvattavaa ruumiinvammaa ja kun kysymyksessä ei myöskään ollut sellainen vamma, joka oli erikseen säädetty työtapaturmana korvattavaksi, oli valtion viran- ja toimenhaltijain tapaturmakorvauksesta annetun lain, tapaturmavakuutuslain sekä eräistä työtapaturmina korvattavista vammoista 10.12.1948 annetun asetuksen nojalla evännyt A:lta korvauksen.\n      Metsähallitus, joka oli työkyvyttömyysajalta maksanut A:lle palkan, haki muutosta vakuutusoikeuden päätökseen, minkä jälkeen asiasta antoivat lääkintöhallitus siltä pyydetyn lausunnon ja tapaturmavirasto siltä vaaditun vastauksen.\n    \n    \n      \n      KKO p. tutki asian ja katsoi, että A:n vasemman akillesjänteen repeämä oli häntä 17.11.1976 kohdanneen tapaturman seuraus. Sen vuoksi KKO kumoten vakuutusoikeuden päätöksen, valtion viran- ja toimenhaltijain tapaturmakorvauksesta annetun lain ja tapaturmavakuutuslain nojalla määräsi tapaturmaviraston suorittamaan A:lle sanotun akillesjänteen repeämän johdosta lainmukaisen korvauksen. Tästä aiheutuvia toimia varten asia palautettiin vakuutusoikeuteen.\n      \n        Eri mieltä olevan jäsenen lausunto\n        Oikeusneuvos Surakka hyväksyi asian esittelijän seuraavan mietinnön: KKO tutkinee asian. A on syntynyt 16.7.1923. Huomioon ottaen A:n iän tapaturman sattuessa ja sen että A:n vasemman akillesjänteen repeämä on syntynyt epäsuoran väkivallan eikä avoimen vamman seurauksena on lääketieteellisen kokemuksen perusteella pääteltävissä, että A:lla on sanotussa jänteessä ollut rappeutumismuutoksia jo ennen kysymyksessä olevaa tapaturmaa. A:n vasemman akillesjänteen repeämän voitaneen kuitenkin katsoa aiheutuneen häntä 17.11.1976 kohdanneesta tapaturmasta siten, että sitä on pidettävä puoleksi korvaukseen oikeuttavana. Tämän vuoksi KKO, kumoten vakuutusoikeuden päätöksen, valtion viran- ja toimenhaltijain tapaturmakorvauksesta annetun lain ja tapaturmavakuutuslain nojalla määrännee A:lle suoritettavaksi vasemman akillesjänteen repeämän johdosta lainmukaisen korvauksen. Tästä aiheutuvia toimenpiteitä varten asia palautettaneen vakuutusoikeuteen.\n        \n          Ratkaisuun osallistuneet: oikeusneuvokset Miettinen ja Jalanko sekä ylimääräiset oikeusneuvokset Paasikoski ja Heikkilä\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-12-10"
  ],
  "judgmentNumber": [
    "II182"
  ],
  "date": [
    "1982-06-22"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II182"
  ],
  "year": [
    "1982"
  ],
  "description": [
    "http://data.finlex.fi/voc/kko/fin/73f56b77"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}