{
  "@id": "sfecli:kko/1980/II73",
  "languageVersion": [
    {
      "@id": "sfecli:kko/1980/II73/fin",
      "title_fi": [
        "KKO:1980-II-73"
      ],
      "abstract_fi": [
        "\n    Verovirkamiehen, jolla asemansa perusteella oli mahdollisuus vaikuttaa verovelvollisen verotukseen, katsottiin saadessaan verovelvolliselta etuuksia vastaanottaneen ne virkatoimestaan.\n    Jutussa oli kysymys myös lieventävistä asianhaaroista sekä siitä, oliko virkamies syyllistynyt lahjoman vastaanottamiseen vai virkavirheeseen.\n  "
      ],
      "hasFormat": {
        "@id": "sfecli:kko/1980/II73/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Turun HO:n vt. kanneviskaali oli 1/6 1978 HO:een antamassaan virkasyytekirjelmässä lausunut, että Turun liikevaihtoverotoimiston ylimääräinen apulaisjohtaja A, sanotun toimiston johtaja B ja Turun lääninveroviraston lääninverojohtaja C, joista A:n ja B:n johtaman liikevaihtoverotoimiston toimialueeseen ja C:n johtaman lääninveroviraston virka-alueeseen kuuluivat mm. Salon ja Turun kaupungit ja jotka siten olivat voineet virassaan vaikuttaa, A ja B Salosta olevalle X-oy:lle ja Turusta olevan toiminimen Y:n omistajalle liikkeenharjoittaja Z:lle määrättävään liikevaihtoveroon ja sen suorittamisen valvontaan ja C oy. X:n ja Z:n välittömien verojen määräämiseen ja ko. yrityksissä toimitettaviin tarkastuksiin, olivat virassaan menetelleet jäljempänä kerrotuin tavoin virkavelvollisuutensa vastaisesti.\n      1) A oli ostettuaan 28/5 1971 Z:lta ainakin 1 900 markan hintaisen väritelevisiovastaanottimen ja tarvikkeineen ainakin 502 markan 50 pennin hintaisen televisiovastaanottimen, jotka vastaanottimet olivat oy. X:n tuotteita, jättänyt ne maksamatta ja siten viimeistään 3/11 1972, jolloin mainittuja vastaanottimia tarvikkeineen koskevat laskut oli Z:n toimesta hyvitetty, oikeudettomasti virkamiehenä edustanut ne itselleen.\n      2) A oli 29/6 - 1/7 1973 osallistunut Z:n kutsumana ja hänen kustannuksellaan vuorokoneella Puolan Varsovan kaupunkiin tehtyyn matkaan.\n      3) B oli 24/9 - 26/9 1976 eli noin kahden vuorokauden ajan yhtäjaksoisesti Z:n kustannuksella kestityttänyt itseään ja yöpynyt 2 yötä eri hotelleissa Turussa.\n      4) A oli 5/11 ja 6/11 1976 osallistunut yhdessä vaimonsa kanssa oy. X:n lentokoneella ja yhtiön kustannuksella Ranskaan Pariisin kaunpunkiin tehtyyn matkaan.\n      5) B oli 29/12 1976, tultuaan virassaan tietoiseksi siitä, että oy. X:ssä oli myyty vähintään 634 500 markan arvosta yhtiön valmistamia tuotteita merkitsemättä myyntiä kirjanpitoon ja ilmoittamatta sitä verotusta varten, ja tietoisena siitä, että liikevaihtoverotoimiston tuli päättää yhtiötä koskevasta jälkiverotuksesta 31/12 1976 eli kahden vuorokauden kuluttua, kestityttänyt itseään oy. X:n osakkeenomistajan ja silloisen pääjohtajan N:n kustannuksella N:n kartanossaan Turussa järjestämässä tilaisuudessa, jossa N:n ilmoituksen mukaan oli neuvoteltu ja oli ollut tarkoituskin neuvotella jälkiverotuksesta ja siihen liittyvistä veronkorotuksista sekä siitä, ettei asiassa ryhdyttäisi syytetoimenpiteisiin.\n      6) B oli seuranneena päivänä ollut työpaikallaan virantoimituksessa juopuneena.\n      7) B oli sitä seuranneena päivänä eli 31/12 1976 sen jälkeen kun liikevaihtoverotoimisto oli istunnossaan, jossa hän oli ollut puheenjohtajana, päätöksellään määrännyt oy. X:lle 70 prosentin veronkorotuksineen jälkiveroa kirjanpidon ohi edellä kerrotuin tavoin tapahtuneesta 523 500 markan määräisestä myynnistä, tahallansa, hankkiakseen oy. X:lle hyötyä, ilman laillista perustetta ja siten lainvastaisesti päättänyt, ettei tuosta ohimyynnistä, jonka hänen oli täytynyt ymmärtää käsittävän ainakin veropetoksen, ilmoiteta syyttäjäviranomaisille syytteen nostamista varten, sekä helmikuussa 1977 Salon piirin apulaisnimismiehen saatua muuta kautta asiasta tiedon ja pyydettyä asiakirjoja, kieltäytynyt niitä tälle lähettämästä.\n      8) B oli 7/4 1977 ottanut Z:lta vastaan oy. X:n valmistaman ainakin 3 000 markan hintaisen väritelevisovastaanottimen, joka oli laskutettu ja maksettu vasta sen jälkeen kun keskusrikospoliisin tutkimukset asiassa jo oli aloitettu ja jota niin ollen ei ollut alunperin katsottava olleen tarkoituskaan maksaa.\n      9) B oli 21/6 ja 22/6 1977 yhdessä poikansa kanssa osallistunut Z:n heille ja N:lle järjestämään ja kustantamaan lentokoneella Naantalista Ahvenanmaalle Brändön saarelle tehtyyn matkaan.\n      10) C oli siitä huolimatta, että hänellä oli virassaan saamiensa tietojen johdosta ollut perusteltua aihetta olettaa Z:n syyllistyneen verorikoksiin, 19/7 ja 20/7 1977 yhdessä kahden poikansa kanssa osallistunut Z:n heille järjestämään ja kustantamaan lentokoneella Naantalista Brändöhön tehtyyn matkaan.\n      11) A, B ja C olivat antaneet N:n sekä A ja C myös Z:n muutoin kestittää itseään,\n      a) N:n, A ainakin 11/2 1976 ja kesäkuussa 1977, B ainakin 24/9 1976 ja 3/3 1977 ja C ainakin 11/6, 15/6, 6/9, 24/9, 29/10 ja 30/10 1976 sekä 3/3 1977 ja\n      b) Z:n, A ainakin 16/9 1976 sekä useita kertoja vuoden 1976 loppupuolen ja kesän 1977 välisenä aikana ja C ainakin 15/6, 24/9 ja 25/9 1976 sekä 31/3, 16/4, 25/4, 4/7 ja 27/8 1977.\n      Edellä 1 - 5 ja 8 - 10 kohdassa tarkoitettuja etuuksia ei huomioon ottaen niiden taloudellinen arvo tai kestitystilaisuuden luonne voitu pitää virkamiehille annettuina normaaliin vieraanvaraisuuteen kuuluvina ja niiden voitiin olettaa vaikuttavan virkatoimiin. A:n, B:n ja C:n oli katsottava oikeudettomasti virkamiehinä ottaneen vastaan 1 - 5 ja 8 - 10 kohdassa tarkoitetut lahjomat.\n      Kohdassa 11 tarkoitettu etuuksien vastaanottaminen oli ollut toistuvaa. Siinä mainittu kestitys, jonka järjestelyyn oy. X:n valmistamien tuotteiden piirimyyjänä toiminut Z oli osallistunut myös yhtiön ja N:n puolesta kutsumalla virkamiehiä eri tilaisuuksiin, oli alkanut välittömästi sen jälkeen, kun asiassa mainittu H:n juttu oli tullut ilmi. Etuuksien vastaanottaminen oli siten tapahtunut aikana, jolloin oli ollut perusteltua syytä epäillä aluksi ainakin oy. X:ssä ja myöhemmin myös Z:n liikkeessä myydyn televisioita ohi kirjanpidon. A:n, B:n ja C:n virkatehtävien asianmukainen suorittaminen ei ollut edellyttänyt kerrotunlaista kanssakäymistä. Mainittujen verovirkamiesten oli täytynyt tai ainakin olisi virkamiehinä pitänyt ymmärtää tuon kanssakäymisen ja kestityksen, joka oli ollut luonteeltaan lähes täydellisesti yksipuolista, syynä ja perusteena olleen heidän asemansa ja vaikutusmahdollisuutensa verovirkamiehinä. A:n, B:n ja C:n, joiden oli täytynyt olla edellä kerrotuista epäilyistä tietoisia, olisi virka-asemansa huomioon ottaen etenkin noissa olosuhteissa tullut pidättäytyä epäilysten alaisten verovelvollisten tai niiden edustajien tarjoamista kestityksistä ja varoa virkamiesasemansa edellyttämän riippumattomuuden joutumista uhanalaiseksi.\n      N ja Z olivat hakeutuneet B:n ja C:n ja N myös A:n tuttavuuteen asiassa toimitettujen tutkimusten jo alettua sekä A:n, B:n ja C:n ollessa mainituissa virka-asemissa. N:n ja Z:n tarkoituksena oli siten katsottava olleen A:han, B:hen ja C:hen solmimiensa tuttavuussuhteiden avulla vaikuttaa yritystensä verotukseen ja etenkin niissä toimitettaviin tarkastuksiin. N oli nimenomaisesti myöntänytkin tämän. Siihen katsoen, että B oli 7 kohdasta ilmenevän menettelynsä lisäksi kertonut saaneensa C:n puheista sellaisen käsityksen, että oy. X:ää tuli kohdella \"hellin käsin\", ja että oy. X:ssä ja Z:n liikkeessä oli usean vuoden aikana jätetty huomattava määrä myyntiä merkitsemättä kirjanpitoon, mitä tarkastuksissa ei ensin ollut havaittu, N ja Z olivat osittain saavuttaneetkin mainitun tarkoituksen.\n      Edellä mainituin perustein kanneviskaali oli vaatinut A:n, B:n ja C:n tuomitsemista rangaistukseen rikoslain 40 luvun 1 §:n, 19 b §:n 1 momentin, 20 §:n 1 momentin ja 21 §:n 1 momentin 7 luvun 2 §:n nojalla, A:n 1, 2 ja 11 b kohdassa tarkoitetusta jatketusta rikoksesta, joka käsittää jatketun lahjoman ottamisen virkamiehenä ja jatketun varomattomuudesta tehdyn virkavirheen, 4 ja 11 a kohdassa tarkoitetusta jatketusta rikoksesta, joka käsittää lahjoman ottamisen virkamiehenä ja jatketun varomattomuudesta tehdyn virkavirheen, B:n 3, 8 ja 9 kohdassa tarkoitetusta jatketusta lahjoman ottamisesta virkamiehenä, 5 ja 11 a kohdassa tarkoitetusta jatketusta rikoksesta, joka käsittää lahjoman ottamisen virkamiehenä ja jatketun varomattomuudesta tehdyn virkavirheen, 6 kohdassa kerrotusta juopumuksesta virantoimituksessa ja 7 kohdassa tarkoitetusta jatketusta tahallisesta hyötymistarkoituksessa tehdystä virkarikoksesta ja C:n 10 ja 11 b kohdassa tarkoitetusta jatketusta rikoksesta, joka käsittää lahjoman ottamisen virkamiehenä ja jatketun varomattomuudesta tehdyn virkavirheen, ja 11 a kohdassa tarkoitetusta jatketusta varomattomuudesta tehdystä virkavirheestä. Lisäksi kanneviskaali oli vaatinut, että A, B ja C julistettaisiin menettämään valtiolle vastaanottamiensa 1 - 5 ja 8 - 10 kohdassa tarkoitettujen lahjomien arvo.\n      A, B ja C olivat antaneet HO:lle heiltä vaaditun selityksen, joihin kanneviskaali oli vastannut. HO oli 5/10 1978 tekemänsä päätöksen mukaisesti toimittanut jutussa 31/10 1978 suullisen käsittelyn, jolloin kanneviskaali oli uudistanut syytekirjelmässään esittämänsä rangaistusvaatimukset ja vaatinut syytekirjelmän 1 ja 8 kohdan osalta ensisijaisesti lahjoman ja toissijaisesti lahjoman arvon tuomitsemista valtiolle menetetyksi sekä muutoin katsonut A:n, B:n ja C:n saamien lahjomien arvoksi, A:n osalta 1 kohdan ensiksi mainitun television arvoksi 1 900 markkaa ja toisen television arvoksi tarvikkeineen 502 markkaa 50 penniä, 2 kohdassa selostetun lahjoman arvoksi 1 300 markkaa ja 4 kohdasta ilmi käyvän lahjoman arvoksi 4 488 markkaa, B:n osalta 3 kohdasta selviävän lahjoman arvoksi 500 markkaa, 5 kohdassa mainitun lahjoman arvoksi 200 markkaa, 8 kohdassa tarkoitetun lahjoman arvoksi 3 000 markkaa ja 9 kohdassa selostetun lahjoman arvoksi 700 markkaa sekä C:n osalta 870 markkaa. A:ta, B:tä ja C:tä oli kuultu henkilökohtaisesti syytteen johdosta, kuten suullisesta käsittelystä laadittu pöytäkirja osoitti.\n      HO p. 15/3 1979 oli tutkinut jutun ja katsonut selvitetyksi, että A, B ja C, jotka virassaan olivat voineet vaikuttaa, A Turun liikevaihtoverotoimiston apulaisjohtajana oy. X:lle ja toiminimen Y:n omistajalle Z:lle määrättävään liikevaihtoveroon, B sanotun toimiston johtajana yhtiölle ja Z:lle määrättävään liikevaihtoveroon, sen suorittamisen valvontaan ja liikevaihtoverotusta varten suoritettaviin tarkastuksiin sekä C Turun lääninveroviraston lääninverojohtajana yhtiön ja Z:n välittömään verotukseen ja ko. yrityksissä toimitettaviin tarkastuksiin, olivat virassaan menetelleet virkavelvollisuutensa vastaisesti seuraavasti:\n      1) A oli ostettuaan 29/5 1971 Turussa Z:lta 1 900 markan hintaisen väritelevisiovastaanottimen ja tarvikkeineen 502 markan 50 pennin hintaisen televisiovastaanottimen, maksanut ne vasta marraskuussa 1977 jutun poliisitutkinnan jo alettua ja siten 3/11 1972, jolloin Z oli hävittänyt vastaanottimia tarvikkeineen koskevat laskut, oikeudettomasti virassaan edustanut ne itselleen.\n      2) A oli 29/6 - 1/7 1973 osallistunut Z:n kutsusta ja kustannuksella vuorokoneella Puolan Varsovan kaupunkiin tehtyyn matkaan ja siten oikeudettomasti virassaan ottanut vastaan HO:n harkinnan mukaan 1 300 markan suuruisen lahjoman.\n      3) B oli 24/9 - 26/9 1976 eli noin kahden vuorokauden ajan yhtäjaksoisesti antanut Z:n kestittää itseään ja yöpynyt Z:n kustannuksella kaksi yötä eri hotelleissa Turussa, vaikka hän oman ilmoituksensa mukaan oy. X:ssä harjoitetusta kirjanpidon ohi tapahtuneesta myynnistä osan tultua ja vuoden 1975 loppupuolella ilmi oli epäillyt oy. X:n tuotteiden piirimyyjänä toimineen Z:n välittäneen tuota myyntiä, ja hänen sen vuoksi erityisesti noissa olosuhteissa olisi tullut varoa virkamiesasemansa edellyttämän riippumattomuuden joutumista uhanalaiseksi ja pidättäytyä mainittujen etuuksien vastaanottamisesta.\n      4) A oli 5/11 ja 6/11 1976 vaimonsa kanssa osallistunut oy. X:n lentokoneella ja yhtiön kustannuksella Ranskaan Pariisin kaupunkiin tehtyyn matkaan ja siten oikeudettomasti virassaan ottanut vastaan HO:n harkinnan mukaan 4 488 markan arvoisen lahjoman.\n      5) B oli saatuaan virassaan tietää, että oy. X:ssä oli myyty ainakin 634 500 markan arvosta yhtiön valmistamia tuotteita merkitsemättä myyntiä kirjanpitoon ja ilmoittamassa sitä verotusta varten, 29/12 1976 tietoisena siitä, että liikevaihtoverotoimisto päättäisi 31/12 1976 pidettävässä istunnossaan yhtiötä koskevasti jälkiverotuksesta, osallistunut oy. X:n silloisen pääjohtajan N:n kartanossaan Turussa järjestämään kestitykseen, vaikka hänen erityisesti noissa olosuhteissa olisi tullut varoa virkamiesasemansa edellyttämän riippumattomuuden joutumista uhanalaiseksi ja sen vuoksi pidättäytyä osallistumasta tilaisuuteen.\n      6) B oli 30/12 1976 Turussa ollut virkapaikallaan virantoimituksessa juopuneena.\n      7) B oli Turussa 31/12 1976, sen jälkeen kun liikevaihtoverotoimisto oli istunnossaan, jossa hän oli toiminut puheenjohtajana, tekemällään päätöksellä määrännyt oy. X:lle 70 prosentin veronkorotuksineen jälkiveroa kirjanpidon ohi edellä selostetuin tavoin tapahtuneesta jälkiverotettavasti 523 500 markan myynnistä, tahallansa hankkiakseen yhtiölle hyötyä, lainvastaisesti päättänyt, ettei tuosta myynnistä, jonka hänen oli täytynyt ymmärtää käsittävän ainakin veropetoksen, ilmoiteta syyttäjäviranomaiselle syytteen nostamista varten, sekä helmikuussa 1977 Salon piirin apulaisnimismiehen pyydettyä jutun asiakirjoja, jättänyt ne tälle toimittamatta.\n      9) B oli 21/6 ja 22/6 1977 eli aikana, jolloin B:llä oli huhtikuussa 1977 tapahtuneen ilmiannon jälkeen saman vuoden keväällä katsottava olleen perusteltua syytä epäillä Z:n myyneen televisiovastaanottimia merkitsemättä myyntiä kirjanpitoon, osallistunut poikansa kanssa Z:n heille järjestämään ja kustantamaan lentokoneella Naantalista Ahvenanmaalle Brändöhön tehtyyn matkaan, vaikka hänen erityisesti noissa olosuhteissa olisi tullut varoa virkamiesasemansa edellyttämän riippumattomuuden joutumista uhanalaiseksi ja sen vuoksi pidättäytyä osallistumasta matkaan.\n      10) C oli 19/7 ja 20/7 1977, jolloin hänellä oli virassaan saamiensa tietojen johdosta ollut perusteltua aihetta epäillä Z:n syyllistyneen verorikoksiin, osallistunut 2 poikansa kanssa Z:n heille järjestämään ja kustantamaan lentokoneella Naantalista Brändöhön tehtyyn matkaan, vaikka hänen erityisesti noissa olosuhteissa olisi tullut varoa virkamiesasemansa edellyttämän riippumattomuuden joutumista uhanalaiseksi ja sen vuoksi pidättäytyä osallistumasta matkaan.\n      11) A, B ja C olivat selostetuissa olosuhteissa, joissa heidän olisi tullut varoa virkamiesasemansa edellyttämän riippumattomuuden joutumista uhanalaiseksi ja sen vuoksi pidättäytyä kestityksistä, antaneet N:n sekä A ja C myös Z:n muutoin kestittää itseään eri ravintoloissa ja N:n kartanossa Turussa, Salossa ja Paraisten kaupungissa,\n      a) N:n A 11/2 1976 ja kesäkuussa 1977, B 24/9 1976 ja 3/3 1977 ja C 11/6 ja 24/9 1976 sekä 3/3 1977 ja\n      b) Z:n A 16/9 1976 sekä muutamia kertoja vuoden 1976 loppupuolen ja kesän 1977 välisenä aikana ja C ainakin 15/6 ja 24/9 1976 sekä 16/4 ja 25/4 1977.\n      Edelleen HO oli katsonut,\n      että B syytteen 8 kohdassa tarkoitetussa tilaisuudessa tosin oli ottanut Z:lta vastaan siinä tarkoitetun televisiovastaanottimen, jonka hinta oli laskutettu ja maksettu vasta keskusrikospoliisin jo aloitettua tutkimukset asiassa, mutta että jutussa esiin tulleet asianhaarat antoivat aiheen olettaa, ettei B ollut saanut vastaanotinta lahjaksi, vaan että hänen tarkoituksenaan oli ollut maksaa se, ja\n      että C kaikissa syytteen 11 kohdassa tarkoitetuissa tilaisuuksissa oli ottanut vastaan kestityksiä, mutta että kun a kohdassa mainitut, 15/6 1976 N:n kartanossa Turussa pidetty tilaisuus oli ollut valtion ja Turun kaupungin eri viranomaisille järjestetty yhteinen tilaisuus ja 6/9 1976 tapahtunut kestitys Salossa oli liittynyt Salon verotoimistoon tutustumiseen yhdessä verohallituksen ylimmän johdon kanssa ja kun 29/10 ja 30/10 1976 tapahtunut kestitys oli liittynyt oy. X:ssä Kemijärvelle perustetun tytäryhtiön vihkiäistilaisuuteen, jossa oli ollut läsnä maan korkeita virkamiehiä, ja b kohdassa tarkoitetut, 25/9 1976 mainittu kestitys oli käsittänyt yleisen käsityksen mukaiset kotikutsut Z:n asunnossa, kun 31/3 1977 tapahtunut kestitys oli liittynyt sitä edeltäneeseen veropaneeliin, kun 4/7 1977 tapahtunut kestitys oli ollut määrältään vain 48 markkaa 33 penniä ja että 7/8 1977 tapahtunut kestitys oli käsittänyt vain voileivän ja virvoitusjuomaa, arvoltaan 11 markkaa 91 penniä, C:n ei näissä tapauksissa voitu katsoa syyllistyneen virkavirheeseen.\n      Edellä kohdissa 2 ja 4 mainittujen etuuksien voitiin, niiden laatu ja arvo huomioon ottaen, katsoa olleen omiaan saattamaan A kiitollisuudenvelkaan ja siten vaarantamaan hänen virkatoimintaansa.\n      Mainituilla perusteilla HO oli katsonut, että koska A:n 1 kohdassa saaman lahjoman arvo, huomioon ottaen kodinkonekaupassa annetut alennukset, oli vähäinen ja A:lla oli, päättäessään osallistua 2 kohdassa tarkoitettuun matkaan yksin ja 4 kohdassa mainittuun matkaan yhdessä vaimonsa kanssa, ollut syytä olettaa, ettei matkoista aiheutunut, 2 kohdassa tarkoitetussa tilaisuudessa Z:lle, kun kysymyksessä oli ryhmämatka, ylimääräisiä kustannuksia, ja 4 kohdassa mainitussa tilaisuudessa oy. X:lle, kun matkaa ei ollut järjestetty A:n puolisoita varten, muita menoja kuin hotellilasku ja aterian hinta, asianhaarat olivat A:n syyksi 1, 2 ja 4 kohdassa luettujen rikosten osalta lieventävät. Kun A:n viaksi 1 kohdassa luetusta rikoksesta lieventävien asianhaarain vallitessa tehtynä saattoi seurata ainoastaan virantoimittamisesta erottaminen tai sakkorangaistus ja syyte siitä A:ta vastaan oli nostettu vasta 11/6 1978, oikeus syyttää A:ta tuosta rikoksesta rikoksen tekoaikana voimassa olleen rikoslain 8 luvun 1 §:n 2 momentin nojalla oli rauennut.\n      Edellä selostetuilla perusteilla ja huomioon ottaen, että A:n syyksi 4 ja 11 kohdassa luetut rikokset keskenään, B:n syyksi 3, 5, 7, 9 ja 11 kohdassa luetut rikokset keskenään ja C:n syyksi 10 ja 11 kohdassa luetut rikokset keskenään olivat saman rikoksen jatkamista, HO, hyläten syytteen ja vaatimukset enemmälti, oli tuominnut A:n rikoslain 40 luvun 1 §:n 1 momentin ja 21 §:n 1 momentin sekä 7 luvun 2 §:n nojalla 2 kohdassa kerrotusta lahjoman ottamisesta virkamiehenä lieventävien asianhaarain vallitessa 60:een sekä 4 ja 11 kohdassa kerrotusta jatketusta rikoksesta, joka käsittää lahjoman ottamisen virkamiehenä liventävien asianhaarain vallitessa ja varomattomuudesta tehtyjä virkavirheitä, 100:aan eli yhteensä 160:een 44 markan määräiseen päiväsakkoon ja siis maksamaan sakkoa 7 040 markkaa ja rikoslain 40 luvun 1 §:n 2 momentin nojalla velvoittanut A:n korvaamaan valtiolle 2 ja 4 kohdassa tarkoitettujen lahjomien arvon 5 788 markkaa sekä tuominnut B:n rikoslain 40 luvun 19 b §:n 1 momentin, 20 §:n 1 momentin ja 21 §:n 1 momentin sekä 7 luvun 2 §:n nojalla 3, 5, 7, 9 ja 11 kohdasta kerrotusta jatketusta rikoksesta, joka käsittää varomattomuudesta tehtyjä virkavirheitä ja tahallisia hyötymistarkoituksessa tehtyjä virkarikoksia, pantavaksi viralta ja 6 kohdassa kerrotusta juopumuksesta virantoimituksessa 60:een 56 markan määräiseen päiväsakkoon eli maksamaan sakkoa 3 360 markkaa ja C:n rikoslain 40 luvun 21 §:n 1 momentin ja 7 luvun 2 §:n nojalla 10 ja 11 kohdassa kerrotusta jatketusta varomattomuudesta tehdystä virkavirheestä 40:een 63 markan määräiseen päiväsakkoon eli maksamaan sakkoa 2 520 markkaa.\n      Kanneviskaali sekä A, B ja C hakivat muutosta HO:n päätökseen ja vastasivat, kanneviskaali A:n, B:n ja C:n valituksiin sekä viimeksi mainitut erikseen kanneviskaalin valitukseen. C pyysi suullisen kuulustelun toimittamista. Lisäksi hän lähetti KKO:een erään myöhään saapuneen kirjoituksen.\n    \n    \n      KORKEIN OIKEUS\n      KKO p. jätti C:n viimeksi mainitun kirjoituksen myöhään tulleena tutkimatta ja hylkäsi hänen pyyntönsä suullisen kuulustelun toimittamiseen aiheettomana. Muutoin KKO tutki jutun ja katsoi siinä selvitetyksi, että A, B ja C olivat, A toimiessaan Turun liikevaihtoverotoimiston ylimääräisenä apulaisjohtajana ja B sanotun toimiston johtajana sekä C Turun lääninveroviraston lääninverojohtajana virassaan menetelleet HO:n päätöksen 1 - 7 ja 9 - 11 kohdassa heidän syykseen luetulla tavalla.\n      KKO katsoi A:n osalta asianhaarojen olevan HO:n päätöksen 1, 2 ja 4 kohdassa kerrotuissa tapauksissa lieventävät, 1 ja 2 kohdan osalta sen vuoksi, ettei tuolloin tiedetty sittemmin paljastuneista verorikoksista, ja myös siihen nähden, että A ja Z olivat jo pitemmän ajan tunteneet toisensa, eikä tavanomaisesta poikkeavien etuuksien vastaanottaminen Z:lta ollut johtunut pelkästään A:n virka-asemasta, sekä 4 kohdan osalta, kun A:n kysymyksessä olevan matkan vuoksi ei voitu katsoa, olosuhteet huomioon ottaen, joutuneen oy. X:ää kohtaan erityiseen kiitollisuudenvelkaan. Päätöksen 3, 5, 9, 10 ja 11 kohtien osalta KKO syyllisyyttä harkitessaan ja myös rangaistusta mitatessaan otti lieventävänä seikkana huomioon sen, että kysymyksessä olevan kaltaiset verovirkamiehiin kohdistuneet kestitykset, joihin oli osallistunut myös korkeassa asemassa olevia verovirkamiehiä, olivat yleistyneet, eikä virkamiehille ollut annettu tarkempia ohjeita suhtautumisesta kestityksiin.\n      Tämän vuoksi KKO, hyläten A:ta vastaan 1 kohdassa ajetun syytteen ja menettämisvaatimukset vanhentuneina rikoslain 8 luvun 1 §:n 4 momentin ja 7 §:n nojalla, sellaisina kuin mainitut lainkohdat olivat 16/2 1973 annetussa ja 1/6 1973 voimaan tulleessa laissa, jota oli lievempänä sovellettava, katsoi, ettei ollut syytä muuttaa HO:n päätöstä muulla tavoin kuin että A:lle ja C:lle jutussa tuomittuja rangaistuksia korotettiin siten, että A tuomittiin 2 kohdassa kerrotusta lahjoman ottamisesta virkamiehenä lieventävien asianhaarojen vallitessa 1 kuukauden sekä 4 ja 11 kohdassa kerrotusta jatketusta rikoksesta, joka käsittää lahjoman ottamisen virkamiehenä lieventävien asianhaarojen vallitessa ja varomattomuudesta tehtyjä virkavirheitä, 2 kuukauden virantoimituseroon sekä C 10 ja 11 kohdassa kerrotusta jatketusta varomattomuudesta tehdystä virkavirheestä 6 kuukauden virantoimituseroon.\n      B:lle tuomittujen rangaistusten sekä A:n valtiolle lahjomien arvona suoritettavien määrien osalta HO:n päätös jäi pysyväksi\n      \n        Ratkaisuun osallistuneet: oikeusneuvokset Miettinen, Ådahl ja Lindholm sekä ylimääräiset oikeusneuvokset Ketola ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1980-06-25"
  ],
  "judgmentNumber": [
    "II73"
  ],
  "date": [
    "1980-06-13"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1980:II73"
  ],
  "year": [
    "1980"
  ],
  "description": [
    "http://data.finlex.fi/voc/kko/fin/54ee0496",
    "http://data.finlex.fi/voc/kko/fin/885baf29",
    "http://data.finlex.fi/voc/kko/swe/67869897"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}