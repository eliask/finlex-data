{
  "@id": "sfecli:kko/1982/II16",
  "languageVersion": [
    {
      "@id": "sfecli:kko/1982/II16/fin",
      "title_fi": [
        "KKO:1982-II-16"
      ],
      "abstract_fi": [
        "\n    Auton törmättyä tiellä olleisiin kiviin sen öljypohjan saamat vauriot olivat lyhyehkön ajomatkan jälkeen aiheuttaneet auton moottorin vaurioitumisen. Kun auton kuljettaja oli heti törmäyksen jälkeen olosuhteet huomioon ottaen tehnyt voitavansa mahdollisten vahinkojen toteamiseksi huomaamatta kuitenkaan öljypohjassa ollutta reikää, eikä kuljettajalla myöhempienkään havaintojensa perusteella ollut ollut aihetta keskeyttää ajoaan, vahingon on katsottu johtuneen suoranaisesti ja välittömästi ulkoapäin äkillisesti vaikuttaneesta syystä ja vakuutusyhtiö on velvoitettu suorittamaan korvausta auton korjauskuluista.\n    Ään\n  "
      ],
      "hasFormat": {
        "@id": "sfecli:kko/1982/II16/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli vakuutusyhtiö B:lle 19.5.1976 tiedoksi toimituttamansa haasteen nojalla Helsingin RO:ssa lausunut, että hänen kuljettaessaan 13.9.1974 hallinnassaan ollutta sanotussa vakuutusyhtiössä vaunuvahingon varalta vakuutettua henkilöautoa tiellä olleet autoon osuneet irtokivet olivat rikkoneet auton öljypohjan, jonka seurauksena auton moottori oli leikkautunut kiinni. Koska vakuutusyhtiö vakuutusehtojen mukaan oli vastuussa vahingosta, joka suoranaisesti ja välittömästi oli aiheutunut ulkoapäin äkillisesti vaikuttaneesta syystä, A oli vaatinut, että vakuutusyhtiö velvoitettaisiin suorittamaan hänelle korvaukseksi auton moottorin korjauskustannuksista 2 528 markkaa korkoineen sekä korvaamaan A:n oikeudenkäyntikulut.\n      Vakuutusyhtiön vastustettua kannetta RO p. 6.9.1976 oli tutkinut sen; ja koska jutussa oli riidatonta, että kanteessa mainittu vahinko oli johtunut ulkonaisesta äkillisesti vaikuttavasta syystä, eikä vakuutusyhtiö ollut näyttänyt sanotun vahingon aiheutuneen A:n huolimattomuudesta tai taitamattomuudesta, RO oli velvoittanut yhtiön suorittamaan vahingonkorvauksena A:lle 2 528 markkaa 5 prosentin korkoineen haasteen tiedoksiantopäivästä 19.5.1976 ja korvaamaan A:n oikeudenkäyntikulut 1 000 markalla.\n      Helsingin HO, jonka tutkittavaksi vakuutusyhtiö oli saattanut jutun, t. 16.5.1979 oli katsonut selvitetyksi, että tiellä olleiden irtokivien rikottua A:n kuljettaman auton öljypohjan A oli pysäyttänyt auton ja tarkastanut sen mahdollisesti saamia vaurioita sekä huomaamatta öljypohjan puhkeamista lähtenyt ajamaan edelleen, jolloin ajoa jatkettaessa myös auton moottori oli moottoriöljyn vuotamisesta johtuneen voitelun puutteellisuuden seurauksena vioittunut. Koska moottorin kiinnileikkautumisen ei ollut, huomioon ottaen, että autolla ajoa oli öljypohjan rikkoutumisen jälkeen jatkettu useita kilometrejä, näytetty suoranaisesti ja välittömästi johtuneen tiellä olleisiin kiviin törmäämisestä eikä näytetty, että autolle olisi ko. tilaisuudessa muutoinkaan öljypohjan vaurioitumista lukuun ottamatta, mistä korvausvaatimuksesta ei ollut kysymys, aiheutunut vakuutussopimuksen ehtojen mukaan korvattavaa vahinkoa, HO oli, kumoten RO:n päätöksen, hylännyt kanteen sekä vapauttanut vakuutusyhtiön RO:n tuomitsemasta korvausvelvollisuudesta.\n      A pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen.\n    \n    \n      \n      KKO t. myönsi muutoksenhakuluvan, tutki jutun ja totesi, että A oli vallinneissa olosuhteissa tehnyt voitavansa mahdollisten vaurioiden tarkastamiseksi, eikä hänellä senhetkisten eikä myöhempienkään havaintojensa perusteella ollut ollut aihetta keskeyttää ajoaan. Näin ollen ja kun auton moottorin vauriot olivat syntyneet lyhyehkön ajan kuluttua kiviin törmäämisestä, vauriot olivat johtuneet suoranaisesti ja välittömästi törmäyksestä eivätkä A:n huolimattomuudesta tai taitamattomuudesta. Tämän vuoksi KKO, kumoten HO:n tuomion, jätti asian RO:n päätöksen lopputuloksen varaan.\n      \n        Eri mieltä olevien jäsenten lausunnot\n        Oikeusneuvos Saarni-Rytkölä: en myönnä muutoksenhakulupaa. Äänestyksen tuloksen johdosta velvollisena lausumaan itse asiasta katson, ettei ole syytä muuttaa HO:n tuomiota.\n        Oikeusneuvos Salervo oli samaa mieltä kuin oikeusneuvos Saarni-Rytkölä.\n      \n      \n        Ratkaisuun osallistuneet: oikeusneuvokset Portin ja Lindholm sekä ylimääräinen oikeusneuvos Ketola\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-03-04"
  ],
  "judgmentNumber": [
    "II16"
  ],
  "date": [
    "1981-10-16"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II16"
  ],
  "year": [
    "1982"
  ],
  "description": [
    "http://data.finlex.fi/voc/kko/swe/4c5aef38",
    "http://data.finlex.fi/voc/kko/fin/4675c736",
    "http://data.finlex.fi/voc/kko/swe/2fd8aaf6"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}