{
  "@id": "sfecli:kko/1996/4",
  "languageVersion": [
    {
      "@id": "sfecli:kko/1996/4/fin",
      "title_fi": [
        "KKO:1996:4"
      ],
      "abstract_fi": [
        "\n    Kansaneläkelaitos oli maksanut pahoinpitelyn johdosta työkyvyttömälle A:lle sairauspäivärahaa myös A:n määräaikaisen työsuhteen jälkeiseltä työkyvyttömyysajalta. Kun pahoinpitelyyn syyllistynyt B velvoitettiin suorittamaan A:lle vahingonkorvauksena ansionmenetys työsuhteen päättymiseen saakka, korvauksesta ei tullut vähentää työsuhteen päättymisen jälkeiseltä ajalta maksettua sairauspäivärahaa.\n  "
      ],
      "hasFormat": {
        "@id": "sfecli:kko/1996/4/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Vaatimukset Tampereen käräjäoikeudessa\n        A lausui B:tä vastaan ajamassaan syytejutussa, että B oli 9.10.1993 pahoinpidellyt häntä seurauksin, että hän oli saamiensa kallovammojen vuoksi ollut työkyvyttömänä 9.10. - 15.11.1993. Sen vuoksi A vaati, paitsi B:n tuomitsemista rangaistukseen, B:n velvoittamista suorittamaan hänelle korvaukseksi ansionmenetyksestä ajalta 9.10. - 15.11.1993 8 506,40 markkaa, mistä oli kuitenkin vähennettävä kansaneläkelaitoksen ajalta 21.10. -15.11.1993 maksama sairauspäiväraha 1 961,40 markkaa. Sen varalta, että A:lla katsottaisiin olleen palkanmenetystä vain hänen määräaikaisen työsopimuksensa päättymispäivään 29.10.1993 saakka, A ilmoitti, että hänen palkkansa ajalta 9. - 29.10.1993 olisi ollut 4 939,20 markkaa. Kun tästä oli vähennettävä kansaneläkelaitoksen ajalta 21. - 29.10.1993 maksama sairauspäiväraha 747,20 markkaa, korvauksen palkanmenetyksestä tulisi olla ainakin 4 192 markkaa korkoineen.\n      \n      \n        Käräjäoikeuden tuomio 28.11.1994\n        Käräjäoikeus katsoi selvitetyksi, että B oli 9.10.1993 ravintolassa Tampereella pahoinpidellyt A:ta lyömällä tätä avokämmenellä päähän. A oli sen johdosta kaatunut tanssiparketille ja loukannut päänsä saaden kallonpohjan murtuman ja verenvuodon välikorvaan. Sen vuoksi käräjäoikeus, samalla kun B tuomittiin sakkorangaistukseen ja velvoitettiin suorittamaan kansaneläkelaitokselle sen A:lle ajalta 21.10. - 15.11.1993 maksama sairauspäiväraha 1 961,40 markkaa korkoineen, velvoitti B:n, A:n vaatimukset enemmälti hyläten, suorittamaan A:lle korvaukseksi työansion menetyksestä ajalta 9. -29.10.1993 4 932,20 markkaa vähennettynä kansaneläkelaitoksen A:lle suorittamilla 1 961,40 markalla eli 2 977,80 markkaa. Lisäksi B velvoitettiin suorittamaan A:lle korvausta sairauskuluista sekä kivusta ja särystä eli korvauksia kaikkiaan 6 731,80 markkaa 16 prosentin korkoineen 9.10.1993 lukien.\n        \n          Asian ovat ratkaisseet käräjätuomari Parikka sekä lautamiehet Salmi, Salminen ja Nieminen.\n        \n      \n      \n        Turun hovioikeuden tuomio 13.6.1995\n        A valitti hovioikeuteen. Hovioikeus katsoi jääneen näyttämättä, että A:n työsuhde olisi ilman pahoinpitelyä jatkunut 29.10.1993 jälkeen. A oli sairausvakuutuslain 27 c §:n 1 momentin nojalla saanut kansaneläkelaitokselta sairauspäivärahaa 1 961,40 markkaa. Päivärahan maksamisen perusteena oli ollut B:n A:lle rikoksella aiheuttama työkyvyttömyys. Sairausvakuutuslain 27 c §:n 2 momentin mukaan A:n oikeus saada B:ltä korvausta palkanmenetyksestä oli suoritetun päivärahan koko määrään saakka siirtynyt kansaneläkelaitokselle. Sen vuoksi käräjäoikeus oli menetellyt oikein vähentäessään A:lle suoritettavasta korvauksesta päivärahan koko määrän.\n        Näillä perusteilla hovioikeus jätti käräjäoikeuden tuomion lopputuloksen voimaan.\n        \n          Asian ovat ratkaisseet hovioikeuden jäsenet Larkiomaa, Nikula ja Riitta Sandholm. Esittelijä Anja Savolainen.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 19.9.1995.\n      A on uudistanut jutussa esittämänsä vaatimukset. Kansaneläkelaitos on antanut vastauksen. B ei ole käyttänyt tilaisuutta vastauksen antamiseen.\n    \n    \n      KORKEIMMAN OIKEUDEN RATKAISU 24.1.1996\n      \n        Perustelut\n        A on vaatinut B:ltä vahingonkorvausta ansionmenetyksestä ajalta 9.10. - 15.11.1993. Korvausvaateen perusteeksi on ilmoitettu, että A oli B:n suorittaman pahoinpitelyn johdosta ollut sanotun ajan työkyvytön ja menettänyt siltä ajalta työpalkkansa. Alempien oikeuksien tavoin Korkein oikeus katsoo kuitenkin jääneen näyttämättä, että A:n määräaikainen, 29.10.1993 päättymään sovittu työsuhde olisi ilman pahoinpitelyäkään sen jälkeen enää jatkunut. Sen vuoksi A:lla on ilmoittamallaan perusteella oikeus saada B:ltä korvausta ansionmenetyksestä vain ajalta 9. - 29.10.1993. Palkanmenetyksen määräksi sanotulta ajalta on ilmoitettu 4 939,20 markkaa.\n        Kansaneläkelaitos on maksanut A:lle kysymyksessä olevan työkyvyttömyyden johdosta sairauspäivärahaa ajalta 21.10. - 15.11.1993. Sairausvakuutuslain 27 c §:n 2 momentin mukaan A:n oikeus vahingonkorvaukseen B:ltä on siirtynyt kansaneläkelaitokselle suoritetun päivärahan määrään saakka. Mainitun lainkohdan mukaan A:n oikeus vahingonkorvaukseen B:ltä on kuitenkin tässä tapauksessa voinut siirtyä kansaneläkelaitokselle vain sikäli kuin se on suorittanut A:lle sairauspäivärahaa siltä ajanjaksolta, jolta A:lla edellä lausutun mukaisesti on oikeus saada B:ltä korvausta ansionmenetyksestä. Kysymyksessä ovat siten ajalta 21. - 29.10.1993 maksetut kahdeksan 93,40 markan määräistä päivärahaa eli yhteensä 747,20 markkaa.\n        B on siten velvollinen suorittamaan A:lle korvaukseksi ansionmenetyksestä 4 939,20 markkaa vähennettynä 747,20 markalla eli 4 192 markkaa korkoineen.\n      \n      \n        Tuomiolauselma\n        Hovioikeuden tuomiota muutetaan. B:n A:lle työansion menetyksestä suoritettava korvaus korotetaan 4 192 markaksi, joten B:n on suoritettava A:lle korvauksia yhteensä 7 946 markkaa 16 prosentin korkoineen 9.10.1993 lukien.\n        \n          Asian ovat ratkaisseet oikeusneuvokset Haarmann, Taipale, Ralos, Möller ja Kivinen. Esittelijä Hannu Kiuru.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1996:4"
  ],
  "judgmentNumber": [
    "4"
  ],
  "date": [
    "1995-11-14"
  ],
  "issued": [
    "1996-01-24"
  ],
  "creator": [
    "http://data.finlex.fi/common/KKO"
  ],
  "year": [
    "1996"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}