{
  "@id": "sfecli:kko/1984/II198",
  "languageVersion": [
    {
      "@id": "sfecli:kko/1984/II198/fin",
      "title_fi": [
        "KKO:1984-II-198"
      ],
      "abstract_fi": [
        "\n    Koska molemminpuoliset suoritusvelvollisuudet lakkaavat silloin, kun kauppa puretaan, tuomioistuimella oli oikeus julistaessaan irtaimen kaupan puretuksi samalla määrätä suoritettu kauppahinta palautettavaksi, vaikka ostaja, joka oli vastustanut kaupan purkua ja kaupan kohteen palauttamista myyjälle, ei ollut esittänyt vaatimusta kauppahinnan palauttamisesta.\n  "
      ],
      "hasFormat": {
        "@id": "sfecli:kko/1984/II198/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A:n ja B:n C:tä vastaan ajamasta kanteesta Helsingin RO p. 26.4.1982 oli lausunut selvitetyksi, että C, ostettuaan 4.5.1981 allekirjoitetulla kauppakirjalla A:lta ja B:ltä asunto-osakeyhtiön huoneiston Helsingin kaupungissa hallintaan oikeuttavat osakkeet 914.000 markan kauppahinnasta muun muassa ehdoin, että omistusoikeus osakkeisiin siirtyi ostajalle kaupantekotilaisuudessa maksamatta jääneen kauppahinnan osan 600.000 markan korkoineen tultua kokonaisuudessaan suoritetuksi ja että myyjillä oli oikeus purkaa kauppa, jos kauppahinnan ja sille sovitun koron maksamien laiminlyötiin, ja saatuaan osakkeita vastaavan huoneiston hallintaansa jo ennen kaupan päättämistä, oli laiminlyönyt suorittaa 1.10. ja 28.12.1981 ja erääntyneet kaksi 300.000 markan määräistä kauppahintaerää sekä viimeksi mainittuna päivänä näille erille maksettavaksi erääntyneen 11 prosentin koron 15.1.1981 lukien.\n      Sen vuoksi ja kun C ei ollut esittänyt perustetta, joka vapauttaisi hänet maksuvelvollisuudesta, ja A:lla ja B:llä näin ollen oli oikeus nyt vaatimaansa kaupan purkuun ja koska C ei myöskään ollut esittänyt hyväksyttävää perustetta, joka oikeuttaisi hänet edelleen pitämään puheena olevaa huoneistoa hallinnassaan, RO oli purkanut mainittuja, puheena olevan huoneiston hallintaan oikeuttavia osakkeita koskevan 4.5.1981 tehdyn kaupan sekä velvoittanut A:n ja B:n heti kuittia vastaan palauttamaan C:lle hänen jo suorittamansa kauppahinnan osan 314.000 markkaa sekä C:n heti häädön uhalla muuttamaan puheena olevasta huoneistosta. C velvoitettiin 3.500 markalla korvaamaan A:n ja B:n yhteiset oikeudenkäyntikulut.\n      Helsingin HO, jonka tutkittavaksi asianosaiset olivat saattaneet jutun, t. 9.3.1983 oli jättänyt asian RO:n päätöksen varaan.\n    \n    \n      KORKEIN OIKEUS\n      Pyytäen valituslupaa A ja B hakivat muutosta HO:n tuomioon vaatien, että määräys kauppahinnasta suoritettujen 314.000 markan palauttamisesta C:lle poistettaisiin. Valituslupa myönnettiin ja C antoi häneltä pyydetyn vastauksen hakemukseen.\n      KKO t. lausui perusteluinaan:\n      Kaupan purkamisen tarkoituksena on kaupantekoa edeltäneen tilan palauttaminen. Purkamisen johdosta kaupan osapuolet ovat siten velvolliset vastavuoroisesti palauttamaan jo saamansa suoritukset. Milloin osapuoli ei voi palautusvelvollisuuttaan täyttää, syntyy hänelle vastaava korvausvelvollisuus. Vastavuoroisuuden vaatimuksesta johtuu, että osapuolten on täytettävä palautusvelvollisuutensa yleensä samanaikaisesti.\n      Esillä olevassa jutussa kantajat olivat vaatineet vastaajan häätämistä siitä huoneistosta, jonka hallintaoikeus liittyy kaupan kohteena olleisiin asunto-osakkeisiin ja jonka vastaaja oli kauppaehtojen mukaan jo saanut hallintaansa. Häätövaatimuksen täyttäminen edellyttää vastavuoroisesti kantajien jo saaman 314.000 markan kauppahintaerän palauttamista vastaajalla. Tuomitessaan osakekaupan purettavaksi ja vastaajan häädettäväksi puheena olevasta huoneistosta RO:n on siten ollut lausuttava samalla myös vastaajan suorittaman kauppahintaerän palauttamisesta hänelle, vaikkei vastaaja, joka on vastustanut kaupan purkua ja häätöä, ollut esittänyt sitä koskevaa vaatimusta. Osakkeiden omistusoikeus on kauppakirjaan otetun omistuksenpidätysehdon turvin säilynyt kantajilla. Kun osakekirjoja lisäksi kauppaehdon mukaan säilytetään molempien osapuolten lukuun eräässä asianajotoimistossa, joka on velvollinen luovuttamaan ne myyjille, jos kauppa ennen täyden maksun tapahtumista purkautuu, ei osakekirjojen palauttamisesta ole ollut tarpeellista lausua.\n      Kantajat ovat tosin jo haastehakemuksessa varanneet itselleen oikeuden eri oikeudenkäynnissä vaatia vastaajalta vahingonkorvausta sopimuksen rikkomisella kantajille aiheutuneesta vahingosta. He eivät kuitenkaan ole edes väittäneet panneensa sellaista oikeudenkäyntiä vireille eivätkä näyttäneet, että heillä olisi sanotulla perusteella tai muutenkaan vastaajalta sellaista saatavaa, jonka nojalla heillä olisi oikeus huoneiston hallinnan saadessaankin pidättäytyä palauttamasta vastaajalle HO:n tuomiossa mainittua 314.000 markan kauppahintaerää tai sen osaa.\n      Näillä ja muutoin HO:n lausumilla perusteilla KKO katsoi, ettei ollut syytä muuttaa HO:n tuomion lopputulosta. Asian laadun vuoksi C:n oli pidettävä vahinkonaan hänelle vastauksen antamisesta KKO:ssa aiheutuneet kulut.\n      \n        Ratkaisuun osallistuneet: oikeusneuvokset Saarni-Rytkölä, Ådahl, Lehtonen ja Roos sekä ylimääräinen oikeusneuvos Hagman\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II198"
  ],
  "description": [
    "http://data.finlex.fi/voc/kko/fin/f5ee19ac",
    "http://data.finlex.fi/voc/kko/fin/b5d8d4ac",
    "http://data.finlex.fi/voc/kko/swe/7bc51e69",
    "http://data.finlex.fi/voc/kko/swe/1a67f857"
  ],
  "judgmentNumber": [
    "II198"
  ],
  "date": [
    "1984-01-24"
  ],
  "issued": [
    "1984-11-15"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}