{
  "@id": "sfecli:kko/1989/102",
  "languageVersion": [
    {
      "@id": "sfecli:kko/1989/102/fin",
      "title_fi": [
        "KKO:1989:102"
      ],
      "abstract_fi": [
        "\n    Velka oli erääntynyt velallisen maksettavaksi silloin, kun se oli konkurssituomiossa määrätty maksettavaksi konkurssipesän varoista. Kun velkaa ei ollut laillisesti haettu omavelkaiselta takaajalta vuoden kuluessa konkurssituomion julistamisesta, hän oli takausasetuksen 4 §:n nojalla vapautunut takauksestaan.\n    Vrt. KKO:1983-II-99 ja KKO:1986-II-141\n  "
      ],
      "hasFormat": {
        "@id": "sfecli:kko/1989/102/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Porin raastuvanoikeuden päätös 11.3.1986\n        Raastuvanoikeus on Harjavallan Säästöpankin kanteesta katsonut selvitetyksi, että A oli 10.9.1981 päivätyllä takaussitoumuksella mennyt omavelkaiseen takaukseen Harjavallan Auto Oy:n velallisena nostaman 150.000 markan pankkilainan korkoineen ja viivästyskorkoineen maksamisesta pankille. Sanottu velka oli erääntynyt maksettavaksi sen johdosta, että pankki oli sitä 5.10.1985 A:lle tiedoksiannetulla haasteella vaatinut, minkä vuoksi raastuvanoikeus on hylännyt A:n esittämän ennenaikaisuusväitteen.\n        Koska ei ollut voitu näyttää toteen pankin sitoutuneen vapauttamaan A:ta takausvastuusta, raastuvanoikeus on velvoittanut hänet heti kuitattua velkakirjaa vastaan maksamaan lainan jäännöspääoman 71.184 markkaa 64 penniä, korkoa 11,50 prosenttia tälle pääomalle 10.3.1985 lukien ja lisäkorkoa 3 prosenttia 10.9.1985 lukien täyden maksun tapahtumiseen. Vielä A on velvoitettu suorittamaan pankille sen oikeudenkäyntikulujen korvauksena 4.000 markkaa.\n      \n      \n        Turun hovioikeuden tuomio 29.5.1987\n        Hovioikeus, jonka tutkittavaksi A valittamalla oli saattanut jutun, on lausunut, että A oli 10.9.1981 päivätyllä takaussitoumuksella sitoutunut omavelkaiseen takaukseen pankin Harjavallan Auto Oy:lle 8.9.1981 allekirjoitetun velkakirjan perusteella antaman velan sekä sen koron ja viivästyskoron maksamisen vakuudeksi. Velkakirjan määräysten mukaan velan maksamattomalle pääomalle oli suoritettava viivästyskorkoa eräpäivästä maksupäivään, mikäli velkaa tai korkoa ei maksettu sovittuna eräpäivänä. Koron maksamispäiväksi oli määrätty kunkin maalis- ja syyskuun 10. päivä. Velkakirjan yleisten luottoehtojen 6 kohdan mukaan velkaa oli velallisen joutuessa konkurssiin pidettävä heti erääntyneenä, jos pankki niin vaati. Harjavallan Auto Oy oli joutunut konkurssiin 2.1.1984, ja pankki oli 15.5.1984 valvonut velkakirjan pääoman, koron ja viivästyskoron.\n        Takaajan maksuvelvollisuus edellytti takauksen kohteena olevan velan käymistä maksettavaksi. Velallisen konkurssi sen enempää kuin konkurssissa tapahtunut valvonta eivät eräännyttäneet päävelkaa. Edellä sanottujen velkakirjan ehtojen mukaan viivästyskoron valvomisen edellytyksenä ei ollut ollut päävelan maksettavaksi lankeaminen. Velan valvominen Harjavallan Auto Oy:n konkurssissa ei siten sisältänyt velkakirjan yleisten luottoehtojen 6 kohdassa edellytettyä eräännyttämisvaatimusta. Pankki ei ollut näyttänyt esittäneensä muutakaan sellaista vaatimusta, jonka perusteella kysymyksessä oleva velka olisi katsottava erääntyneeksi.\n        Näillä perusteilla hovioikeus on kumonnut raastuvanoikeuden päätöksen A:n osalta, hylännyt häneen kohdistetun kanteen ennenaikaisena ja vapauttanut A:n kaikesta tuomitusta maksuvelvollisuudesta. Oikeudenkäymiskaaren 21 luvun 4 §:n 1 momentin nojalla on hylätty pankin oikeudenkäyntikulujen korvaamista koskevat vaatimukset.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 30.9.1987.\n      Valituksessaan pankki on vaatinut hovioikeuden tuomion kumoamista, kanteensa hyväksymistä ja jutusta aiheutuneiden oikeudenkäyntikulujensa korvaamista. Päävelallisena olleen Harjavallan Auto Oy:n puheena olevan velan oli katsottava tulleen konkurssivalvonnalla irtisanotuksi niin, että sen jälkeen pankilla oli ollut oikeus hakea suoritusta myös omavelkaiselta takaajalta.\n      A on antanut pyydetyn vastauksen vaatien siinä muutoksenhakemuksen hylkäämistä ja vastauskulujensa korvaamista korkoineen Korkeimman oikeuden tuomion antamisesta lukien.\n    \n    \n      KORKEIMMAN OIKEUDEN RATKAISU 21.9.1989\n      \n        Perustelut\n        Valvonta Harjavallan Auto Oy:n konkurssissa ei osoita pankin tahtoneen käyttää hyväkseen velkakirjan yleisten luottoehtojen 6 kohdan mukaista erääntymisehtoa. Velka on kuitenkin Kokemäen kihlakunnanoikeuden 8.8.1984 julistamassa konkurssituomiossa määrätty maksettavaksi konkurssipesän varoista ja on silloin erääntynyt.\n        Pankin kanne A:ta vastaan on pantu vireille vasta 5.10.1985. Koska velkaa ei siten ole laillisesti haettu häneltä vuoden kuluessa päävelan erääntymisestä, A omavelkaisena takaajana on takausasetuksen 4 §:n nojalla vapautunut sitoumuksestaan.\n      \n      \n        Tuomiolauselma\n        Hovioikeuden tuomion lopputulosta muutetaan vain siten, että A:han kohdistettu kanne hylätään vanhentuneena eikä ennenaikaisena.\n        Jutun näin päättyessä hylätään pankin oikeudenkäyntikuluvaatimus. Asian laadun vuoksi hylätään myös A:n oikeudenkäyntikuluvaatimus.\n        \n          Ratkaisuun osallistuneet: oikeusneuvokset Ailio, Nikkarinen, Leh- tonen, af Hällström ja Tulenheimo-Takki\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1989-09-21"
  ],
  "judgmentNumber": [
    "102"
  ],
  "date": [
    "1988-03-29"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1989:102"
  ],
  "year": [
    "1989"
  ],
  "description": [
    "http://data.finlex.fi/voc/kko/swe/c6ccd1cf",
    "http://data.finlex.fi/voc/kko/fin/c717c86c",
    "http://data.finlex.fi/voc/kko/fin/2fc16832",
    "http://data.finlex.fi/voc/kko/swe/4b571cf1"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}