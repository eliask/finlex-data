{
  "@id": "sfecli:kko/1980/II55",
  "languageVersion": [
    {
      "@id": "sfecli:kko/1980/II55/fin",
      "title_fi": [
        "KKO:1980-II-55"
      ],
      "abstract_fi": [
        "\n    Vekselin, joka oli asetettu avoimen yhtiön maksettavaksi, oli hyväksynyt yhtiön osakas kirjoittamalla vekseliin oman nimensä, mutta ei yhtiön toiminimeä. Koskei muutoinkaan ollut näytetty, että osakas olisi tarkoittanut hyväksyä vekselin yhtiön puolesta, vekselin ei katsottu sitovan yhtiötä.\n  "
      ],
      "hasFormat": {
        "@id": "sfecli:kko/1980/II55/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Sitten kun toiminimi Y oli Keski-Suomen lääninhallitukseen saapuneessa hakemuskirjassa vaatinut, että avoin yhtiö X, omistajat A ja B, velvoitettaisiin heti maksamaan toiminimelle 31/10 175 avoimen yhtiön maksettavaksi asetetun A:n hyväksymän ja 30/11 1975 maksettavaksi erääntyneen vekselin sisältö 22 500 markkaa laillisine korkoineen ja protestikulut 15,10 markkaa sekä korvaamaan lainhakukulut ja lääninhallitus oli 1/3 1976 antamallaan päätöksellä, koska velkomus perustui avoimen yhtiön allekirjoittamaan, selvään ja maksettavaksi erääntyneeseen maksusitoumukseen eikä avoin yhtiö ollut saattanut asiaa ulosottolain mielessä riitaiseksi, sanotun lain 2 luvun 17 §:n sekä kauppakaaren ja vekselilainsäännösten nojalla velvoittamaan avoimen yhtiön alkuperäistä vekseliä vastaan kuitattuna, ulosmittauksen uhalla, maksamaan toiminimi Y:lle 22 500 markkaa 6 %:n vuotuisine korkoineen 30/11 1975 lukien, kunnes täysi maksu tapahtui, ja korvaamaan toiminimelle protestikulut 15,10 ja lainhakukulut 200 markalla.\n      Avoin yhtiö X oli Karstulan KO:ssa toiminimi Y:n omistajaa C:tä vastaan ajamassaan takaisinsaantia koskevassa kanteessa lausunut, ettei avoin yhtiö ollut missään vaiheessa sitoutunut vekselistä ilmenevään suoritukseen C:n omistamalle toiminimelle Y:lle vaan avoimen yhtiön toiminimen tunnusosa \"El-Ho\" oli merkitty vekseliin maksavan nimen kohdalle aiheetta eikä avoin yhtiö ollut C:lle vekselistä ilmenevästä saatavasta vastuussa vaan vastuussa oli eräs C:n omistaman toiminimen kanssa liikesuhteessa ollut yhdistys. Sen vuoksi avoin yhtiö oli pyytänyt, että se vapautettaisiin maksuvelvollisuudesta ja että toimitettu ulosmittaus peruutettaisiin ja C velvoitettaisiin korvaamaan avoimen yhtiön oikeudenkäyntikulut.\n      C:n vastustettua kannetta KO p. 2/11 1976 oli lausunut jääneen näyttämättä, ettei avoin yhtiö X olisi vastuussa ko. vekselistä, jonka oli hyväksynyt sen nimen kirjoittamiseen oikeutettu yhtiömies A. Sen vuoksi ja samalla kun KO oli määrännyt Keski-Suomen lääninhallituksen edellä kerrotun 1/3 1976 antaman päätöksen täytäntöönpanon keskeyttämistä koskevan määräyksen lakkaamaan, KO oli hylännyt kanteen ja velvoittanut avoimen yhtiön maksamaan C:lle oikeudenkäyntikulujen korvaukseksi 1 650,70 markkaa.\n      Vaasan HO, jonka tutkittavaksi avoin yhtiö oli saattanut jutun, t. 18/8 1977 oli tutkinut jutun ja katsonut tosin selvitetyksi, että avoin yhtiö X oli hyväksynyt ko. 30/11 1975 erääntynen 22 500 markan määräisen vekselin, jonka oli asettanut toiminimen Y:n puolesta C:n aviomies, sekä että vekseli oli myöhemmin maksamatta jättämisen vuoksi protestoitu ja sittemmin siirretty Y:lle merkinnälle arvo saatu. Koska oli kuitenkin selvitetty, että vekseli oli annettu Y:lle vakuudeksi niistä suorituksista, jotka Y oli tekemänsä sopimuksen johdosta saamassa eräältä yhdistykseltä, ja kun avoin yhtiö X ei ollut saanut vekselistä vastiketta, HO oli, kumoten KO:n ja lääninhallituksen päätökset, hyväksynyt takaisinsaantikanteen ja vapauttanut avoimen yhtiön sille tuomitusta maksuvelvollisuudesta. C velvoitettiin korvaamaan avoimen yhtiön oikeudenkäyntikulut jutusta 1 800 markalla.\n      C pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n tuomioon ja lupahakemukseensa sisällytti muutoksenhakemuksen.\n    \n    \n      KORKEIN OIKEUS\n      KKO t. myönsi muutoksenhakuluvan ja tutki jutun. Hyväksyessään kanteessa tarkoitetun vekselin A oli kirjoittanut sille ainoastaan oman nimensä, mutta ei avoimen yhtiön X:n, omistajat A ja B, toiminimeä. Ei ollut muutoinkaan näytetty, että A olisi tarkoittanut hyväksyä vekselin avoimen yhtiön puolesta. Tämän vuoksi KKO jätti jutun sen lopputuloksen varaan, mihin HO oli tuomiossaan johtunut.\n      \n        Ratkaisuun osallistuneet: oikeusneuvokset Salervo, Portin, Nikkarinen ja Lehtonen sekä ylimääräinen oikeusneuvos Winqvist\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1980-05-30"
  ],
  "judgmentNumber": [
    "II55"
  ],
  "date": [
    "1980-02-05"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1980:II55"
  ],
  "year": [
    "1980"
  ],
  "description": [
    "http://data.finlex.fi/voc/kko/swe/ebcbea26",
    "http://data.finlex.fi/voc/kko/fin/fa96e3f3"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}