{
  "@id": "sfecli:kko/2011/75",
  "languageVersion": [
    {
      "@id": "sfecli:kko/2011/75/fin",
      "title_fi": [
        "KKO:2011:75"
      ],
      "abstract_fi": [
        "\n    Kuolinpesässä olivat osakkaina kolme rintaperillistä ja yleistestamentin saajana leski, jolle perittävä oli määrännyt koko jäämistönsä omistusoikeuksin. Rintaperilliset vaativat kanteella leskeä suorittamaan heidän lakiosansa rahana. Leski kiisti kanteen katsoen, että lakiosia tuli vaatia ja ne tuli määrätä perinnönjaossa. Korkeimman oikeuden tuomiosta ilmenevin perustein kanne jätettiin tutkimatta.\n  "
      ],
      "hasFormat": {
        "@id": "sfecli:kko/2011/75/fin/txt",
        "content_fi": [
          "\n    \n      Asian käsittely alemmissa oikeuksissa\n      \n        Kanne Paraisten käräjäoikeudessa\n        Alf R, Marko R ja Rikhard R lausuivat Vieno R:ää vastaan ajamassaan kanteessa, että Helge R oli laatinut 9.11.1987 päivätyn testamentin, jonka mukaan hänen kuoltuaan omaisuus oli menevä täydellä omistusoikeudella hänen vaimolleen Vieno R:lle. Testamentissa määrättiin, että testamentin saajalla oli oikeus suorittaa lakiosat rahana.\n        Helge R oli kuollut 8.12.2006. Vieno R oli ottanut omistusoikeustestamentin vastaan, joten testamentti oli täytetty. Vieno R ei voinut vedota oikeuteen pitää jäämistö jakamattomana hallinnassaan, koska hän oli ottanut testamentin vastaan. Kaikki rintaperilliset olivat esittäneet Vieno R:lle lakiosavaatimuksen perintökaaren 5 luvun 3 §:ssä säädetyssä määräajassa. Vaatimuksista huolimatta Vieno R ei ollut maksanut vaadittuja lakiosia. Kun testamentti oli täytetty ja rahasuoritus oli laiminlyöty, rintaperillinen voi vaatia lakiosaansa kanteella testamentin saajalta.\n        Lakiosavaatimusten osalta ei ollut muuta selvitettävää kuin kiinteistön arvo, josta Alf R ja hänen myötäpuolensa olivat esittäneet selvityksen. Kiinteistön arvo oli asiantuntijan arvion mukaan 93 000 euroa, jonka arvon perusteella kantajien lakiosat oli laskettu.\n        Helge R:n kuolinpesän ja Vieno R:n välillä ei ollut tarpeen toimittaa ositusta, koska Helge R ja Vieno R olivat tehneet 18.2.1984 päivätyn avioehtosopimuksen, jonka mukaan heillä kummallakaan ei ollut avio-oikeutta toistensa omaisuuteen.\n        Alf R ja hänen myötäpuolensa vaativat, että Vieno R velvoitetaan maksamaan lakiosana Alf R:lle 23 250 euroa, Marko R:lle 11 625 euroa ja Rikhard R:lle 11 625 euroa, kaikki määrät korkoineen.\n      \n      \n        Vastaus\n        Vieno R vastusti kannetta ja vaati kanteen jättämistä tutkittavaksi ottamatta tai sen hylkäämistä.\n        Helge R:n kuolinpesän osakkaiden ja Vieno R:n välillä ei ollut toimitettu ositusta. Kuolinpesä oli jakamatta. Vieno R oli ilmoittanut käyttävänsä hänelle leskenä kuuluvaa oikeutta pitää kuolinpesä jakamattomana hallinnassaan.\n        Käräjäoikeudella ei ollut toimivaltaa ratkaista Helge R:n perillisten jako- ja lakiosavaatimuksia. Ositusta ja perinnönjakoa varten oli määrättävä pesänjakaja, jolla oli ensisijainen toimivalta ratkaista ositukseen ja jakoon liittyvät riita-asiat.\n      \n      \n        Käräjäoikeuden päätös 4.9.2009\n        Asiassa oli riidatonta, ettei Helge R:n kuolinpesää ollut jaettu eikä pesänjakajaa ollut määrätty. Helge R oli laatinut 9.11.1987 päivätyn testamentin, jonka mukaan hänen omaisuutensa peri vaimo Vieno R.\n        Perintökaaren 3 luvun 1 a §:n nojalla leskellä on rintaperillisen jakovaatimuksen estämättä oikeus pitää jakamattomana hallinnassaan jäämistöön kuuluva asunto asuntoirtaimistoineen. Perintökaaren 7 luvun 5 §:n mukaan testamentti on siltä osin tehoton kuin se estää rintaperillistä saamasta lakiosaansa jäämistöstä.\n        Testamentti täytetään perinnönjaossa. Ennen perinnönjaon toimittamista testamentin ei voitu katsoa loukkaavan rintaperillisten oikeutta lakiosaan. Käräjäoikeus hylkäsi kanteen ennenaikaisena.\n        Asian on ratkaissut käräjätuomari Annika Nygård.\n      \n      \n        Turun hovioikeuden tuomio 6.4.2010\n        Alf R ja hänen myötäpuolensa valittivat hovioikeuteen.\n        Hovioikeus lausui, että lakiosaan oikeutetun perillisen oikeutta saada lakiosaa vastaava määrä rahana koskeva vaatimus oli ennenaikainen kunnes jäämistö oli selvitetty ja omaisuuden arvostusratkaisut tehty kuolinpesän osakkaita sitovalla tavalla lainvoimaisessa perinnönjaossa. Vasta tällöin kaikki lakiosan arvomäärään vaikuttavat tekijät olivat selvillä ja lakiosaa vastaava määrä rahassa voitiin määrittää.\n        Näillä ja käräjäoikeuden muutoin mainitsemilla perusteilla hovioikeus pysytti käräjäoikeuden päätöksen.\n        Asian ovat ratkaisseet hovioikeuden jäsenet Simo Simola, Riitta Sandholm ja Nina Porkka. Esittelijä Kalle Kalliokoski.\n      \n      \n        Muutoksenhaku korkeimmassa oikeudessa\n        Alf R:lle ja hänen myötäpuolilleen myönnettiin valituslupa. He vaativat hovioikeuden tuomion kumoamista ja kanteensa hyväksymistä.\n        Vieno R vastasi valitukseen ja vaati sen hylkäämistä.\n      \n      \n        Korkeimman oikeuden ratkaisu\n        Perustelut\n        Asian tausta ja kysymyksenasettelu\n        1. Helge R kuoli 8.12.2006. Häneltä jäi oikeudenomistajina leski ja yleistestamentin saaja Vieno R sekä rintaperilliset, poika Alf R sekä kuolleen pojan Birger R:n poika Marko R ja pojanpoika Rikhard R.\n        2. Helge ja Vieno R:n 18.2.1984 allekirjoittaman avioehtosopimuksen mukaan kummallakaan puolisolla ei ollut avio-oikeutta toisen puolison omaisuuteen. Helge R oli 9.11.1987 allekirjoittamassaan testamentissa määrännyt, että hänen kaikki omaisuutensa on menevä täydellä omistusoikeudella Vieno R:lle. Jos rintaperillinen vaati lakiosaansa, Vieno R:llä oli oikeus suorittaa se rahana. Testamentti oli annettu tiedoksi rintaperillisille. Kukin rintaperillinen oli ilmoittanut testamentin loukkaavan oikeuttaan lakiosaan, ja he ilmoittivat vaativansa lakiosiansa täysimääräisinä.\n        3. Helge R:n perukirjan mukaan hänen jäämistöönsä kuului rahallisesti arvoton koti-irtaimisto, rahavaroja 92,15 euroa ja omakotitalokiinteistö, jonka verotusarvo oli 12 228,43 euroa. Omakotitaloa oli käytetty puolisoiden yhteisenä kotina. Helge R:n ja pesän velat olivat yhteensä 4 273,90 euroa. Perukirjan mukaan Vieno R:n varoihin kuului rahavaroja 372,36 euroa, 6 597,60 arvoinen määräosa eli 1/3 eräistä asunto-osakkeista ja koti-irtaimistoa. Hänellä oli velkoja 160 euroa. Perukirjan mukaan Vieno R oli ilmoittanut käyttävänsä oikeuttaan pitää kuolinpesä jakamattomana hallinnassaan.\n        4. Helge R:n kuolinpesää ei ole kerrottu selvitetyn enempää kuin toimittamalla perunkirjoitus. Puolisoiden välistä omaisuuden ositusta tai erottelua ei ole toimitettu eikä myöskään perinnönjakoa.\n        5. Rintaperilliset ovat vaatineet Vieno R:ää vastaan nostamallaan kanteella lakiosiaan rahana. Lakiosien määrän he ovat laskeneet määräosina Helge R:n jäämistöön kuuluvan omakotitalon arvosta, joksi he ovat katsoneet hankkimansa arviolausunnon perusteella 93 000 euroa. Rintaperillisten mukaan lakiosia voidaan vaatia suoraan kanteella tällaisessa tapauksessa, jossa testamentti on täytetty eikä jäämistöön kuulu käytännössä muuta omaisuutta kuin kiinteistö, jonka arvosta lakiosat lasketaan. Vieno R on kiistänyt kanteen vaatien sen jättämistä tutkimatta tai hylkäämistä sillä perusteella, että lakiosia ei voida vaatia suoraan kanteella perinnönjakoa toimittamatta. Tällaisessa riitatilanteessa pesänjakajan on toimitettava perinnönjako.\n        6. Asiassa on kysymys siitä, voidaanko lakiosavaatimuksia koskeva kanne tutkia ja jos voidaan, onko se hylättävä ennenaikaisena tai muulla perusteella vai onko asia palautettava käräjäoikeuteen kanteen tarkemmaksi tutkimiseksi.\n        Lakiosan määrääminen perinnönjaossa tai sen ulkopuolella\n        7. Perintökaaren 23 luvun mukaan kuolinpesän osakkaiden oikeudet toteutetaan perinnönjaossa, jonka osakkaat voivat toimittaa keskinäisin sopimuksin tai jonka oikeuden määräämä pesänjakaja toimittaa. Ennen kuin jakoon voidaan ryhtyä, on toimitettava pesänselvitys, johon kuuluu muun muassa perittävän ja pesän velkojen maksaminen. Jos perittävä oli kuollessaan naimisissa, on perittävän ja lesken aviovarallisuussuhde purettava ennen jakoa osituksessa, tai jos puolisoilla ei ollut avio-oikeutta toistensa omaisuuteen, omaisuuden erottelussa. Tällainen toimitusjärjestelmä koskee myös niitä tapauksia, jolloin osakkaina on yleistestamentin saaja ja lakiosaperillisiä.\n        8. Sellaisissa tapauksissa, joissa jäämistössä ei ole riittävästi varoja lakiosan täyttämiseen, lakiosan täydennystä voidaan vaatia kanteella siten kuin perintökaaren 7 luvun 8 - 10 §:ssä säädetään.\n        9. Jos jäämistöön kuuluvat varat ovat helposti ja selvästi arvioitavissa, jolloin pesänselvitys ja ositus ovat käytännössä tarpeettomia, voi joissakin tapauksissa olla tarkoituksenmukaista, että lakiosaa voidaan vaatia suoraan kanteella yleistestamentin saajalta jakotoimitusta käynnistämättä. Kun perintökaaren 23 luvun säännökset ovat tahdonvaltaisia, estettä tällaiselle menettelylle ei sinänsä ole. Jollei yleistestamentin saaja tällaiseen oikeudenkäyntiin kuitenkaan suostu, lakiosia on vaadittava ja ne määrätään jaossa.\n        Korkeimman oikeuden kannanotto\n        10. Helge R:n perukirjan mukaan on selvää, että kantajien lakiosat voidaan täyttää joko jäämistön varoista tai siten, että Vieno R suorittaa ne rahana. Kanteessa on kysymys lakiosien suorittamiseen velvoittamisesta eikä kyse ole perintökaaren 7 luvun 8 §:ssä mainitusta lakiosan täydennyksestä, jota luvun 10 §:n mukaan on vaadittava kanteella.\n        11. Helge R:n jäämistöön ovat oikeutettuja yleistestamentin saajana leski Vieno R ja rintaperilliset Alf, Marko ja Rikhard R. Kun lesken hyväksi tehty lainvoimainen testamentti on yleistestamentti, se pannaan toimeen perinnönjaossa. Testamentin mukaan Alf, Marko ja Rikhard R ovat oikeutettuja saamaan perintöosuutenaan vain lakiosansa.\n        12. Korkein oikeus toteaa Alf, Marko ja Rikhard R:n lakiosan määräämiseen vaikuttavista seikoista, että lakiosien suhteellinen osuus Helge R:n jäämistöstä on puolet heidän kunkin perintöosastaan. Lakiosan määrä riippuu siitä, minkä arvoinen jäämistö on. Siihen puolestaan vaikuttaa pesänselvityksen ja omaisuuden erottelun lopputulos. Jos Vieno R vetoaa perintökaaren 3 luvun 1 a §:n 2 momentin mukaiseen oikeuteensa pitää jakamattomana hallinnassaan puolisoiden yhteisenä kotina käytetty asunto, on jaon yhteydessä ratkaistava, vaikuttaako hallintaoikeuden arvo lakiosien suuruuteen. Lopuksi toimituksessa on ratkaistava, millaisena omaisuutena Alf, Marko ja Rikhard R saavat lakiosansa, eli maksaako Vieno R lakiosat rahana vain annetaanko lakiosat kiinteistön määräosina.\n        13. Esillä olevassa tapauksessa lakiosien määrääminen voisi olla tarkoituksenmukaista ja sopivaa myös suoraan kanneteitse jakotoimitusta käynnistämättä. Yleistestamentin saaja Vieno R ei ole kuitenkaan tällaiseen menettelyyn suostunut, vaan hän on vaatinut asian ratkaisemista perinnönjakotoimituksessa. Näin ollen edellytyksiä lakiosien suorittamista koskevan kanteen tutkimiselle ei ole.\n      \n      \n        Päätöslauselma\n        Kanne jätetään tutkimatta.\n        Asian ovat ratkaisseet oikeusneuvokset Kari Raulos, Kari Kitunen, Pertti Välimäki, Ilkka Rautio ja Timo Esko. Esittelijä Anna-Liisa Hyvärinen.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:2011:75"
  ],
  "description": [
    "http://data.finlex.fi/voc/kko/swe/14c87a7c",
    "http://data.finlex.fi/voc/kko/swe/07839bca",
    "http://data.finlex.fi/voc/kko/fin/c94cd7e3",
    "http://data.finlex.fi/voc/kko/fin/f6c8ef58",
    "http://data.finlex.fi/voc/kko/fin/84b8972c",
    "http://data.finlex.fi/voc/kko/swe/8e7611c3"
  ],
  "judgmentNumber": [
    "75"
  ],
  "date": [
    "2011-05-10"
  ],
  "issued": [
    "2011-10-05"
  ],
  "creator": [
    "http://data.finlex.fi/common/KKO"
  ],
  "year": [
    "2011"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}