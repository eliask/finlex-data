{
  "@id": "sfecli:kko/1981/II144",
  "languageVersion": [
    {
      "@id": "sfecli:kko/1981/II144/fin",
      "title_fi": [
        "KKO:1981-II-144"
      ],
      "abstract_fi": [
        "\n    Pesänjakaja oli osituksessa katsonut, että puoliso oli luopumalla oikeudestaan vaatia lakiosaa syyllistynyt AL 94 §:ssä tarkoitettuun menettelyyn. Pesänjakajan virheellinen ratkaisu otettiin puolison väitteestä huomioon ratkaistaessa toisen puolison vireille panemaa osituksen moitetta koskevaa juttua.\n  "
      ],
      "hasFormat": {
        "@id": "sfecli:kko/1981/II144/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli B:lle 22.3.1979 tiedoksi toimituttamansa haasteen nojalla Vantaan KO:ssa kertonut, että sitten kun A ja B oli Kristiinankaupungin RO:n 11.6.1973 julistamalla päätöksellä tuomittu asumuseroon, mikä ratkaisu oli KKO:n 22.10.1974 annetulla päätöksellä vahvistettu, varatuomari K oli RO:n määräämänä pesänjakajana toimittamassaan, 25.9.1978 päättyneessä puolisoiden omaisuuden osituksessa arvioinut kummankin puolison haltuun jääneen irtaimen omaisuuden yhtä arvokkaaksi, A:n nimissä olleen Kristiinankaupungissa sijaitsevan kesähuvilatontin vuokraoikeuden ja tontilla olevat rakennukset 50 000 markan arvoisiksi sekä ositettavaan omaisuuteen kuuluva yhden kahdestoistaosan B:n isän C:n kuolinpesästä niin ikään 50 000 markan arvoiseksi, mitä osuutta vastaavasta lakiosastaan B oli avioliittolain 94 §:n tarkoittamin tavoin menetellen luopunut hyväksymällä 3.6.1973 vanhempiensa keskinäisen testamentin. Sen vuoksi pesänjakaja oli määrännyt, että A ja B saivat kumpikin pitää hallussaan jo olleen irtaimen omaisuuden ja että A sai mainitut rakennukset vuokraoikeuksineen. Tyytymättömänä ositukseen A oli vaatinut sen oikaisemista siten, että C:n kuolinpesän arvoksi katsottiin 1 000 000 markkaa sekä sanottujen tontin vuokraoikeuden ja rakennusten arvoksi 40 000 ja B:lle osituksessa tulleen irtaimen omaisuuden arvoksi 64 415 markkaa.\n      B oli vastustanut kannetta ja näin tehdessään vaatinut otettavaksi huomioon pesänjakajan virheellisen ratkaisun, kun tämä oli katsonut B:n syyllistyneen avioliittolain 94 §:ssä tarkoitettuun menettelyyn.\n      KO p. 12.11.1979 oli lausunut, ettei B luopuessaan moittimasta vanhempiensa keskinäistä testamenttia ollut syyllistynyt avio-oikeuden alaisen omaisuutensa väärinkäyttöön. Pesänjakajan ei siten olisi tullut katsoa mainittua osuutta C:n kuolinpesään B:n omaisuudeksi. Kesähuvilatontin vuokraoikeuden ja rakennusten arvon osalta KO oli katsonut jääneen näyttämättä, että niiden arvo olisi määrätty liian alhaiseksi. Näin ollen ja huomioon ottaen pesänjakajan kerrotun virheellisen menettelyn B:n osuus osituksessa oli jäänyt 25 000 markkaa liian pieneksi. Irtaimen omaisuuden osalta KO oli lausunut selvitetyksi, että osituksessa oli jätetty huomioimatta B:lle määrätty Biedermaver-tyylinen kalusto, jonka arvona oli pidettävä 3 500 markkaa. Muilta osin kummankin puolison saama omaisuus oli arvioitu samojen perusteiden mukaan ja omaisuusmäärät vastasivat arvoltaan toisiaan. Tältä osin A:n osuus osituksessa oli siten jäänyt 1 750 markkaa liian pieneksi. Sen vuoksi ja kun B ei ollut saanut omaisuutta enempää kuin hänelle lain mukaan olisi kuulunut, KO oli hylännyt kanteen ja velvoittanut A:n suorittamaan B:lle korvaukseksi tämän oikeudenkäyntikuluista 4 000 markkaa.\n      Helsingin HO, jonka tutkittavaksi A oli saattanut jutun, t. 21.5.1980 oli ratkaissut sen; ja koska A ei ollut näyttänyt, että kesähuvilan arvo tontinvuokraoikeuksineen olisi osituksessa merkitty sen todellista arvoa korkeammaksi, HO oli tällä ja muutoin KO:n mainitsemilla perusteilla jättänyt asian KO:n päätöksen lopputuloksen varaan.\n      Pyytäen valituslupaa A haki muutosta HO:n tuomioon. Lupa myönnettiin ja B antoi häneltä hakemuksen johdosta pyydetyn vastauksen.\n    \n    \n      KORKEIN OIKEUS\n      KKO t. tutki jutun. Koska oikeus vaatia lakiosaa ei ollut avio-oikeuden alaista sekä tuollaisesta oikeudesta luopuminen siten käsittänyt avio-oikeuden alaisen omaisuuden väärinkäyttöä, KKO näillä ja muutoin alempien oikeuksien lausumilla perusteilla katsoi, ettei ollut syytä muuttaa HO:n tuomion lopputulosta.\n      \n        Ratkaisuun osallistuneet: oikeusneuvokset Jalanko, Ådahl, Lehtonen ja Hiltunen sekä ylimääräinen oikeusneuvos Ketola\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II144"
  ],
  "referenceToLegislation": [
    "http://data.finlex.fi/eli/sd/1929/234/osa/4/luku/1/pykala/94"
  ],
  "judgmentNumber": [
    "II144"
  ],
  "date": [
    "1981-03-18"
  ],
  "issued": [
    "1981-10-30"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}