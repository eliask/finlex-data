{
  "@id": "sfecli:kko/1997/18",
  "languageVersion": [
    {
      "@id": "sfecli:kko/1997/18/fin",
      "title_fi": [
        "KKO:1997:18"
      ],
      "abstract_fi": [
        "\n    Käräjäoikeus aloitti A:n velkajärjestelyn ja vahvisti hänelle maksuohjelman. Hovioikeus palautti asian käräjäoikeuteen väitetyn esteperusteen selvittämiseksi ja kumosi käräjäoikeuden velkajärjestelyn aloittamista koskevan päätöksen. Kun velkajärjestelyn aloittamiseen liittyy oikeusvaikutuksia, joiden tulee pysyä voimassa, kunnes kysymys maksuohjelman vahvistamisesta on lainvoimaisesti ratkaistu, hovioikeuden lausunto velkajärjestelyn aloittamista koskevan päätöksen kumoamisesta poistettiin.\n  "
      ],
      "hasFormat": {
        "@id": "sfecli:kko/1997/18/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Turun hovioikeuden päätös 10.11.1995\n        Porin käräjäoikeuden aloitettua 16.7.1993 A:n velkajärjestelyn ja vahvistettua päätöksellään 21.6.1995 hänelle maksuohjelman Porin Seudun Osuuspankki valitti päätöksestä hovioikeuteen ja vaati velkajärjestelyhakemuksen hylkäämistä muun ohella sillä perusteella, että A oli velkajärjestelyhakemuksessaan jättänyt ilmoittamatta varallisuudekseen osuutensa vanhempiensa kuolinpesiin. A myönsi hovioikeudelle antamassaan vastauksessa pankin ilmoittaman laiminlyönnin tapahtuneen.\n        Hovioikeus totesi päätöksensä perusteluissa, ettei kyseinen tietojenantovelvollisuuden laiminlyönti ollut ollut oikeudenkäynnin kohteena käräjäoikeudessa. Kun asianosaisten hovioikeudelle esittämän perusteella ei ollut mahdollista arvioida, oliko velkajärjestelyhakemus tietojenantovelvollisuuden rikkomisen vuoksi hylättävä, asia oli palautettava käräjäoikeuteen.\n        Hovioikeus kumosi käräjäoikeuden velkajärjestelyn aloittamista koskevan päätöksen ja palautti asian käräjäoikeuteen, jonka tuli palautuspäätöksen saatua lainvoiman viipymättä omasta aloitteestaan ottaa asia uudelleen käsiteltäväkseen.\n        \n          Asian ovat ratkaisseet hovioikeuden jäsenet Kilpi, Leinonen ja Suvanto. Esittelijä Kimmo Suorsa.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      A:lle myönnettiin 23.4.1996 valituslupa. Valituksessaan A vaati hovioikeuden päätöksen kumoamista siltä osin kuin hovioikeus palauttaessaan asian käräjäoikeuteen oli kumonnut velkajärjestelyn aloittamista koskevan päätöksen. Osuuspankki antoi pyydetyn vastauksen.\n    \n    \n      KORKEIMMAN OIKEUDEN RATKAISU 20.2.1997\n      \n        Perustelut\n        Velkajärjestelyn aloittamiseen ja maksuohjelman vahvistamiseen liittyy oikeusvaikutuksia, joiden tulee pysyä voimassa, kunnes kysymys maksuohjelman vahvistamisesta on tullut lainvoimaisesti ratkaistuksi. Sen vuoksi hovioikeuden ei olisi tullut palauttaessaan asian käräjäoikeuteen sen selvittämiseksi, oliko A:n velkajärjestelylle Porin Seudun Osuuspankin väittämä yksityishenkilön velkajärjestelystä annetun lain 10 §:n 8 kohdan mukainen yleinen este, kumota käräjäoikeuden velkajärjestelyn aloittamista koskevaa päätöstä.\n      \n      \n        Päätöslauselma\n        Hovioikeuden päätökseen sisältyvä lausunto velkajärjestelyn aloittamista koskevan päätöksen kumoamisesta poistetaan. Sen sijaan maksuohjelman vahvistamista koskeva päätös kumotaan. Muilta osin hovioikeuden päätös jää voimaan.\n        Käräjäoikeuden vahvistamaa maksuohjelmaa on noudatettava, kunnes asia palautuksen jälkeen ratkaistaan käräjäoikeudessa.\n        \n          Asian ovat ratkaisseet oikeusneuvokset Tulenheimo-Takki, Paaskoski, Raulos, Hidén ja Kitunen. Esittelijä Pekka Turunen.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1997:18"
  ],
  "description": [
    "http://data.finlex.fi/voc/kko/swe/cbd7038f",
    "http://data.finlex.fi/voc/kko/fin/14eb80a5"
  ],
  "judgmentNumber": [
    "18"
  ],
  "date": [
    "1996-10-24"
  ],
  "issued": [
    "1997-02-20"
  ],
  "creator": [
    "http://data.finlex.fi/common/KKO"
  ],
  "year": [
    "1997"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}