{
  "@id": "sfecli:kko/1984/II74",
  "languageVersion": [
    {
      "@id": "sfecli:kko/1984/II74/fin",
      "title_fi": [
        "KKO:1984-II-74"
      ],
      "abstract_fi": [
        "\n    A:n asettaman vekselin maksunsaajaksi oli merkitty B. Vekselin kääntöpuolella olivat vain A:n ja C:n avoimet siirtomerkinnät. B, jonka hallussa vekseli oli, vaati vekselin määrän suorittamista C:ltä. Koska B ei ollut maksunsaajana siirtänyt vekseliä edelleen vekseliin merkityllä siirrolla eikä B näin ollen ollut vekselilain 16 §:n 1 momentin edellyttämällä katkeamattomalla siirtosarjalla todistanut oikeuttaan vekseliin siirronsaajana ja kun B ei ollut näyttänyt, että C olisi siirtänyt vekselin B:lle, B ei voinut esittää vekseliin perustuvia vaatimuksia C:tä vastaan.\n    Siirtosarjan katkeaminen otettiin huomioon viran puolesta.\n  "
      ],
      "hasFormat": {
        "@id": "sfecli:kko/1984/II74/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Avoimen yhtiön B:n A:ta ja C:tä vastaan ajamasta kanteesta Oulun RO p. 20.7.1982 oli lausunut selvitetyksi, että A ja C olivat kirjoittaneet sittemmin konkurssiin asetetun X Oy:n hyväksymään asettamis- ja erääntymispäivänä sekä vekselinsaajan osalta avoimeen vekseliin nimensä, A asettajaksi ja siirtäjäksi sekä C siirtäjäksi, kummankaan saamatta vekselistä rahaa itselleen, ja että vekselin asettaminen oli tapahtunut vastaajien ja kantajayhtiössä määräävässä asemassa olevan Viljo B:n omistaman edellä mainitun X Oy:n rahoituksen järjestämiseksi sekä että A:n edustaman tahon osuus yhtiössä oli 50 ja Rajakaltion osuus 25 prosenttia.\n      Sen vuoksi ja kun A ja C eivät olleet näyttäneet, että vastuun jakautumisesta olisi asianosaisten kesken toisin sovittu, RO, hyläten vaatimuksen koron tuomitsemisesta vekselin pääomalle sen asettamis- ja eräpäivien väliseltä ajalta lakiin perustumattomana ja vaatimukset muutoinkin enemmälti, oli vekselilain 47 ja 48 §:n nojalla velvoittanut A:n ja C:n heti alkuperäiselle vekselille tehtävää kuittausta vastaan suorittamaan avoimelle yhtiölle B:lle.\n      A:n 150.000 markkaa 6 prosentin vuotuisine korkoineen lukien vekselin erääntymispäivästä 31.12.1981 täyden maksun tapahtumiseen saakka ja 1/3 prosenttia maksettavaksi tuomitusta pääomasta provisiota sekä korvaukseksi protestikulusta 12 markkaa 80 penniä ja oikeudenkäyntikuluista 5.500 markkaa ja\n      C:n 75.000 markkaa 6 prosentin vuotuisine korkoineen lukien vekselin erääntymispäivästä 31.12.1981 täyden maksun tapahtumiseen saakka ja 1/3 prosenttia maksettavaksi tuomitusta pääomasta provisiota sekä korvaukseksi protestikuluista 6 markkaa 40 penniä ja oikeudenkäyntikuluista 2.750 markkaa.\n      Rovaniemen HO:ssa, jonka tutkittavaksi asianosaiset olivat saattaneet jutun, avoin yhtiö B oli toistanut RO:ssa esittämänsä vaatimukset, että A ja C velvoitetaan yhteisvastuullisesti suorittamaan yhtiölle RO:n päätöksessä mainitun vekselin pääoma 300.000 markkaa 6 prosentin korkoineen vekselin asettamispäivästä 2.1.1981 lukien 1.000 markan määräisine vekseliprovisioineen ja 25 markan 60 pennin määräisine protestikuluineen. A ja C olivat vaatineet kanteen hylkäämistä.\n      HO t. 20.4.1983 oli todennut, että avoin yhtiö B oli merkitty vekseliin siksi, jolle maksu oli suoritettava. Yhtiö ei ollut siirtänyt edelleen vekseliä, vaan ensimmäisenä siirtäjänä vekselissä oli A ja toisena C. Yhtiö ei siten vekselin haltijana voinut vaatia vekselin perusteella C:ltä suoritusta. Sen vuoksi HO oli tältä osin kumonnut RO:n päätöksen ja hylännyt yhtiön C:tä vastaan ajaman kanteen ja vapauttanut C:n suorittamasta RO:n hänen maksettavakseen tuomitsemia vekselin määrää korkoineen, provisiota ja protestikuluja sekä oikeudenkäyntikuluja. Yhtiö velvoitettiin korvaamaan C:n oikeudenkäyntikulut jutussa 2.000 markalla.\n      Koska yhtiön kanne A:ta vastaan perustui sanottuun yhtiöön hallussa olevaan maksamatta jättämisen vuoksi protestoituun vekseliin, jossa A oli asettajana ja yhtiö maksun saajana, ja A asettajana oli vastuussa vekselin maksamisesta yhtiölle eikä hän ollut näyttänyt sellaisia seikkoja, joiden perusteella hän olisi tuosta vastuusta vapaa, HO, muuttaen tältä osin RO:n päätöstä, oli velvoittanut A:n vekseliä vastaan suorittamaan yhtiölle vekselin määrän 300.000 markkaa 6 prosentin korkoineen vekselin erääntymispäivästä 31.12.1981 lukien, provisiota 1.000 markkaa sekä korvaamaan yhtiön protestikulut 25 markkaa 60 penniä. A velvoitettiin korvaamaan yhtiön oikeudenkäyntikulut jutussa RO:n tuomitseman määrän asemesta 10.000 markalla.\n    \n    \n      KORKEIN OIKEUS\n      Avoin yhtiö B pyysi valituslupaa ja haki muutosta HO:n tuomioon C:tä koskevalta osalta. Lupa myönnettiin ja C antoi häneltä vaaditun vastauksen.\n      KKO t. tutki jutun ja lausui perusteluinaan:\n      Vekselin saajaksi merkitty avoin yhtiö B voi suoraan vekselin perusteella siirronsaajana esittää vaatimuksia siirtosarjassa viimeiseksi siirtäjäksi avoimin siirroin merkittyä C:tä vastaan vain, jos yhtiö voi haltijana todistaa oikeutensa vekseliin vekselilain 16 §:n 1 momentin edellyttämällä katkeamattomalla siirtosarjalla alkaen yhtiöstä itsestään. Yhtiö ei kuitenkaan ole siirtänyt vekseliä siihen merkityllä siirrolla. Sen vuoksi ja kun yhtiö ei ole näyttänyt, että C olisi siirtänyt vekselin yhtiölle, yhtiö ei voi esittää vekseliin perustuvia vaatimuksia C:tä vastaan.\n      Näillä perusteilla KKO katsoi, ettei ollut syytä muuttaa HO:n tuomion lopputulosta. Yhtiö velvoitettiin suorittamaan C:lle korvaukseksi hänellä vastauksen antamisesta KKO:ssa olleista kuluista 700 markkaa.\n      \n        Ratkaisuun osallistuneet: oikeusneuvokset Salervo, Ådahl, Nybergh ja af Hällström sekä ylimääräinen oikeusneuvos Rosokivi\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II74"
  ],
  "description": [
    "http://data.finlex.fi/voc/kko/swe/ebcbea26",
    "http://data.finlex.fi/voc/kko/fin/fa96e3f3"
  ],
  "judgmentNumber": [
    "II74"
  ],
  "date": [
    "1983-11-29"
  ],
  "issued": [
    "1984-05-03"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}