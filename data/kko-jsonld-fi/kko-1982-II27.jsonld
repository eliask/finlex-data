{
  "@id": "sfecli:kko/1982/II27",
  "languageVersion": [
    {
      "@id": "sfecli:kko/1982/II27/fin",
      "title_fi": [
        "KKO:1982-II-27"
      ],
      "abstract_fi": [
        "\n    A ja B olivat antaneet oikeudelle kuitin siitä, että varastettu ja B:ltä takavarikoitu kultasormus muka oli ostettu eräästä liikkeestä. Kun A ja B siten olivat, hankkiakseen laitonta aineellista etua, yrittäneet erehdyttää oikeutta, paitsi muuhun, kumoamaan sormuksen takavarikon, heidät tuomittiin petoksen yrityksestä.\n  "
      ],
      "hasFormat": {
        "@id": "sfecli:kko/1982/II27/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallisen syyttäjän syytteestä Helsingin RO p. 17.1.1979 oli lausunut selvitetyksi, että A:n vastaanotettua erään tavaratalon myyjältä tämän tuosta tavaratalosta varastaman 750 markan arvoisen kultaisen kantasormuksen, jonka kantaosan yhdessä kulmassa oli valkoinen kivi, ja luovutettua sen B:lle, jolta sormus myöhemmin oli takavarikoitu, A ja B olivat 7.9.1978 menneet D:n osto- ja myyntiliikkeeseen, jossa tuolloin olivat olleet C ja D ja pyytäneet, että heille kirjoitettaisiin kuitti, jonka mukaan A oli ostanut mainitun sormuksen sanotusta liikkeestä. Vaikka A, B, C ja D olivat olleet tietoisia siitä, ettei A ollut ollut ostanut tuota sormusta liikkeestä, C oli D:n häntä siihen kehottaessaan kirjoittanut pyydetyn sisältöisen kuitin. A ja B olivat 8.9.1978 saapuneet liikkeeseen uudelleen ja vaatineet, että kuitista tuli näkyä tarkka ostopäivämäärä. Tällöin C oli D:n kehotuksesta kirjoittanut uuden kuitin, jossa oli todistettu A:n ostaneen liikkeestä 10.6.1978 320 markan hinnasta \"kultasormuksen valkoisella kivellä\". Tämän väärennetyn kuitin B oli luovuttanut RO:n istunnossa 1.11.1978 oikeudelle osoittaakseen kuitilla, että hän ja A olivat saaneet sormuksen laillisella saannolla.\n      Edellä mainitun perusteella RO oli katsonut näytetyksi, että A ja B olivat, hankkiakseen kummallekin hyötyä, yhdessä suunnittelemalla ja ilmoittamalla po. kuittiin kirjoitettavan sisällön, jonka C oli heidän paikalla ollessaan kirjoittanut, valmistaneet mainitun väärän asiakirjan, jonka B oli kerrotuin tavoin käyttänyt. C oli vääräksi tietämänsä kuitin kirjoittamisella, kun hänen ei ollut näytetty saaneen teostaan hyötyä eikä hän kuittia ollut hyötymistarkoituksessa käyttänyt, syyllistynyt A:n ja B:n syyksi luetun rikoksen avunantoon. D oli syyllistynyt, kun hän oli tahallaan taivuttanut poikansa C:n kirjoittamaan väärän kuitin ja kun hänen oli täytynyt ymmärtää, että A ja B käyttäisivät kuittia saadakseen itselleen hyötyä, väärän yksityisen asiakirjan valmistamisen yllytykseen.\n      Sen vuoksi RO oli rikoslain 36 luvun 5 §:n sekä 5 luvun 2 §:n ja 3 §:n 1 momentin nojalla tuominnut A:n ja B:n väärän yksityisen asiakirjan valmistamisesta kummankin 7 kuukaudeksi ehdolliseen vankeuteen ja oheissakkoon, C:n avunannosta väärän yksityisen asiakirjan valmistamiseen 3 kuukaudeksi ehdolliseen vankeuteen ja D:n yllytyksestä väärän yksityisen asiakirjan valmistamiseen 6 kuukaudeksi 15 päiväksi ehdolliseen vankeuteen, B:ltä takavarikoitu sormus määrättiin luovutettavaksi tavaratalolle.\n      Helsingin HO, jonka tutkittavaksi virallinen syyttäjä sekä A, B, C ja D olivat saattaneet jutun, p. 27.1.1981 oli katsonut että koska kysymyksessä oleva kuitti oli sen antajan C:n itsensä allekirjoittama, kuittia ei ollut sen totuutta vastaamattomasta sisällöstä huolimatta pidettävä rikoslain 36 luvun 5 §:ssä tarkoitettuna vääränä asiakirjana. Sen vuoksi A ja B eivät olleet RO:n päätöksessä kerrotuin tavoin menetellessään syyllistyneet väärentämiseen eivätkä C ja D heidän syykseen luettuihin avunannon ja yllytyksen väärentämiseen käsittäviin rikoksiin. Asiassa oli myös jäänyt näyttämättä, että C ja D olisivat mainitun kuitin laatimisessa ja sen A:lle ja B:lle luovuttaessaan syyllistyneet muuhunkaan rangaistavaan tekoon. Sen sijaan A:n ja B:n viaksi jäi, että he olivat 1.11.1978 RO:n istunnossa, kun sanottu kuitti oli B:n toimesta B:n läsnä ollessa luovutettu tuomioistuimeen, antaneet julkiselle viranomaiselle asiakirjan, jonka sisällön he olivat tienneet vääräksi. Sen vuoksi HO, muuttaen RO:n päätöstä sekä vapauttaen C:n ja D:n heille tuomituista rangaistuksista, oli tuominnut A:n ja B:n RO:n heidän syykseen lukemien rikosten ja niistä tuomitsemien rangaistusten asemesta rikoslain 17 luvun 8 §:n nojalla kummankin rangaistusten asemesta rikoslain 17 luvun 8 §:n nojalla kummankin sisällykseltään vääräksi tietämänsä kirjallisen todistuksen antamisesta julkiselle viranomaiselle 2 kuukaudeksi ehdolliseen vankeuteen ja oheissakkoon.\n      Pyytäen valituslupaa virallinen syyttäjä haki muutosta HO:n päätökseen vaatien syytettyjen tuomitsemista syytteen mukaisesti väärän yksityisen asiakirjan valmistamisesta. Lupa myönnettiin. Tavaratalon omistaja sekä C ja D antoivat pyydetyt vastaukset.\n    \n    \n      \n      KKO p. tutki jutun ja katsoi, että A ja B esittämällä 1.11.1978 RO:lle kuitin siitä, että varastettu, B:ltä takavarikoitu sormus muka olisi ostettu D:n osto- ja myyntiliikkeestä, olivat, hankkiakseen itselleen laitonta aineellista etua, yrittäneet erehdyttää RO:ta, sormusta koskevan syytteen hylkäämisen ohella, kumoamaan sormuksen takavarikon. Kuittia laadittaessa ja A:lle annettaessa C ja D eivät olleet tienneet tarkoituksesta käyttää kuittia RO:n erehdyttämiseen eikä sen mahdollisesta käytöstä muuhunkaan rikolliseen erehdyttämiseen. Näillä perusteilla KKO muutti HO:n päätöstä siten, että A ja B tuomittiin kumpikin rikoslain 36 luvun 1 §:n 1 ja 3 momentin ja 4 luvun 1 §:n nojalla HO:n heidän syykseen lukemasta rikoksesta tuomitseman vankeusrangaistuksen asemesta petoksen yrityksestä 3 kuukauden ehdolliseen vankeusrangaistukseen. Muilta osin ja siis myös tuomittujen oheissakkojen osalta HO:n päätös jäi pysyväksi.\n      \n        Ratkaisuun osallistuneet: oikeusneuvokset Manner, Takala ja Nybergh sekä ylimääräiset oikeusneuvokset Mäkinen ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II27"
  ],
  "description": [
    "http://data.finlex.fi/voc/kko/swe/a2057063",
    "http://data.finlex.fi/voc/kko/fin/d344ca1a"
  ],
  "judgmentNumber": [
    "II27"
  ],
  "date": [
    "1981-11-24"
  ],
  "issued": [
    "1982-03-17"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}