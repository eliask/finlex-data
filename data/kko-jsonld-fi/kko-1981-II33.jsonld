{
  "@id": "sfecli:kko/1981/II33",
  "languageVersion": [
    {
      "@id": "sfecli:kko/1981/II33/fin",
      "title_fi": [
        "KKO:1981-II-33"
      ],
      "abstract_fi": [
        "\n    A oli kieltänyt romaaninaisen asuun pukeutuneelta romaanilta B pääsyn omistamaansa ravintolaan, koska romaaninaisen puku ei ollut ollut hänen mielestään sopiva ravintola-asu. Koska romaaninaisen puku oli perinteinen ja yleisesti käytetty kyseisen kansanryhmän keskuudessa eikä B:n asun ollut näytetty olleen epäsiistin tai asiattoman, eikä hänen myöskään ollut näytetty käyttäytyneen häiritsevästi ravintolaan pyrkiessään, eikä A:lla ollut katsottava muullakaan perusteella olleen aihetta järjestyksenpidon tai liikkeen tason säilyttämisen vuoksi evätä B:ltä pääsyä liikkeeseensä, A:n katsottiin näin ollen kerrotulla menettelyllään jättäneen palvelematta B:tä yleisesti noudatettavina olevilla ehdoilla tämän etnisen alkuperän vuoksi. A tuomittiin syrjinnästä sakkorangaistukseen sekä velvoitettiin maksamaan B:lle korvausta syrjinnän aiheuttamasta kärsimyksestä.\n    Ään\n  "
      ],
      "hasFormat": {
        "@id": "sfecli:kko/1981/II33/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallinen syyttäjä oli Varkauden KO:ssa vaatinut A:n tuomitsemista rangaistukseen siitä, että hän oli 13.8.1976 Varkaudessa kieltänyt hänen omistamaansa ravintolaan asiakkaaksi pyrkineeltä, romaaninaisen asuun pukeutuneelta romaanilta Milda B:ltä pääsyn ravintolaan vedoten siihen, ettei hänen omistamaansa ravintolaan yleensäkään päästetty romaaniasuisia romaaneja.\n      Asianomistajana oli kuultu B:tä, joka oli yhtynyt syytteeseen ja lisäksi vaatinut, että A velvoitettaisiin vahingonkorvauslain 5 luvun 6 §:n nojalla suorittamaan hänelle korvaukseksi henkisistä kärsimyksistä 3 000 markkaa laillisine korkoineen.\n      Kuultuaan A:ta häneen kohdistetuista vaatimuksista KO p. 20.1.1977 oli lausunut selvitetyksi, että A oli syytteessä kerrotussa tilaisuudessa kieltänyt romaaninaisen asuun pukeutuneelta romaanilta B:ltä pääsyn omistamaansa ravintolaan, mutta sen sijaan katsonut jääneen näyttämättä, että mainitun epäämisen syynä olisi ollut B:n kuuluminen romaani-kansanryhmään ja että A olisi jättänyt palvelematta asiakasta yleisesti noudatettavina olevilla ehdoilla tämän rodun taikka kansallisen tai etnisen alkuperän vuoksi. Sen vuoksi KO oli hylännyt syytteen ja B:n korvausvaatimuksen.\n      Itä-Suomen HO, jonka tutkittavaksi virallinen syyttäjä ja B olivat saattaneet jutun, p. 11.5.1979 oli katsonut selvitetyksi, että A oli syytteessä ilmoitetussa tilaisuudessa kieltänyt romaaninaisen asuun pukeutuneelta romaanilta B:ltä pääsyn omistamaansa ravintolaan, koska romaaninaisen puku ei ollut ollut hänen mielestään sopiva ravintola-asu. HO oli kuitenkin katsonut romaaninaisen puvun olevan perinteisen ja yleisesti käytetyn kyseisen kansanryhmän keskuudessa. Kun B:n asun ei ollut näytetty olleen epäsiistin tai asiattoman eikä hänen myöskään ollut näytetty käyttäytyneen häiritsevästi ravintolaan pyrkiessään eikä A:lla ollut muullakaan perusteella katsottava olleen aihetta järjestyksenpidon tai liikkeen tason säilyttämisen vuoksi evätä B:ltä pääsyä liikkeeseensä, HO katsoen, että A oli näin ollen kerrotulla menettelyllään jättänyt palvelematta B:tä yleisesti noudatettavina olevilla ehdoilla tämän etnisen alkuperän vuoksi, mikä B:n kunniaan kohdistunut syrjintä oli aiheuttanut B:lle kärsimystä, oli tuominnut A:n rikoslain 13 luvun 6 §:n 1 momentin nojalla syytteessä kerrotusta syrjinnästä 20:een 10 markan suuruiseen päiväsakkoon, eli maksamaan sakkoa 200 markkaa. Lisäksi HO oli velvoittanut A:n suorittamaan B:lle vahingonkorvauslain 5 luvun 6 §:n nojalla korvaukseksi kunnian loukkaamisen aiheuttamasta kärsimyksestä 50 markkaa 5 prosentin korkoineen korvausvaatimuksen esittämispäivästä 20.1.1977 lukien.\n      B pyysi lupaa hakea muutosta HO:n päätökseen ja lupahakemukseensa sisällytti muutoksenhakemuksen.\n    \n    \n      KORKEIN OIKEUS\n      KKO p. myönsi muutoksenhakuluvan, tutki jutun ja katsoi, ettei ollut syytä muuttaa HO:n päätöstä muulla tavoin kuin että B:lle tuomittiin korvausta kunnian loukkaamisen aiheuttaman kärsimyksen asemesta syrjinnän aiheuttamasta kärsimyksestä ja että korvaus korotettiin 500 markaksi HO:n päätöksessä mainittuine korkoineen.\n      \n        Eri mieltä olevien jäsenten lausunnot\n        Oikeusneuvos Hiltunen: en myönnä muutoksenhakulupaa. Äänestyksen tuloksen johdosta velvollisena lausumaan itse asiasta katson, ettei ole syytä muuttaa HO:n päätöstä.\n        Oikeusneuvos Ailio oli samaa mieltä kuin oikeusneuvos Hiltunen.\n      \n      \n        Ratkaisuun osallistuneet: oikeusneuvos Surakka sekä ylimääräiset oikeusneuvokset Aro ja Winqvist\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II33"
  ],
  "judgmentNumber": [
    "II33"
  ],
  "date": [
    "1980-08-06"
  ],
  "issued": [
    "1981-03-25"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}