{
  "@id": "sfecli:kko/1986/II62",
  "languageVersion": [
    {
      "@id": "sfecli:kko/1986/II62/fin",
      "title_fi": [
        "KKO:1986-II-62"
      ],
      "abstract_fi": [
        "\n    A:n käsittelemä ampuma-ase oli lauennut ja B oli saanut luodista ruumiinvamman. A tuomittiin rangaistukseen ruumiinvamman tuottamuksesta rikoslain 21 luvun 10 §:n nojalla. Sanotun lain 44 luvun 1 §:n säännöstä ei sovellettu, kun A:n syyksi ei voitu lukea muuta ampuma-aseen varomatonta käsittelemistä kuin mikä edellä mainittuun rikokseen sisältyi.\n    Ään.\n  "
      ],
      "hasFormat": {
        "@id": "sfecli:kko/1986/II62/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Jyväskylän raastuvanoikeuden päätös 26.4.1983\n        Raastuvanoikeus on virallisen syyttäjän ja Helena B:n asianomistajana ajamasta syytteestä lausunut selvitetyksi, että Anja M oli ainakin 23.3.1982 asunnossaan Jyväskylän kaupungissa säilyttänyt omistamaansa metsästyskivääriä siten, että aseen patruunapesässä oli ollut patruuna, sekä Taisto K samana päivänä mainitussa asunnossa tarkastellessaan sanottua asetta virittänyt sen varmistautumatta siitä, että aseen patruunapesä olisi ollut tyhjä.\n        M:n ja K:n syyksi luetuista menettelyistä oli ollut seurauksena, että kun K oli virittänyt aseen ja sen jälkeen laukaissut sen, luoti oli osunut huoneistossa oleskelleeseen B:hen niin, että B oli saanut oikeaan olkavarteensa ampumahaavan, jonka seurauksena olkavarren hermopunos oli vaurioitunut, käden luu oli murtunut sekä alueelle oli syntynyt vaikea avomurtuma ja verisuonivaurio. Mainitut vammat eivät näin ollen olleet vähäisiä.\n        Tämän vuoksi raastuvanoikeus, samalla kun M on tuomittu syksyllä 1981 tapahtuneesta ampuma-aseen varomattomasta käsittelystä 15 päiväsakkoon, on rikoslain 21 luvun 10 §:n, 44 luvun 1 §:n ja 7 luvun 1 §:n nojalla tuominnut M:n ja K:n edellä selostetuista, yksin teoin tehdyistä ampuma-aseen varomattomasta käsittelystä ja ruumiinvamman tuottamuksesta kummankin 35:een päiväsakkoon eli, kun M:lle tuomitut sakot on laskettu yhteen ja päiväsakoksi on määrätty M:n osalta 36 ja K:n kohdalta 44 markkaa, maksamaan sakkoa M:n 50 päiväsakkoa vastaavat 1.800 markkaa ja K:n 1.540 markkaa. Sen ohessa M ja K on velvoitettu yhteisvastuullisesti suorittamaan B:lle korvaukseksi työansion nettomenetyksestä ajalta 21.4.1982 - 31.5.1983 35.320 markkaa, hoitokuluista ja lääkärintodistuksista 1.824 markkaa 20 penniä, valokuvista 40 markkaa, vaatteiden ja koti-irtaimiston likaantumisesta 1.335 markkaa 25 penniä, kivusta ja särystä 13.000 markkaa sekä kosmeettisesta haitasta 5.000 markkaa, kaikki 5 prosentin korkoineen 19.10.1982 lukien. Vielä M ja K on velvoitettu yhteisvastuullisesti suorittamaan jutussa kuulluille, Mäntän kaupungista olevalle G.A. Serlachius Oy:lle ja Jyväskylän kaupungista olevalle Avustuskassa Osalle korvauksiksi, edelliselle yhtiön B:lle maksamasta sairausajan palkasta 3.634 markkaa 88 penniä ja jälkimmäiselle B:n puolesta maksetuista sairauskuluista 6.256 markkaa 50 penniä sekä samoin yhteisvastuullisesti korvaamaan valtiolle sen varoista maksuttoman oikeudenkäynnin saaneen B:n avustajalle maksettu palkkio 4.500 markkaa.\n      \n      \n        Vaasan hovioikeuden päätös 26.2.1985\n        Hovioikeus, jonka tutkittavaksi B, M ja K olivat saattaneet jutun 23.3.1982 tapahtuneiksi ilmoitettujen rikosten osalta, on katsonut selvitetyksi, että K oli ollut B:n ja M:n yhteisesti hallitsemassa huoneistossa tarkoituksenaan ostaa M:ltä muun muassa M:n omistama metsästyskivääri. B oli tällöin M:n tieten antanut K:lle sanotun metsästyskiväärin kokeiltavaksi tietämättä, että aseen patruunapesässä oli patruuna.\n        Korvaus työansion menetyksestä oli tulo- ja varallisuusverolain 20 §:n 5 kohdan mukaan veronalaista tuloa. Tämän vuoksi M:n ja K:n oli korvattava B:lle työansion menetys 58.868 markkaa 12 penniä täysimääräisenä.\n        B:lle aiheutunutta kosmeettista haittaa ei ollut pidettävä lievänä.\n        Hovioikeus on tämän vuoksi muuttanut raastuvanoikeuden päätöstä siten, että M:n ja K:n yhteisvastuullisesti B:lle maksettavaksi tuomittu korvaus työansion menetyksestä on korotettu 58.868 markkaan 12 penniin ja pysyvästä kosmeettisesta haitasta 10.000 markkaan raastuvanoikeuden määräämine korkoineen. Muilta osin raastuvanoikeuden päätös on jäänyt voimaan.\n        Hovioikeus on velvoittanut M:n ja K:n yhteisvastuullisesti korvaamaan valtiolle sen varoista B:n avustajalle hovioikeudessa maksetun palkkion 600 markkaa.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMET\n      M ja K ovat pyytäneet valituslupaa sekä muutoksenhakemuksissaan vaatineet, että syytteet hylätään ja heidät vapautetaan kaikesta korvausvelvollisuudesta tai että rangaistuksia joka tapauksessa alennetaan ja korvausvelvollisuutta sovitellaan. Valituslupa on myönnetty 29.5.1985. B on antanut häneltä pyydetyn vastauksen. Virallinen syyttäjä on ilmoittanut, ettei hän anna vastausta muutoksenhakemuksiin.\n    \n    \n      KORKEIMMAN OIKEUDEN RATKAISU\n      \n        Perustelut\n        Hovioikeuden päätöksessä tarkoitetussa metsästyskiväärissä M:n tieten ollut patruuna on, K:n saatua aseen sen tarkastelemista varten B:ltä M:n suostumuksella käsiinsä, K:n tekemän latausliikkeen jälkeen K:n vetäessä liipasimesta lauennut hovioikeuden päätöksestä ilmenevin seurauksin. M ja K ovat olleet varomattomia, M siten, että hän on poistamatta aseesta patruunaa tai edes siitä ilmoittamatta sallinut K:n käsitellä asetta, ja K siten, ettei hän ole ennen aseen kokeilemista varmistautunut siitä, että aseen patruunapesä ja lipas olisivat olleet tyhjät. B:n kysymyksessä olevin tavoin tapahtunut loukkaantuminen olisi estynyt, jos M ja K tai vain toinenkin heistä olisivat noudattaneet sellaista varovaisuutta, jota ampuma-aseen käsitteleminen heiltä kummaltakin olisi edellyttänyt. B:n vahingoittuminen on siten luettava heidän molempien syyksi. Enempää M:n kuin K:nkaan viaksi ei ole luettu muuta ladatun ampuma-aseen varomatonta käsittelemistä kuin B:n vamman aiheuttanut varomattomuus. Heidän toimintansa seurauksineen sisältyy siis kokonaisuudessaan rikoslain 21 luvun 10 §:ssä rangaistavaksi säädetyn rikoksen tunnusmerkistöön. Tämän vuoksi heidän teoistaan rangaistusta määrättäessä ei ole sovellettava rikoslain 44 luvun 1 §:n säännöstä, jossa säädetään rangaistus ladatun ampuma-aseen varomattomasta käsittelemisestä. M ja K on siten tuomittava rangaistukseen yksinomaan ruumiinvamman tuottamuksesta.\n        Rangaistuksia mitattaessa olisi merkitystä sen seikan toteamisella, onko patruuna ollut aseen patruunapesässä vai lippaassa K:n saadessa aseen käsiinsä. M on väittänyt patruunan olleen lippaassa. K on kertonut, että hän oli havainnut lippaan tyhjäksi ja että patruunan oli täytynyt olla patruunapesässä, josta se hänen tekemästään latausliikkeestä huolimatta ei ollut hänelle arvaamattomasta syystä tullut ulos. Puheena olevan aseen ominaisuuksista esitetyn näytön mukaan on mahdollista, ettei aseen patruunapesässä oleva patruuna aina tule ulos, vaikka aseen lukko avataan ja sitä vedetään taaksepäin. Jutussa on kuitenkin jäänyt selvittämättä, kumpi sanotuista vaihtoehdoista on oikea. Rangaistuksia mitattaessa on näin ollen sovellettava erikseen M:n ja erikseen K:n osalta näistä vaihtoehdoista sitä, joka on lievempi. Tämän huomioon ottaen Korkein oikeus katsoo, että heidät tulee tuomita yhtä suuriin rangaistuksiin.\n      \n      \n        Päätöslauselma\n        Hovioikeuden päätöstä muutetaan siten, että M ja K rikoslain 21 luvun 10 §:n nojalla tuomitaan hovioikeuden heidän syykseen lukemien rikosten ja niistä määräämien rangaistusten asemesta kumpikin ruumiinvamman tuottamuksesta 30 päiväsakkoon. M:n ja K:n on, kun M:lle nyt tuomittu sakko ja raastuvanoikeuden päätöksessä mainitut 15 päiväsakkoa lasketaan yhteen ja heidän päiväsakkoinaan pidetään raastuvanoikeuden päätöksestä ilmenevät rahamäärät, maksettava sakkoa, M:n 45 päiväsakkoa vastaavat 1.620 markkaa ja K:n 1.320 markkaa.\n        Muutoin hovioikeuden päätös jää pysyväksi.\n        Maksuttomasta oikeudenkäynnistä annetun lain säännösten nojalla maksetaan valtion varoista B:n avustajalle palkkioksi B:n avustamisesta Korkeimmassa oikeudessa 550 markkaa, mikä palkkio jää valtion vahingoksi.\n      \n      \n        Eri mieltä olevien jäsenten lausunnot\n        Oikeusneuvos Takala: Tuomitessaan M:n ja K:n rangaistukseen B:hen kohdistuneen ruumiinvamman tuottamuksen lisäksi yksin teoin tämän rikoksen kanssa tehdystä ampuma-aseen varomattomasta käsittelystä alemmat oikeudet ovat ilmeisesti perustaneet ratkaisunsa siihen, että M:n ja K:n syyksi luettu aseen varomaton käsittely on ollut omiaan aiheuttamaan vaaraa B:n lisäksi muille huoneistossa olleille henkilöille. Tämän vuoksi katson, ettei ole syytä muuttaa hovioikeuden päätöksen lopputulosta, jonka siis jätän pysyväksi. Maksuttomasta oikeudenkäynnistä annetun lain nojalla maksettavan palkkion osalta olen samaa mieltä kuin enemmistö.\n        Oikeusneuvos Leivonen: Olen samaa mieltä kuin oikeusneuvos Takala.\n      \n      \n        Ratkaisuun osallistuneet: oikeusneuvokset Salervo, Hämäläinen ja Nikkarinen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-05-30"
  ],
  "judgmentNumber": [
    "II62"
  ],
  "date": [
    "1985-08-22"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II62"
  ],
  "year": [
    "1986"
  ],
  "description": [
    "http://data.finlex.fi/voc/kko/fin/14b800e9",
    "http://data.finlex.fi/voc/kko/swe/0a3d75d5",
    "http://data.finlex.fi/voc/kko/swe/7f3b8b1d",
    "http://data.finlex.fi/voc/kko/fin/012c5af4"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}