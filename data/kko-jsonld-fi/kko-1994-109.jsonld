{
  "@id": "sfecli:kko/1994/109",
  "languageVersion": [
    {
      "@id": "sfecli:kko/1994/109/fin",
      "title_fi": [
        "KKO:1994:109"
      ],
      "abstract_fi": [
        "\n    Vuokralainen oli vuokrannut määräajaksi teollisuushallin ja sittemmin perusteettomasti purkanut vuokrasopimuksen. Pankki oli antanut vuokranantajalle omavelkaisen takauksen \"vuokran sopimuksen mukaisen maksamisen vakuudeksi\". Takauksen katsottiin koskevan myös sitä vahingonkorvausta, jonka vuokralainen oli sopimusrikkomuksensa vuoksi velvollinen suorittamaan vuokranantajalle jäljellä olevalta vuokra-ajalta saamatta jääneistä vuokrista.\n  "
      ],
      "hasFormat": {
        "@id": "sfecli:kko/1994/109/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Hyvinkään kihlakunnanoikeudessa\n        Maanrakennus A Ky (rakennusliike) ja liikkeenharjoittaja A lausuivat Suomen Yhdyspankki Oy:tä vastaan nostamassaan kanteessa, että rakennusliike oli 24.4.1990 päivätyllä vuokrasopimuksella vuokrannut Konepaja X Oy:lle teollisuushallin 13 475 markan kuukausivuokraa vastaan. Vuokra-ajaksi oli sovittu 1.5.1990 - 30.4.1993.\n        Suomen Yhdyspankki Oy oli 24.4.1990 sitoutunut \"omavelkaiseen takaukseen vuokralaisen puolesta vuokran sopimuksen mukaisen maksamisen vakuudeksi\". Pankin takausvastuun enimmäismäärä oli 40 425 markkaa.\n        Konepaja oli sittemmin perusteettomasti 28.6.1991 purkanut vuokrasopimuksen ja sopimusrikkomuksensa vuoksi velvollinen suorittamaan vahingonkorvauksena rakennusliikkeelle vuokrasuhteen ennenaikaisesta purkamisesta aiheutuneesta vuokratulojen menetyksestä 45 815 markkaa.\n        Tämän vuoksi rakennusliike vaati takaussitoumuksen perusteella pankin velvoittamista suorittamaan sille maksamatta jääneinä vuokrina takaussitoumuksen enimmäismäärän 40 425 markkaa.\n      \n      \n        Pankin vastaus\n        Pankki kiisti kanteen. Pankki ei takaussitoumuksensa perusteella ollut vastuussa rakennusliikkeelle vuokrasopimuksen laittomasta purkamisesta aiheutuneesta vahingosta.\n      \n      \n        Kihlakunnanoikeuden päätös 11.3.1992\n        Kihlakunnanoikeus lausui, että pankki oli sitoutunut omavelkaiseen takaukseen konepajan puolesta \"vuokran sopimuksen mukaisen maksamisen vakuudeksi\". Sanamuotonsa mukaisesti takaussitoumus koski vain vuokravelkaa.\n        Teollisuushallia koskeva vuokrasopimus oli purettu 28.6.1991. Koska vaaditut suoritukset kohdistuivat vuokrasopimuksen purkamisen jälkeiseen aikaan, niitä ei voitu pitää vuokran maksuina, vaan vuokran määräisinä vahingonkorvauserinä. Pankki ei siten ollut takaussitoumuksensa perusteella vastuussa näiden vahingonkorvauserien maksamisesta.\n        Tämän vuoksi kihlakunnanoikeus hylkäsi kanteen.\n      \n      \n        Helsingin hovioikeuden tuomio 10.11.1993\n        Rakennusliike valitti hovioikeuteen. Hovioikeus lausui, että teollisuushallin vuokrannut konepaja oli aiheettomasti purkanut vuokrasopimuksen kesäkuussa 1991, vaikka sopimuksen mukaan vuokrasuhteen oli pitänyt päättyä vasta 30.4.1993.\n        Pankki oli 24.4.1990 antanut takaussitoumuksen, jossa se oli sitoutunut \"omavelkaiseen takaukseen vuokralaisen puolesta vuokran sopimuksen mukaisen maksamisen vakuudeksi\". Huolimatta takaussitoumuksen sanamuodosta sitoumuksen tarkoituksena oli turvata vuokranantajalle vuokrien tai vuokran suuruisten vahingonkorvausten saaminen siinä tapauksessa, ettei vuokralainen täyttänyt vuokrasopimuksen ehtoa vuokrien maksamisesta. Takaus oli siten vuokranantajaa kohtaan voimassa myös vuokrasopimuksen purkamisen jälkeisessä tilanteessa riippumatta siitä, millä nimikkeellä vuokranantaja oli oikeutettu saamaan maksamattomia vuokria. Pankin takausvastuun enimmäismäärä oli sitoumuksen mukaan 40 425 markkaa.\n        Tämän vuoksi hovioikeus velvoitti pankin korvaamaan rakennusliikkeelle vuokrasopimuksen perusteettomasta purkamisesta aiheutuneesta vahingosta 40 425 markkaa.\n        \n          Asian ovat ratkaisseet hovioikeudenneuvokset Lakovaara, Lehtinen ja Juusela sekä asiantuntijajäsenet Pohjola ja Kaarni. Esittelijä Perttu Virtanen.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      Pankille myönnettiin valituslupa 8.3.1994. Valituksessaan pankki vaati kanteen hylkäämistä.\n      Rakennusliike ja A vastasivat valitukseen ja vaativat sen hylkäämistä.\n    \n    \n      KORKEIMMAN OIKEUDEN RATKAISU 26.10.1994\n      \n        Perustelut\n        Korkein oikeus hyväksyy hovioikeuden perustelut.\n      \n      \n        Tuomiolauselma\n        Hovioikeuden tuomiota ei muuteta.\n        \n          Asian ovat ratkaisseet presidentti Heinonen sekä oikeusneuvokset Haarmann, Paasikoski, Tulokas ja Hidén. Esittelijä Lea Turtiainen.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1994-10-26"
  ],
  "judgmentNumber": [
    "109"
  ],
  "date": [
    "1994-05-26"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1994:109"
  ],
  "year": [
    "1994"
  ],
  "description": [
    "http://data.finlex.fi/voc/kko/swe/c6ccd1cf",
    "http://data.finlex.fi/voc/kko/fin/500e0058",
    "http://data.finlex.fi/voc/kko/fin/c717c86c",
    "http://data.finlex.fi/voc/kko/fin/8e98d26a",
    "http://data.finlex.fi/voc/kko/swe/dd4238de",
    "http://data.finlex.fi/voc/kko/swe/e0635811"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}