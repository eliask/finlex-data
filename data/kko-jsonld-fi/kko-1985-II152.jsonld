{
  "@id": "sfecli:kko/1985/II152",
  "languageVersion": [
    {
      "@id": "sfecli:kko/1985/II152/fin",
      "title_fi": [
        "KKO:1985-II-152"
      ],
      "abstract_fi": [
        "\n    Mies oli maannut lapsen äidin lapsen siittämisaikana. Kun laajemman veriryhmätutkimuksen todistusvoima miehen isyyden puolesta oli vain 75 prosenttia, määrättiin ennen isyyden vahvistamista koskevan kanteen ratkaisemista suoritettavaksi HLA-tyypitys ja oikeusantropologinen tutkimus.\n    Kun laajemman veriryhmätutkimuksen, HLA-tyypityksen ja oikeusantropologisen tutkimuksen yhdistetty isyysindeksi 132,2 ja siitä johdettu isyyden todistusvoima 99,25 prosenttia puhuivat vahvasti miehen isyyden puolesta, vahvistettiin, että mies oli lapsen isä.\n  "
      ],
      "hasFormat": {
        "@id": "sfecli:kko/1985/II152/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Rovaniemen kihlakunnanoikeus on Kirsi P:n Juhani L:ää vastaan ajamasta kanteesta 13.1.1984 julistamassaan päätöksessä katsonut selvitetyksi, että L oli maannut Kirsi P:n äidin Taina P:n Kirsi P:n siittämisaikana. Asianomaisten lausumien ja muiden jutussa ilmenneiden seikkojen perusteella voitiin pitää todistettuna, että L oli siittänyt Kirsi P:n. Sen vuoksi kihlakunnanoikeus on isyyslain 3 §:n 2 momentin nojalla vahvistanut, että L oli Kirsi P:n isä, ja velvoittanut hänet suorittamaan Kirsi P:lle elatusavuksi 300 markkaa kuukaudessa kanteen vireillepanosta 8.9.1981 lukien, jo erääntyneet erät heti ja muut erät kuukausittain etukäteen, kunnes Kirsi P täytti 18 vuotta.\n      Rovaniemen hovioikeus, jonka tutkittavaksi L oli saattanut jutun on tuomiollaan 18.4.1984 jättänyt jutun kihlakunnanoikeuden päätöksen varaan.\n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMET\n      L on pyytänyt valituslupaa ja vaatinut oikeuslääketieteellisten lisätutkimusten toimittamista sekä alempien oikeuksien ratkaisujen kumoamista ja kanteen hylkäämistä.\n      L:lle on myönnetty valituslupa 22.8.1984. Lastenvalvoja on antanut Kirsi P:ltä pyydetyn vastauksen muutoksenhakemukseen.\n      Korkeimman oikeuden isyyslain 30 §:n 1 momentin sekä eräistä veri- ja muita periytyviä ominaisuuksia koskevista tutkimuksista annetuin lain 1 §:n nojalla antamasta määräyksestä L:stä sekä Kirsi ja Taina P:stä suoritettu HLA-tyypitys ja oikeusantropologinen tutkimus. L ja Kirsi P ovat esittäneet tutkimustulosten johdosta huomautuksensa.\n    \n    \n      KORKEIMMAN OIKEUDEN RATKAISU\n      \n        Perustelut\n        L:stä, Kirsi ja Taina P:stä suoritettujen laajemman veriryhmätutkimuksen, HLA-tyypityksen ja oikeusantropologisen tutkimuksen yhdistetty isyysindeksi 132,2 ja siitä johdettu isyyden todistusvoima 99.25 prosenttia puhuvat vahvasti sen puolesta, että L on Kirsi P:n isä. L on myöntänyt maanneensa Taina P:n Kirsi P:n siittämisaikana. Nämä seikat ja myös Taina P:n lausumat huomioon ottaen voidaan pitää todistettuna, että L on siittänyt Kirsi P:n.\n      \n      \n        Tuomiolauselma\n        Hovioikeuden tuomion lopputulosta ei muuteta. Tuomio jää siten pysyväksi siinä mainitun lainkohdan sekä lapsen elatuksesta annetun lain 9 §:n ja 10 §:n 1 momentin nojalla.\n        Valtion varoista maksetut kustannukset Korkeimman oikeuden määräyksestä suoritetuista veri- ja muita periytyviä ominaisuuksia koskevista tutkimuksista jäävät valtion vahingoksi.\n        \n          Ratkaisuun osallistuneet: oikeusneuvokset Leivonen, Takala, Nikkarinen, af Hällström ja Roos\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II152"
  ],
  "judgmentNumber": [
    "II152"
  ],
  "date": [
    "1985-08-13"
  ],
  "issued": [
    "1985-10-08"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}