{
  "@id": "sfecli:kko/1986/II64",
  "languageVersion": [
    {
      "@id": "sfecli:kko/1986/II64/fin",
      "title_fi": [
        "KKO:1986-II-64"
      ],
      "abstract_fi": [
        "\n    Henkilö, joka oli pilkkinyt vieraalla vesialueella suorittamatta kalastuksenhoitomaksua ja pilkintämaksua, ei ollut syyllistynyt näiden rikkomusten ohella luvattomaan kalastukseen. Hänen käyttämäänsä pilkkionkea ei pidetty kalastuslain 110 §:ssä tarkoitettuna luvattomasti käytettynä pyyntivälineenä, joka tai jonka arvo olisi voitu tuomita menetetyksi valtiolle.\n  "
      ],
      "hasFormat": {
        "@id": "sfecli:kko/1986/II64/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Vaatimukset Taivalkosken kihlakunnanoikeudessa\n        Virallinen syyttäjä on syytteessään lausunut, että A oli 1.4.1983 kalastanut Taivalkoskella Tyräjärvellä metsähallituksen hallinnassa olevalla valtion vesialueella pilkkiongella, sekä hankkimatta kalastukseensa metsähallituksen lupaa. Sen vuoksi virallinen syyttäjä on vaatinut A:n tuomitsemista rangaistukseen yksin teoin tehdyistä kahdesta kalastusrikkomuksesta ja luvattomasta kalastuksesta sekä A:n velvoittamista korvaamaan pilkkiongen arvo valtiolle.\n        Vastaus: A on myöntänyt laiminlyöneensä kalastuksenhoitomaksun ja pilkintämaksun suorittamisen kysymyksessä olevalta vuodelta. Menettämisseuraamukseen tuomitsemisen hän on jättänyt oikeuden harkintaan.\n      \n      \n        Kihlakunnanoikeuden päätös 22.11.1983\n        Kihlakunnanoikeus on katsonut jutussa käyneen selville, että A oli 1.4.1983 kalastanut Taivalkoskella Tyräjärvellä valtion kalavedessä pilkkiongella, vaikka hän ei ollut suorittanut valtiolle säädettyjä kalastuksenhoitomaksua ja pilkintämaksua eikä hankkinut kalastukseensa metsähallituksen lupaa.\n        Koska pilkintäkortin lunastaminen eräitä poikkeuksia lukuun ottamatta oikeuttaa kalastamaan toisen kalavedessä, kihlakunnanoikeus on hylännyt syytteen luvattomasta kalastuksesta.\n        Kihlakunnanoikeus on katsonut, että A oli kalastaessaan kalastuksenhoitomaksua ja pilkintämaksua suorittamatta syyllistynyt vain yhteen rikokseen.\n        Koska kysymyksessä ei ollut luvattomasti käytetty pyyntiväline, kihlakunnanoikeus on hylännyt pilkkiongen arvon menettämistä koskevan vaatimuksen.\n        Näillä perusteilla kihlakunnanoikeus on virallisen syyttäjän vaatimukset enemmälti hyläten kalastuslain 107 §:n nojalla tuominnut A:n kalastusrikkomuksesta 3:een 8 markan päiväsakkoon eli maksamaan sakkoa 24 markkaa.\n      \n      \n        Rovaniemen hovioikeuden päätös 14.2.1985\n        Hovioikeus, jonka tutkittavaksi virallinen syyttäjä oli saattanut jutun, on ratkaisunsa perusteluissa todennut, että 16.4.1982 annetun kalastuslain 9 §:n 2 momentin mukaan saa onkimista ja pilkkimistä eräin poikkeuksin, joista nyt ei ole kysymys, harjoittaa henkilö, joka on suorittanut tähän kalastukseen asianomaisen kalastuspiirin alueella oikeuttavan pilkintämaksun. Alle 18-vuotiaalla on kuitenkin oikeus sanottua maksua suorittamatta harjoittaa onkimista ja pilkkimistä kaikkien kalastuspiirien alueella.\n        Kalastuslain säätämisen yhteydessä syntyneiden eduskunta-asiakirjojen, erityisesti perustuslakivaliokunnan asianomaiselle erikoisvaliokunnalle antaman lausunnon (perustuslakivaliokunnan lausunto n:o 5 2.6.1981 laki- ja talousvaliokunnalle) nojalla on pääteltävissä, että kalastuslain 9 §:n 2 momentilla on tarkoitettu säätää vesialueen omistukseen tai asianmukaiseen lupaan perustuvan kalastusoikeuden rinnalle periaatteessa yleinen onginta- ja pilkintäoikeus. Tämän oikeuden käyttämisen edellytykseksi laissa on 18 vuotta täyttäneiden henkilöiden osalta määrätty kalastuspiirikohtaisen pilkintämaksun suorittaminen. Vesialueen omistajan tai kalastamisluvan antamiseen muulla perusteella oikeutetun luvatta tapahtunutta pilkkimistä ei siten ole pidettävä rikoslain 33 luvun 13 §:n 1 momentissa tarkoitettuna luvattomana kalastamisena. Menettelemällä kihlakunnanoikeuden päätöksessä kerrotulla tavalla A oli tältä osin syyllistynyt kalastusrikkomuksena rangaistavaan kalastamiseen säädettyä pilkintämaksua suorittamatta.\n        Kalastuslain 88 §:n 1 momentin mukaan tulee jokaisen 18 vuotta täyttäneen henkilön, joka harjoittaa muuta kalan pyyntiä kuin onkimista asuinkunnassaan, vuosittain suorittaa valtiolle kalastuksenhoitomaksu. Suoritusvelvollisuus on riippumaton siitä,onko henkilöllä kalastusoikeus kysymyksessä olevalla vesialueella.\n        Kihlakunnanoikeuden päätöksessä selostetulla menettelyllään A oli siten syyllistynyt myös kalastusrikkomuksena rangaistavaan kalastamiseen säädettyä kalastuksenhoitomaksua suorittamatta.\n        A:n syyksi luetut kalastusrikkomukset oli tehty yhdellä teolla.\n        Kalastuslain 110 §:n 2 momentista ilmenee, että vain mikäli kalastusrikkomukseen syyllistynyt on luvattomasti käyttänyt omistamaansa pyyntivälinettä, väline on saman pykälän 1 momentin nojalla tuomittava tai sen arvo voidaan 2 momentin nojalla tuomita valtiolle menetetyksi. Asiassa esitetyn selvityksen mukaan A ei ole omistanut käyttämäänsä pilkkionkea.\n        Tämän vuoksi hovioikeus on kihlakunnanoikeuden päätöstä muuttaen kalastuslain 9 §:n 2 momentin, 88 ja 107 §:n sekä rikoslain 7 luvun 1 §:n nojalla tuominnut A:n kihlakunnanoikeuden hänen syykseen lukeman rikkomuksen ja siitä määräämään rangaistuksen asemesta yksin teoin tehdyistä kahdesta kalastusrikkomuksesta 5:een 8 markan määräiseen päiväsakkoon eli maksamaan sakkoa 40 markkaa.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Virallinen syyttäjä on vaatimuksensa toistaen pyytänyt valituslupaa. Valituslupa on myönnetty 7.6.1985. A ei ole käyttänyt hänelle varattua tilaisuutta vastauksen antamiseen.\n    \n    \n      KORKEIMMAN OIKEUDEN RATKAISU\n      \n        Perustelut\n        Kalastuslain 9 §:n 2 momentin mukainen oikeus harjoittaa pilkkimistä muutoin kuin kilpailuissa tai vastaavissa tilaisuuksissa on jokaiselle kuuluva oikeus, vaikka sen käyttämisestä on kunkin kalastuspiirin osalta suoritettava pilkintämaksu. Kun A siis ei ole tarvinnut hovioikeuden päätöksessä tarkoitettuun pilkkimiseensä valtion vesialueella metsähallinnon asianomaisen viranomaisen lupaa, hän ei ole syyllistynyt syytteessä tarkoitettuun rikoslain 33 luvun 13 §:ssä rangaistavaksi säädettyyn luvattomaan kalastukseen.\n        A on puheena olevaa pilkkimistä harjoittaessaan syyllistynyt ainoastaan siihen, ettei hän ollut suorittanut laissa säädettyjä kalastuksenhoitomaksua ja pilkintämaksua. Tällaiseen kalastukseen käytetty pilkkionki ei ole kalastuslain 110 §:ssä tarkoitettu luvattomasti käytetty tai kielletty pyyntiväline,joka tai jonka arvo voitaisiin tuomita menetetyksi valtiolle.\n      \n      \n        Päätöslauselma\n        Hovioikeuden päätöstä ei muuteta.\n      \n      \n        Ratkaisuun osallistuneet: oikeusneuvokset Ailio, Heinonen, Portin, Riihelä ja Ketola\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II64"
  ],
  "description": [
    "http://data.finlex.fi/voc/kko/swe/9aced753",
    "http://data.finlex.fi/voc/kko/fin/bf8afc1f",
    "http://data.finlex.fi/voc/kko/fin/fe903495",
    "http://data.finlex.fi/voc/kko/swe/d0c83098"
  ],
  "judgmentNumber": [
    "II64"
  ],
  "date": [
    "1985-09-19"
  ],
  "issued": [
    "1986-06-04"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}