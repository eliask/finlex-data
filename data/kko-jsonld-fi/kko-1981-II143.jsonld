{
  "@id": "sfecli:kko/1981/II143",
  "languageVersion": [
    {
      "@id": "sfecli:kko/1981/II143/fin",
      "title_fi": [
        "KKO:1981-II-143"
      ],
      "abstract_fi": [
        "\n    Keskusliikkeen ja yksityisen vähittäiskauppiaan väliseen markkinointijärjestelmän mukaiseen vuokra- ja yhteistyösopimukseen sisältyvää liikehuoneiston vuokraa koskeva kanne ei ollut liikehuoneiston sijaitsemispaikan asunto-oikeuden käsiteltävä huoneenvuokrasuhteesta johtuva riita-asia, vaan yleiseen alioikeuteen kuuluva riita-asia, joka voitiin käsitellä vastaajan kotipaikan tuomioistuimessa.\n    Ks. KKO:1981-II-4\n  "
      ],
      "hasFormat": {
        "@id": "sfecli:kko/1981/II143/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A:n oy B:tä vastaan ajamassa kanteessa A oli Helsingin RO:ssa kertonut, että yhtiön ostettua vuonna 1965 eräältä rakennuttajalta Turun kaupungissa sijaitsevan myymälän ja lähivaraston käsittävän yhteensä 177,5 m2:n suuruisen huoneiston elintarvikemyymäläksi 150 000 markan hinnalla A oli maaliskuusta 1966 lähtien toiminut kauppiaana tuossa myymälähuoneistossa. A ja yhtiö olivat A:n puolelta 8.9.1966 allekirjoitetulla ja yhtiön puolesta 21.9.1966 allekirjoitetulla vuokra- ja yhteistyösopimuksessa kutsutulla asiakirjalla sopineet siitä, että A vuokrasi mainitun myymälähuoneiston harjoittaakseen siinä elintarvikkeiden kauppaa. Vuokra-aika oli sopimukseen merkitty alkaneeksi 1.3.1966 ja päättyväksi 31.12.1966. Vuokra-aika oli kuitenkin jatkuva ilman eri sopimusta aina vuodeksi kerrallaan samoilla ehdoilla kuin sopimuksessa oli mainittu ellei sopimusta jommalta kummalta puolelta irtisanottu vähintään 3 kuukautta ennen vuokra-ajan päättymistä. Valmiiksi painetun sopimuskaavakkeen vuokranmäärää koskeva teksti kuului: \"2) huoneistosta suoritettavan vuokran määrä kuukaudessa on --- (---) markkaa, mutta kuitenkin vähintään ---% vuokralaisen tilikauden liikevaihdosta.\" Sopimusta oli laadittu 3 kappaletta, joista sekä A:n että yhtiön pääkonttorin kappaleessa kuukausivuokran suuruudeksi oli merkitty 750 markkaa, ja samassa yhtiön kappaleessa prosenttivuokraksi oli merkitty numero 3, kun taas A:n kappaleessa oli vähimmäisprosenttivuokraa koskeva kohta avoin. Kolmas yhtiön Turun konttorin haltuun jäänyt sopimuskappale oli samansisältöinen kuin yhtiön pääkonttorin kappale. Sopimus oli, paitsi muuta, lisäksi sisältänyt ehdon siitä, että määrämarkoin ilmaistu vuokra oli sidottu indeksiin sopimuksesta tarkemmin ilmenevin tavoin, ja että vuokralaisen tilikauden liikevaihtoon perustuva vuokran tarkistus ja siitä mahdollisesti johtuva lisävuokra oli suoritettava 2 kuukauden kuluessa kunkin tilikauden päättymisestä. Edelleen sopimuksen mukaan vuokraoikeus oli menetetty ja vuokralainen oli velvollinen muuttamaan vuokranantajan sitä vaatiessa, jos vuokranmaksun suoritus viipyi yli 4 vuorokauden ajan riippumatta siitä, miten vuokraa oli ennen maksettu, tai jos vuokralainen yleensä rikkoi sopimuksen määräyksiä.\n      A oli sen jälkeen harjoittanut huoneistossa elintarvikevalintaliikettä ja maksanut vuokraa, aluksi vuoden 1966 loppuun asti vain 500 markkaa kuukaudessa, sen jälkeen 1 262,57 markkaa tai enemmän aina liikkeen lopettamiseen 31.8.1979 saakka, mikä vuokra oli laskettu 3 prosentiksi liikevaihdosta. Vuokranmaksu oli tapahtunut siten, että yhtiö oli lähettänyt kuukausittain A:lle pankkisiirtolomakkeen, joka oli tullut maksaa kunkin kuukauden 3 päivään mennessä. Pankkisiirtolomakkeesta ei ollut ilmennyt vuokran laskutusperustetta, mutta siitä oli ilmennyt, minkä kuukauden vuokra prosentteina liikevaihdosta oli ollut kysymyksessä. A oli syksyllä 1977 kääntynyt yhtiön puoleen ja huomauttanut mielestään väärin perustein laskutetusta ja maksetusta vuokrasta, koska hänen sopimuskappaleensa mukaan vuokra olisi ollut 750 markkaa siihen sittemmin tulleine indeksikorotuksineen. Asianosaisten käymät neuvottelut eivät olleet johtaneet mihinkään tulokseen ja A oli edelleen maksanut liikevaihtoon perustuvaa prosenttivuokraa.\n      A oli jutussa vaatinut että, koska yhtiö oli saanut perusteetonta etua periessään häneltä vuokraa sopimuksen vastaisin perustein, yhtiö velvoitettaisiin palauttamaan hänelle 559 265,73 markkaa laillisine korkoineen.\n      RO p. 3.9.1979 oli tutkinut jutun ja lausuminsa perustein katsonut näytetyksi, että asianosaiset olivat, huolimatta sopimuskappaleiden erilaisesta sisällöstä, keskenään sopineet siitä, että A:n tuli maksaa vuokraa 750 markkaa kuukaudeksi indeksikorotuksineen, kuitenkin vähintään 3 % tilikauden liikevaihdosta, ja että näin ollen oli jäänyt näyttämättä, että yhtiö olisi A:n kustannuksella saanut perusteetonta etua, sekä sen vuoksi hylännyt kanteen.\n      Helsingin HO, jonka tutkittavaksi A oli saattanut jutun, p. 28.1.1981 oli käsitellyt sen ja havainnut, että jutussa oli kysymys Turun kaupungissa olevaa huoneistoa koskevasta huoneenvuokrasuhteesta johtuvasta riita-asiasta. Koska Helsingin RO, huomioon ottaen oikeudenkäynnistä huoneenvuokra-asioissa annetun lain 1 ja 3 §:n säännökset, ei ollut ollut toimivaltainen käsittelemään asiaa, HO oli kumonnut ja poistanut RO:n päätöksen.\n      Pyytäen valituslupaa A haki muutosta HO:n päätökseen. Lupa myönnettiin ja yhtiö antoi siltä hakemuksen johdosta pyydetyn vastauksen.\n    \n    \n      KORKEIN OIKEUS\n      KKO p. tutki valituksen ja totesi, että oy B oli 21.9.1966 allekirjoittamallaan vuokra- ja yhteistyösopimuksella, jonka A oli allekirjoittanut jo 8.9.1966, vuokrannut A:lle Turussa olevan 177,5 neliömetrin suuruisen liikehuoneiston elintarvikekaupan harjoittamiseen. Sopimukseen sisältyvät osapuolten kaupallista yhteistyötä koskevat määräykset, jotka tähtäsivät asianosaisten markkinoinnin turvaamiseen ja edistämiseen sekä koskivat myös tässä tarkoituksessa tapahtunutta liikehuoneiston luovuttamista A:n käyttöön, muodostivat kiinteän kokonaisuuden. Kysymyksessä oleva riita-asia, vaikka siinä vaadittiin perusteettomasti perityksi väitetyn vuokran palauttamista, johtui näin ollen, sopimuksen tarkoitus ja kokonaissisältö huomioon ottaen, etupäässä muusta kuin huoneenvuokrasuhteesta. Sen vuoksi kanne oli voitu nostaa oikeudenkäymiskaaren 10 luvun 1 §:n nojalla vastaajan kotipaikan yleisessä alioikeudessa.\n      Edellä kerrotuilla perusteilla KKO harkitsi oikeaksi, kumoten HO:n päätöksen, palauttaa jutun HO:een ilmoituksetta tapahtuvaa uutta laillista käsittelyä varten. Jutun näin käydessä yhtiö sai pitää vahinkonaan sillä vastauksen antamisesta KKO:ssa olleet kulut.\n      \n        Ratkaisuun osallistuneet: oikeusneuvokset Leivonen, Saarni-Rytkölä ja Ådahl sekä ylimääräiset oikeusneuvokset Surakka ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II143"
  ],
  "description": [
    "http://data.finlex.fi/voc/kko/fin/8e98d26a",
    "http://data.finlex.fi/voc/kko/swe/e0635811",
    "http://data.finlex.fi/voc/kko/fin/044d7126",
    "http://data.finlex.fi/voc/kko/swe/4abf5a55"
  ],
  "judgmentNumber": [
    "II143"
  ],
  "date": [
    "1981-07-29"
  ],
  "issued": [
    "1981-10-28"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}