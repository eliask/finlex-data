{
  "@id": "sfecli:kko/1984/II90",
  "languageVersion": [
    {
      "@id": "sfecli:kko/1984/II90/fin",
      "title_fi": [
        "KKO:1984-II-90"
      ],
      "abstract_fi": [
        "\n    A oli käyttänyt radiolaitetta hankkimatta sen käyttämiseen säädettyä maksua vastaan lunastettavaa lupaa. Posti- ja telehallitus, jonka hoidossa olevaan valtion radiorahastoon luvista kannettavat maksut kerätään, katsottiin tällä perusteella jutussa asianomistajaksi ja A velvoitettiin suorittamaan sille vahingonkorvauksena saamatta jäänyt lupamaksu.\n  "
      ],
      "hasFormat": {
        "@id": "sfecli:kko/1984/II90/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Vaatimukset Pieksämäen KO:ssa\n        Virallinen syyttäjä oli vaatinut A:n tuomitsemista rangaistukseen siitä, että tämä oli Hankasalmella käyttänyt ilman asianmukaista lupaa ajalla 1.9. - 20.11.1982 mustavalkoista televisiota sekä ajalla 7.9. - 20.11.1982 väritelevisiota ja kuvanauhoituslaitetta ynnä siihen kuuluvaa viritintä.\n        Posti- ja telehallitus oli yhtynyt syyttäjän syytteeseen ja vaatinut, että A velvoitettaisiin suorittamaan posti- ja telehallitukselle vahingonkorvaukseksi saamatta jäänyt kolmen kuukauden luvatonta katseluaikaa vastaava lupamaksu 122,50 markkaa laillisine korkoineen sekä korvaamaan posti- ja telehallituksen oikeudenkäyntikulut.\n      \n      \n        KO:n päätös 25.2.1983\n        KO oli, koskei radiolaitteen luvattomasta käyttämisestä ollut aiheutunut kysymyksessä olevalla hallinnonalalla valtiota edustavalle posti- ja telehallitukselle vahinkoa ja kun sitä ei muullakaan perusteella ollut pidettävä jutussa asianomistajana, jättänyt posti- ja telehallituksen rangaistusvaatimuksen tutkimatta. Tutkiessaan jutun muutoin KO oli katsonut selvitetyksi, että A oli menetellyt syytteessä kerrotulla tavalla. Sen vuoksi ja ottaen huomioon luvattoman käyttämisen lyhyehkön ajan KO oli tuominnut A:n radiolaitteista 17.1.1927 annetun lain 1 §:n ja 5 §:n 1 momentin sekä yleisradiovastaanottoa tarkoittavista laitteista ja luvista 8.10.1981 annetun valtioneuvoston päätöksen 4 §:n 1 momentin nojalla erittäin lieventävien asianhaarojen vallitessa tehdystä radiolaitteen käyttämisestä ilman asianmukaista lupaa 20:een 55 markan päiväsakkoon eli maksamaan sakkoa 1.100 markkaa. Koska posti- ja telehallituksella ei minkään säädöksen nojalla ollut oikeutta korvauksen saamiseen A:lta, KO oli hylännyt posti- ja telehallituksen korvausvaatimukset perusteettomina.\n      \n      \n        Itä-Suomen HO:n päätös 30.9.1983\n        HO, jonka tutkittavaksi posti- ja telehallitus oli saattanut jutun uudistaen KO:ssa vaatimansa, oli jättänyt asian KO:n päätöksen varaan.\n      \n    \n    \n      KORKEIN OIKEUS\n      Posti- ja telehallitus pyysi valituslupaa ja haki muutosta HO:n päätökseen toistaen jutussa esittämänsä vaatimukset. Posti- ja telehallitukselle myönnettiin valituslupa. A antoi häneltä pyydetyn vastauksen.\n      KKO p. tutki valituksen.\n      \n        Ratkaisun perustelu\n        A on käyttänyt KO:n päätöksessä mainittuja radiolaitteita hankkimatta niiden käyttämiseen säädettyä maksua vastaan lunastettavaa vastaanottolupaa. Luvan kuuntelua ja katselua varten antaa posti- ja telehallitus, joka muutoinkin valvoo lupamääräysten noudattamista. Luvista kannettavat maksut kerätään posti- ja telehallituksen hoidossa olevaa valtion radiorahastoon. KKO katsoo, ettei posti- ja telehallituksella valtion edustajana ole jutussa asianomistajan asemaa sillä perusteella, että A:n syyksi luettu menettely loukkaa posti- ja telehallituksen hallinnonalaan kuuluvaa valtion oikeutta valvoa radiolaitteiden käyttämistä, mutta että, kun A:n menettelystä on välittömästi aiheutunut taloudellista vahinkoa valtion radiorahastolle, posti- ja telehallituksella on rahaston hoitajana tällä perusteella oikeus käyttää asianomistajan puhevaltaa.\n      \n      \n        Lainkohdat\n        Laki radiolaitteista 1 §, 5 § 1 mom. Radiolaitteista 17.1.1927 annettu asetus 1 § 2 mom. Valtion radiorahastosta 19.12.1980 annettu asetus 1 §. Valtioneuvoston päätös yleisradiovastaanottoa tarkoittavista laitteista ja luvista 4 § 1 mom. ja 5 § 1 mom., jälkimmäinen lainkohta sellaisena kuin se on alkuperäisessä muodossaan.\n      \n      \n        Päätöslauselma\n        Posti- ja telehallituksen rangaistusvaatimus otetaan viivytyksen välttämiseksi välittömästi tutkittavaksi ja A tuomitaan myös posti- ja telehallituksen syytteestä KO:n hänen syykseen lukemasta rikoksesta sen tuomitsemaan rangaistukseen.\n        A velvoitetaan suorittamaan posti- ja telehallitukselle vahingonkorvaukseksi saamatta jääneestä lupamaksusta 122 markkaa 50 penniä 5 prosentin korkoineen 25.2.1983 lukien. Asian laadun vuoksi posti- ja telehallituksen on pidettävä oikeudenkäyntikulunsa vahinkonaan.\n        \n          Ratkaisuun osallistuneet: oikeusneuvokset Leivonen, Jalanko, Heinonen ja Nybergh sekä ylimääräinen oikeusneuvos Heikkilä\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-05-17"
  ],
  "judgmentNumber": [
    "II90"
  ],
  "date": [
    "1984-02-27"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II90"
  ],
  "year": [
    "1984"
  ],
  "description": [
    "http://data.finlex.fi/voc/kko/swe/f17dd817",
    "http://data.finlex.fi/voc/kko/fin/7054e379",
    "http://data.finlex.fi/voc/kko/fin/bc200a31",
    "http://data.finlex.fi/voc/kko/swe/60799825"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}