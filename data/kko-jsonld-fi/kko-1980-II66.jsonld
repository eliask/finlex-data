{
  "@id": "sfecli:kko/1980/II66",
  "languageVersion": [
    {
      "@id": "sfecli:kko/1980/II66/fin",
      "title_fi": [
        "KKO:1980-II-66"
      ],
      "abstract_fi": [
        "\n    Kihlakunnantuomarin todettiin menetelleen virheellisesti jättäessään kantapöytäkirjaan ja siitä kirjoitettuihin otteisiin tekemänsä, OK 24 luvun 10 §:ssä tarkoitetut oikaisumerkinnät päiväämättä ja allekirjoittamatta. Tätä ei kuitenkaan, kun laissa ei ollut annettu nimenomaista määräystä siitä, missä muodossa oikaisu oli tehtävä, luettu hänen syykseen virkavirheenä.\n  "
      ],
      "hasFormat": {
        "@id": "sfecli:kko/1980/II66/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Vaasan HO:n kannesviskaali oli HO:een annetussa syytekirjelmässä ja juttua HO:ssa suullisesti käsiteltäessä lausunut, että kihlakunnantuomari A oli toimiessaan X:n tuomiokunnan tuomarinvirastossa Y:n KO:n puheenjohtajana 27/4 1978 käsitellessään Johannes B:n ja hänen vaimonsa Tellervo B:n avioeroasiaa,\n      1) julistanut KO:n päätöksen siten, että Johannes B:lle myönnettiin lasten tapaamis- ja luonapito-oikeus, vaikka KO oli päätöstä harkitessaan päättänyt hylätä Johannes B:n jutussa tekemän, sanottua oikeutta koskeneen vaatimuksen ja\n      2) tultuaan käsittelyn aikana väärään käsitykseen B:n puolisoiden alaikäisten lasten lukumäärästä johtanut oikeudenkäyntiä ikään kuin alaikäisiä lapsia olisi ollut vain kolme, vaikka näitä todellisuudessa olikin neljä. A oli tällöin muun muassa oma-aloitteisesti maininnut Johannes B:n maksukyvyn parantuneen, kun yksi lapsista oli saavuttanut 18 vuoden iän. Lisäksi hän oli itse sanellut Tellervo B:n asiamiehen lausumaksi asian pöytäkirjaan seuraavasti: \"Mikäli miehellä on halua, niin hän kyllä kykenee maksamaan, onhan vanhin lapsi tällä välin jo tullut täysi-ikäiseksi\". Tällä lausumallaan A:n oli katsottava tarkoittaneen sitä, että yksi lapsi oli asumuseron tuomitsemisen jälkeen saavuttanut täysi-ikäisyyden. Tämän erheellisen käsityksen pohjalta KO olikin sitten päätöksessään tuominnut nimiltä mainiten kolme lasta Tellervo B:n huoltoon ja määrännyt Johannes B:n maksamaan näille elatusta, yhden lapsista jäädessä pois päätöksestä. Lasten lukumäärän kohdalla tapahtuneen virheen tultua myöhemmin väestörekisteri-ilmoituksen tekemisen yhteydessä ilmi, A oli tahallaan muuttanut KO:n päätöksen sisältöä lisäämällä päätöksestä puuttuvaksi todetun, vuonna 1966 syntyneen Jaakko B:n nimen Tellervo B:lle uskottujen ja elatusta saavien lasten joukkoon kantatuomioon aivan kuin KO olisi päättänyt myös Jaakon huollosta ja elatuksesta. Korjaus oli myös tehty asianosaisille jo lähetettyihin, tuomiokunnan kansliaan takaisin pyydettyihin pöytäkirjanotteisiin. A oli myös määrännyt jutun kokoonpanon kirjoittaneen tuomiokunnan päätoimisen apulaisen muuttamaan edellä lainatun, Tellervo B:n asiamiehen lausumaksi merkityn asian pöytäkirjaan seuraavasti: \"... kykenee maksamaan, vapautuuhan hän lisäksi pian neljännen lapsen elatuksesta tämän täyttäessä 18 vuotta\". Tämä muutos, joka oli täysin ristiriidassa alkuperäisen, kolmeen lapseen kohdistuneen oikeuskäsittelyn kanssa, oli katsottava tehdyksi siksi, että päätöksen muutettu lopputulos tuntuisi luonnolliselta.\n      Sen vuoksi ja koska A:n oli katsottava muuttaneen päätöksen sisällön ja asianosaisen lausunnon kerrotulla tavalla salatakseen lasten lukumäärässä tapahtuneen virheen ja siten hankkiakseen itselleen hyötyä, kanneviskaali oli, samalla kun hän oli vaatinut A:n tuomitsemista 1 kohdassa mainitusta teosta rangaistukseen varomattomuudesta tehdystä virkavirheestä, vaatinut, että A 2 kohdan osalta tuomittaisiin rangaistukseen tahallisesta hyötymistarkoituksessa tehdystä tuomiokirjan väärentämisestä.\n      Johannes B oli asianomistajana yhtynyt syytteeseen sekä vaatinut A:n velvoittamista suorittamaan hänelle vahingonkorvaukseksi KO:n päätöksen julistamisen jälkeen häneltä liiallisesti perittyä elatusapua neljän lapsen osalta vastaavat 40 markkaa lasta kohden kuukaudessa laillisine korkoineen sekä korvaamaan hänen oikeudenkäyntikulunsa jutussa 2 277 markalla.\n      Kuultuaan vielä A:han kohdistettujen korvausvaatimusten osalta valtiota sekä A:ta syytteestä ja korvausvaatimuksista, HO p. 15/6 1979 oli lausunut selvitetyksi, että Y:n KO oli A:n toimiessa oikeuden puheenjohtajana 27/4 1978, tuomitessaan B:n puolisot avioeroon, päättänyt, että puolisoiden kaikki alaikäiset lapset eli Tapio, Heikki, Pekka ja Jaakko määrätään äitinsä Tellervo B:n huoltoon ja kasvatukseen sekä että Johannes B velvoitetaan maksamaan kullekin lapselle elatusavuksi 240 markkaa kuukaudelta, kunnes asianomainen lapsi täyttää 18 vuotta, tai sitä ennen mahdollisesti kykenee itsensä elättämään tahi asiasta ehkä toisin määrätään, sekä päättänyt hylätä Johannes B:n lasten tapaamis- ja luonapito-oikeutta koskevan vaatimuksen.\n      HO oli, samalla kun se oli todennut, että A oli julistanut päätöksen syytteen 1 kohdassa kerrotuin tavoin toisin kuin KO oli päättänyt, katsonut jääneen näyttämättä toteen, että A olisi julistanut KO:n päätöksen syytteen 2 kohdassa tarkoitetuin tavoin siten virheellisesti, että hän olisi päätöstä julistaessaan maininnut KO:n määränneen vain kolme alaikäistä lasta Tellervo B:n huoltoon ja velvoittaneen Johannes B:n suorittamaan vain kolmelle lapselle elatusapua.\n      Edelleen HO oli todennut, että pöytäkirjasta tuomiokunnan notaari oli kirjoittanut puhtaaksi sen osan, joka koski asian käsittelyä. A:n kehotuksesta notaari oli korjannut tekstiä KO:n pöytäkirjan sivulla kaksi riviltä 19 näin kuuluvaksi: \"vapautuuhan hän lisäksi pian neljännen lapsen elatuksesta tämän täyttäessä 18 vuotta\". Tämä korjaus oli kuitenkin tehty jo ennen kuin A itse oli alkanut kirjoittaa pöytäkirjan päätösosaa. Puhtaaksikirjoitetusta KO:n päätöksestä maininta Jaakko B:n uskomisesta äitinsä huoltoon oli jäänyt pois, vaikka KO todellisuudessa oli päättänyt uskoa tämänkin lapsen huollon Tellervo B:lle. Merkinnän puute oli käynyt ilmi vasta kun väestörekisteriltä oli tullut kysely, miten oli päätetty neljännen alaikäisen lapsen osalta. A oli tämän jälkeen tehnyt merkinnän Jaakon huollosta sekä kantapöytäkirjaan että asianosaisten kappaleisiin, jotka oli pyydetty korjausta varten takaisin tuomiokunnan kansliaan.\n      HO oli katsonut, että Jaakko B:n huoltoa koskevan merkinnän puuttumista puhtaaksikirjoitetusta KO:n päätöksestä siihen nähden, että kirjoitettu päätös ei tältä osin vastannut KO:ssa tehtyä ja julistettua päätöstä, oli pidettävä ilmeisenä kirjoitusvirheenä. HO oli näin ollen katsonut, ettei A ollut syyllistynyt rikokseen korjatessaan tältä osin KO:n pöytäkirjaa. Tämän vuoksi HO, samalla kun A rikoslain 40 luvun 21 §:n 1 momentin nojalla oli tuomittu syytteen 1 kohdassa selostetusta varomattomuudesta tehdystä virkavirheestä saamaan varoitus, oli hylännyt syytteen 2 kohdan osalta sekä A:han kohdistetun vahingonkorvausvaatimuksen. Kun vahingonkorvausvaatimus kokonaan ja rangaistusvaatimukset pääasiallisesti oli hylätty, A oli velvoitettu suorittamaan Johannes B:lle korvaukseksi tämän välttämättömistä oikeudenkäyntikuluista kohtuullisiksi harkitut 1 000 markkaa. Jutussa valtion varoista maksettu todistajanpalkkio jäi valtion vahingoksi, koskei todistajan kuuleminen ollut ollut tarpeen A:n syyksi luetun rikoksen selvittämiseksi.\n      Kanneviskaali ja Johannes B hakivat muutosta HO:n päätökseen syytteen 2 kohtaa koskevassa osassa sekä Johannes B lisäksi hänen vahingonkorvaus- ja oikeudenkäyntikuluvaatimustensa kohdalta. A vastasi muutoksenhakemuksiin.\n    \n    \n      KORKEIN OIKEUS\n      KKO p. tutki jutun ja havaitsi asiakirjoista seuraavaa:\n      Tellervo B oli syytteessä tarkoitetussa avioerojutussa asiamiehen edustamana Y:n KO:ssa vaatiessaan hänen ja Johannes B:n tuomitsemista avioeroon vaatinut, että heidän alaikäiset lapsensa, 10/1 1962 syntynyt Tapio 11/3 1964 syntynyt Heikki sekä 4/10 1966 syntyneet Pekka ja Jaakko uskottaisiin Tellervo B:n huollettaviksi ja että Johannes B velvoitettaisiin suorittamaan kullekin sanotulle lapselle elatusapua 350 markkaa kuukaudessa. Käsiteltäessä juttua KO:ssa A:n toimiessa oikeuden puheenjohtajana Tellervo B:n asiamies oli, Johannes B:n asiamiehen ilmoitettua Johannes B:n pitävän vaadittuja elatusmaksuja liian suurina, lausunut, että Johannes B kyllä kykeni elatusmaksut maksamaan, mikäli niin halusi. A oli sanellut lausuman KO:ssa memoriaalipöytäkirjaa pitäneelle tuomiokunnan notaarille pöytäkirjaan merkittäväksi ja jatkanut saneluaan niin ikään Tellervo B:n asiamiehen sanomaksi tarkoitetulla, Johannes B:n vapautumista asianosaisten vanhimman alaikäisen lapsen täysi-ikäisyyden saavuttamisen johdosta tuon lapsen osalta elatusvelvollisuudesta koskeneella lausumalla. Tämän lausuman johdosta, jonka asianosaisten asiamiehet olivat sittemmin ilmoittaneet kokeneensa hämmentävänä, he eivät olleet tehneet huomautuksia. Tellervo B:n asiamies oli hyväksynyt A:n sanonnan hänen omana lausumanaan pöytäkirjaan otettavaksi. Notaari oli sen osalta kirjoittanut memoriaalipöytäkirjaan: \"Huomauttaa, että vap. neljännestä laps\".\n      Ratkaisua harkitessaan KO oli päättänyt uskoa avioeroon tuomittaessa B:n puolisojen kaikki alaikäiset lapset Tellervo B:n huollettaviksi ja velvoittaa Johannes B:n suorittamaan heille kullekin elatusavuksi 240 markkaa kuukaudessa. A:n julistettua oikeuden päätöksen Tellervo B:n asiamies oli käsittänyt sen lasten huollon ja elatuksen osalta koskevan puolisojen kaikkia alaikäisiä lapsia, kun taas Johannes B:n asiamies oli saanut sen käsityksen, että KO oli päätöksessään lausunut vain asianosaisten kolmen lapsen huollosta ja kolmelle lapselle suoritettavista elatusmaksuista.\n      Laatiessaan sitten tuomiokunnan kansliassa KO:n kantapöytäkirjaa memoriaalipöytäkirjan avulla jutun puheena olevan käsittelyosan kohdalta lopulliseen muotoon notaari oli ymmärtänyt sanotulla memoriaalipöytäkirjaan tehdyllä merkinnällä tarkoitetun sitä, että Johannes B oli jo vapautunut asianosaisten yhden lapsen kohdalta hänelle aikanaan asumuserotuomiossa tuomitusta elatusvelvollisuudesta ja kirjoittanut kantapöytäkirjaan: \"onhan vanhin lapsi tällä välin jo tullut täysi-ikäiseksi\". A:n kehotuksesta notaari oli sitten muuttanut kantapöytäkirjan tältä osin muotoon: \"vapautuuhan hän lisäksi pian neljännen lapsen elatuksesta tämän täyttäessä 18 vuotta\". A oli itse laatinut tuomiokunnan kansliassa kantapöytäkirjan lopulliseen muotoon jutun päätöksen osalta, jolloin KO:n päättämä lausuma lasten huollosta ja elatuksesta oli tullut pöytäkirjan mukaan koskemaan Tapio, Heikki ja Pekka B:tä. Pöytäkirjasta oli sitten valmistettu ja toimitettu otteet molemmille asianosaisille. Väestörekisterin kiinnitettyä huomiota siihen, ettei sen jutusta saama ilmoitus sisältänyt merkintää Jaakko B:n huollosta, A oli pyytänyt asianosaisten asiamiehiltä pöytäkirjanotteet takaisin sekä lisännyt KO:n päätöksen lasten huoltoa ja elatusta koskevaan lausumaan Jaakko B:n nimen sekä kantapöytäkirjaan että siitä tehtyihin sanottuihin otteisiin.\n      KKO katsoi, ettei ollut näytetty toteen syytteessä esitettyjä väitteitä, että A olisi juttua KO:ssa käsiteltäessä asiakirjojen vastaisesti todennut Tapio B:n tulleen täysi-ikäiseksi, että kantapöytäkirjaan Johannes B:n vapautumisesta yhden lapsen osalta elatusvelvollisuudesta tehty merkintä, sellaisena kuin se oli korjattu kantapöytäkirjaan, ei vastaisi jutun käsittelyn aikana annettua lausumaa ja että tuo lausuma ei olisi ollut korjattuna kantapöytäkirjassa ja asianosaisten otteissa jo silloin kun otteet oli ensimmäisen kerran lähetetty asianosaisille sekä että A olisi julistanut KO:n päätöksen siten virheelliseksi ja ennen päätöksen julistamista tehdyn ratkaisun vastaisesti, että lausuma lasten huollosta ja elatuksesta ei olisi koskenut asianosaisten kaikkia alaikäisiä lapsia ja siten myös Jaakko B:tä.\n      KKO katsoi edellä olevan perusteella syytteen kysymyksessä olevalta osalta A:n syyksi jäävän, että hän oli jättänyt huolehtimatta siitä, ettei mainittu elatusvelvollisuudesta vapautumista koskenut lausuma olisi tullut memoriaalipöytäkirjaan kahdella tavalla käsitettävissä olevaksi eli sekä myöhemmin tapahtuvaa että, kuten notaari oli kantapöytäkirjaa laatiessaan ymmärtänyt, jo tapahtunutta elatusvelvollisuudesta vapautumista merkitseväksi, sekä että A oli lisäksi laatinut kantapöytäkirjan KO:n päätöksen kohdalta siten huolimattomasti, ettei KO:n päättämä lausuma lasten huollosta ja elatuksesta ollut päätöksen mukaan koskenut Jaakko B:tä.\n      Vielä KKO katsoi A:n menetelleen virheellisesti siinä, ettei hän ollut oikaistessaan sanotuin tavoin kantapöytäkirjaa ja siitä kirjoitettuja, asianosaisilta korjattaviksi saatuja otteita päivännyt oikaisumerkintöjä ja varustanut niitä allekirjoituksellaan. Kun laissa ei kuitenkaan ollut annettu nimenomaista määräystä siitä, missä muodossa oikaisu oli tehtävä, oikaisun päiväämättä ja allekirjoittamatta jättämistä ei voitu lukea A:n syyksi virkavirheenä.\n      KKO katsoi, että A oli syytteen 2 kohdan osalta syyllistynyt virassa tapahtuneeseen huolimattomuuteen. Kun tämä rikos ja HO:n A:n syyksi syytteen 1 kohdan osalta lukema varomattomuudesta tehty virkavirhe olivat olleet saman rikoksen jatkamista, KKO harkitsi oikeaksi siten muuttaa HO:n päätöstä, että A rikoslain 40 luvun 21 §:n 1 momentin ja rikoslain 7 luvun 2 §:n nojalla tuomittiin HO:n hänen syykseen lukeman rikoksen asemesta jatketusta, osaksi varomattomuudesta ja osaksi huolimattomuudesta tehdystä virkavirheestä saamaan HO:ssa hänelle jo tuomitun rangaistuksen eli varoituksen. Koska A:n syyksi luetulla jatketulla virkavirheellä ei ollut ollut merkitystä KO:ssa päätettyyn lasten elatusavun määrään, HO:n päätös jäi Johannes B:n vahingonkorvausvaatimuksen hylkäämistä koskevassa osassa pysyväksi. Niin ikään HO:n päätös jäi pysyväksi todistajanpalkkiota koskevalta osalta. HO:n A:n Johannes B:lle maksettavaksi tuomitsema oikeudenkäyntikulujen korvaus korotettiin 1 500 markaksi.\n      \n        Ratkaisuun osallistuneet: oikeusneuvokset Saarni-Rytkölä, Mälkki, Hämäläinen ja Riihelä sekä ylimääräinen oikeusneuvos Winqvist\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1980:II66"
  ],
  "referenceToLegislation": [
    "http://data.finlex.fi/eli/sd/1734/4"
  ],
  "description": [
    "http://data.finlex.fi/voc/kko/fin/54ee0496"
  ],
  "judgmentNumber": [
    "II66"
  ],
  "date": [
    "1979-10-22"
  ],
  "issued": [
    "1980-06-19"
  ],
  "creator": [
    "http://data.finlex.fi/common/KKO"
  ],
  "year": [
    "1980"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}