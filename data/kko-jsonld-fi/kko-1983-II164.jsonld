{
  "@id": "sfecli:kko/1983/II164",
  "languageVersion": [
    {
      "@id": "sfecli:kko/1983/II164/fin",
      "title_fi": [
        "KKO:1983-II-164"
      ],
      "abstract_fi": [
        "\n    Avioliiton ulkopuolella syntyneistä lapsista 27.7.1922 annetun lain nojalla ajetun elatusapukanteen johdosta annettu ratkaisu, jolla kanne oli hylätty sen vuoksi, ettei makaamista lapsen siittämisen aikana ollut näytetty, ei estänyt ajamasta samaa miestä vastaan isyyskannetta. Makaamisnäyttöä tukevana otettiin huomioon muun todistusaineiston ohella myös perinnöllisiä ominaisuuksia koskevissa tutkimuksissa saadut tutkimustulokset.\n    Vrt. KKO:1979-II-18\n  "
      ],
      "hasFormat": {
        "@id": "sfecli:kko/1983/II164/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A 28.9.1965 syntyneen poikansa B:n holhoojana oli Turun RO:ssa isyyslain nojalla vaatinut vahvistettavaksi, että C oli sanotun lapsen isä.\n      C:n väitettyä, ettei kannetta voitu tutkia, koska Turun HO oli 30.4.1970 avioliiton ulkopuolella syntyneen lapsen elatusta koskevassa jutussa antamallaan lainvoiman saaneella tuomiolla katsonut jääneen näyttämättä, että C olisi maannut A:n B:n siittämisen aikaan, minkä vuoksi HO oli hylännyt kanteen, ja vastustettua kannetta sekä vaadittua korvausta oikeudenkäyntikuluistaan RO p. 1.11.1978 oli lausunut selvitetyksi, että C oli maannut A:n B:n siittämisaikaan. Sen vuoksi ja kun A:n lausumat ja kaikki muut seikat huomioon ottaen voitiin pitää todistettuna, että C oli siittänyt B:n, RO oli isyyslain säännösten nojalla vahvistanut, että C oli B:n isä. Lisäksi RO oli määrännyt, että valtion varoista A:lle holhoojantoimessaan aiheutuneiden kulujen korvaukseksi maksetut 81 markkaa 80 penniä samoin kuin samoista varoista maksetut tutkimuskustannukset eräistä veri- ja muita periytyviä ominaisuuksia koskevista tutkimuksista annetun lain 6 §:n mukaisesti jäivät valtion vahingoksi.\n      Turun HO, jonka tutkittavaksi C oli saattanut jutun. t. 8.6.1979 oli, havaittuaan, että RO oli laiminlyönyt antaa lausunnon C:n tekemästä oikeudenkäyntiväitteestä, tutkinut jutun myös mainitun väitteen osalta ja katsonut, ettei avioliiton ulkopuolella syntyneistä lapsista 27.7.1922 annetun lain säännösten nojalla ajetun elatusapukanteen johdosta annettu ratkaisu, jolla kanne oli hylätty, estänyt ajamasta C:tä vastaan saman makaamisen perusteella isyyden vahvistamista koskevaa kannetta, ja hylännyt väitteen. Pääasian osalta HO oli katsonut jääneen näyttämättä, että C olisi B:n siittämisaikaan maannut A:n. Sen vuoksi HO oli, kumoten RO:n päätöksen isyyden vahvistamista koskevalta osalta, hylännyt kanteen.\n      A, aiemmin alaikäisen, nyt jo täysi-ikäiseksi tulleen poikansa B:n holhoojana, pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen. C vastasi hakemukseen.\n      KKO:n isyyslain 30 §:n 1 momentin sekä eräistä veri- ja muita periytyviä ominaisuuksia koskevista tutkimuksista annetun lain 1 §:n nojalla antamasta määräyksestä oli C:stä, A:sta ja B:stä suoritettu HLA-tyypitys. Suomen Punaisen Ristin Veripalvelun 20.7.1982 antaman lausunnon mukaan HLA-kudostyyppianalyysissä ei löytynyt perustetta, joka sulkisi pois mahdollisuuden, että C olisi siittänyt B:n. Tutkimustulosten perusteella laskettu HLA-kudostyyppien tilastollinen isyysindeksi oli 1250 vastaten 99,92 prosentin todistusvoimaa. KKO:een toimitetun Kansanterveyslaitoksen 13.8.1982 antaman lausunnon mukaan yhdistämällä laajemman veritutkimuksen ja HLA-tyypityksen perusteella saadut tutkimustulokset saatiin yhdistetyksi isyysindeksi 18750 vastaten 99,99 prosentin todistusvoimaa.\n      Tämän jälkeen asianosaisille oli varattu tilaisuus tulla kuulluiksi, C:lle ja A:lle mainittujen isyystutkimuslausuntojen ja B:lle koko jutun osalta. C ja A antoivat kirjalliset selityksensä. B ei käyttänyt hänelle varattua tilaisuutta selityksen antamiseen.\n    \n    \n      \n      KKO t. myönsi muutoksenhakuluvan ja tutki jutun. Aikaisemmassa, avioliiton ulkopuolella syntyneen lapsen elatusta koskevassa oikeudenkäynnissä C oli kiistänyt seurustelleensa tai olleensa sukupuoliyhteydessä A:n kanssa. Muuta näyttöä väitetystä makaamisesta kuin A:n omat totuusvakuutuksen nojalla antamat lausumat ei tuossa oikeudenkäynnissä juuri esitetty. Periytyviä ominaisuuksia koskevat tutkimukset jäivät tuloksiltaan epävarmoiksi; C:n isyyttä ei voitu osoittaa eikä poissulkea. Tässä jutussa esitetyn, isyyden selvittämisestä laaditun pöytäkirjan mukaan C oli kertonut tutustuneensa A:han joulukuussa 1964 ja seurustelleensa hänen kanssaan vuodenvaihteeseen 1964 - 1965 saakka sekä olleensa kerran sukupuoliyhteydessä A:n kanssa muistamatta aikaa sen tarkemmin. Näitä lastenvalvojalle antamiaan tietoja C ei ollut kiistänyt oikeudenkäynnissä, joskin hän oli väittänyt, ettei sukupuoliyhteys ollut tapahtunut lapsen siittämisaikana. Vaikka varsinainen makaamisnäyttö edelleen oli jäänyt ajallisesti jossakin määrin epävarmaksi, oli sitä tukevana kuitenkin opettava huomioon myös oikeusgeneettisissä tutkimuksissa saadut tulokset, jotka erittäin suurella todennäköisyydellä puhuivat C:n isyyden puolesta. KKO katsoi sen vuoksi selvitetyksi, että C oli maannut A:n B:n siittämisaikaan, ja piti niin ikään todistettuna, että C oli siittänyt B:n. Näillä perusteilla KKO harkitsi oikeaksi, kumoten HO:n tuomion pääasian osalta, jättää asian RO:n päätöksen lopputuloksen varaan. Eräistä veri- ja muita periytyviä ominaisuuksia koskevista tutkimuksista annetun lain 6 §:n nojalla KKO määräsi, että valtion varoista maksetut HLA-tyypityksen suorittamisesta aiheutuneet kustannukset yhteensä 2 277 markkaa 50 penniä jäivät valtion vahingoksi.\n      \n        Ratkaisuun osallistuneet: oikeusneuvokset Leivonen, Ailio, Takala, Lindholm ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1983-12-09"
  ],
  "judgmentNumber": [
    "II164"
  ],
  "date": [
    "1983-09-28"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1983:II164"
  ],
  "year": [
    "1983"
  ],
  "description": [
    "http://data.finlex.fi/voc/kko/swe/b19aab70",
    "http://data.finlex.fi/voc/kko/fin/82abf8d4"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}