{
  "@id": "sfecli:kko/1985/II107",
  "languageVersion": [
    {
      "@id": "sfecli:kko/1985/II107/fin",
      "title_fi": [
        "KKO:1985-II-107"
      ],
      "abstract_fi": [
        "\n    Vaikka takaajalla oli päävelalliselta ehkä syntyvän takautumissaamisensa turvaava vakuus, takaaja oli takausasetuksen 1 §:n mukaisesti vapautunut sitoumuksestaan, kun velkoja ei ollut valvonut takauksen tarkoittamaa saamistaan päävelallisen konkurssissa.\n  "
      ],
      "hasFormat": {
        "@id": "sfecli:kko/1985/II107/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Turun raastuvanoikeuden päätös 28.9.1983\n        Raastuvanoikeus on Kiinteistö Oy Majapaikan Turun Seudun Osuuspankille 23.2.1983 tiedoksi toimitetun haasteen nojalla ajamasta kanteesta julistamassaan päätöksessä lausunut selvitetyksi, että Turusta oleva Raksamo Oy urakoitsijana ja Kiinteistö Oy Majapaikka rakennuttajana olivat 10.9.1980 tehneet rakennusurakkasopimuksen, jossa Raksamo Oy oli sitoutunut suorittamaan eräät sopimuksessa tarkemmin selostetut rakennus- ja maalaustyöt. Raksamo Oy:n suoritettua sanotut työt osuuspankki oli 8.6.1981 allekirjoittamassaan takaussitoumuksessa sitoutunut rakennusurakkasopimuksessa edellytettyyn urakoitsijan vastuuajan sitoumuksia koskevaa omavelkaiseen takaukseen sen summan maksamisesta Kiinteistö Oy Majapaikalle, jonka suorittamiseen urakoitsija tuon sopimuksen perusteella oli velvollinen. Osuuspankin takauksen perustuva kokonaisvastuu oli kuitenkin enintään 150.000 markkaa. Takaus koski urakoitsijan vastuuaikaisia velvollisuuksia 11.61981 - 10.9.1982. Takaukseen perustuvat vaatimukset oli tehtävä osuuspankille kirjallisesti viimeistään 10.9.1982.\n        Raksamo Oy:n luovutettua 27.8.1981 omaisuutensa konkurssiin oli 1.4.1982 julistetussa konkurssituomiossa konkurssipesän varoista vahvistettu maksettavaksi osuuspankille sen edellä mainittuun takaussitoumukseen perustuvan vastuunsa enimmäismääränä valvomat 150.000 markkaa ja Kiinteistö Oy Majapaikalle sen valvomat 17.8.1981 toimitetussa edellä mainitun urakkasopimuksen taloudellisessa selvitystilaisuudessa rakennuttaja urakoitsijalta olevaksi jäännössaatavaksi todetut 1.204,65 markkaa 6 prosentin korkoineen 27.8.1981 lukien sekä laskusaatavia 683,30 ja 16.341,17 markkaa kumpikin erä 5 prosentin korkoineen 10.2.1981 lukien. Kiinteistö Oy Majapaikan ilmoituksen mukaan, jota osuuspankki ei ollut kiistänyt, kaksi viimeksi mainittua erää olivat perustuneet siihen, että Kiinteistö Oy Majapaikka oli urakoitsijan puolesta suorittanut Kaarinan kunnalle raakaveden saamisen jatkumiseksi 683,30 ja lämmöntoimituksen jatkumiseksi 16.341,17 markkaa. Kiinteistö Oy Majapaikka oli osuuspankille 31.8.1982 lähettämässään kirjeessä ilmoittanut, että osuuspankki oli takaussitoumuksensa perusteella velvollinen suorittamaan Kiinteistö Oy Majapaikalle sen ja urakoitsijan konkurssipesän välillä 30.6.1982 toimitetusta rakennusurakan takuutarkastuksesta laaditussa pöytäkirjassa mainittujen puutteiden ja virheiden korjaamisesta, mitä työtä ei takauksen päättymispäivään 10.9.1982 mennessä ollut voitu saada suoritetuksi, enintään 60.980 markkaa laillisine korkoineen. Kirjeen mukaan osuuspankki oli samalla perusteella lisäksi velvollinen suorittamaan edellä mainitut konkurssituomiossa Asunto Oy Majapaikalle konkurssipesän varoista maksettaviksi vahvistetut 1.204,65, 683,30 ja 16.341,17 markan erät korkoineen.\n        Raastuvanoikeus on lisäksi lausunut selvitetyksi, että osuuspankki oli antamansa takaussitoumuksen vastavakuudeksi saanut Raksamo Oy:ltä erääseen sen pääosakkaiden omistamaan tilaan kiinnitettyjä velkakirjoja. Tilaa koskeneessa pakkohuutokaupassa osuuspankki oli valvonut tilaan kiinnitettyjen velkakirjojen perusteella kaikkiaan 275.636,99 markkaa. Pakkohuutokaupassa eräät muut velkojat olivat riitautuneet osuuspankin valvonnan kysymyksessä olevan takaussitoumuksen enimmäismäärän osalta sillä perusteella, että Kiinteistö Oy Majapaikka ei ollut valvonut vastuuajan sitoumuksiin perustuvaa saatavaansa Raksamo Oy:n konkurssissa. Sen vuoksi ulosottomies oli huutokaupassa kertyneiden varojen jaossa pannut erilleen mainitut 150.000 markkaa, kunnes osuuspankki oli selvittänyt oikeutensa niihin.\n        Raastuvanoikeus on katsonut toisaalta, että 24.2.1873 annetun takausasetuksen 1 §:n säännös, jonka mukaan takaaja vapautuu takausvastuustaan, ellei velkoja valvo saatavaansa velallisen konkurssissa, ei ollut tarkoitettu koskemaan sellaista tilannetta, jossa takaajalla oli täysimääräinen vastavakuus velalliseen kohdistuvan takautumisoikeutensa turvaamiseksi, ja toisaalta, että Raksamo Oy:n konkurssissa julistetussa tuomiossa Kiinteistö Oy Majapaikalle maksettaviksi tuomitut edellä selostetut saamiset olivat syntyneet sen johdosta, ettei urakoitsija ollut asianmukaisesti täyttänyt sille rakennusurakkasopimuksen mukaan kuuluneita taloudellisia velvoitteitaan. Nämä laiminlyönnit olivat ilmenneet vasta takaussitoumuksessa mainittuna vastuuaikana. Osuuspankki oli siten sitoumuksensa perusteella niistä vastuussa.\n        Edellä kerrotuilla perusteilla raastuvanoikeus on vahvistanut, että osuuspankki oli takaussitoumuksensa perusteella vastuussa Kiinteistö Oy Majapaikan ja Raksamo Oy:n konkurssipesän välillä 30.6.1982 toimitetusta takuutarkastuksesta laaditussa pöytäkirjassa tarkoitettujen puutteiden ja virheiden vaatimien töiden suorittamisesta 60.980 markan enimmäismäärään saakka kysymykseen tulevalle summalle 10.9.1982 lukien laskettavine 6 prosentin korkoineen. Sen lisäksi raastuvanoikeus on velvoittanut osuuspankin heti kuitin saadessaan suorittamaan Kiinteistö Oy Majapaikalle edellä mainitut sille konkurssituomiossa maksettaviksi vahvistetut yhteensä 18.229,12 markan suuruiset saamiset sekä korkoa 6 prosenttia 1.204,65 markalle 27.8.1981 lukien ja 5 prosenttia 17.024,47 markalle 10.12.1981 lukien.\n      \n      \n        Turun hovioikeuden tuomio 26.10.1984\n        Hovioikeus, jonka tutkittavaksi osuuspankki oli valittamalla saattanut jutun, on tuomiollaan jättänyt sen raastuvanoikeuden päätöksen varaan. Lisäksi hovioikeus on velvoittanut osuuspankin suorittamaan Kiinteistö Oy Majapaikalle korvaukseksi sillä vastauksen antamisesta hovioikeudessa olleista kuluista 1.000 markkaa.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMET\n      Osuuspankki on vaatinut Kiinteistö Oy Majapaikan ajaman kanteen hylkäämistä ja korvausta oikeudenkäyntikuluistaan Korkeimmassa oikeudessa. Valituslupa on myönnetty 25.1.1985. Kiinteistö Oy Majapaikka on antanut siltä valituksen johdosta pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Korkein oikeus katsoo selvitetyksi, että Raksamo Oy on 10.9.1980 Kiinteistö Oy Majapaikan kanssa solmimassaan rakennusurakkasopimuksessa sitoutunut asettamaan kiinteistöyhtiölle takuuajan vastuunsa vakuudeksi pankkivakuuden ja että takuuajan oli töiden vastaanottotarkastuksessa sovittu alkaneen 15.6.1981. Urakkasopimuksessa tarkoitettujen takuuajan velvoitteiden suorittamisesta Turun Seudun Osuuspankki on 8.6.1981 antanut raastuvanoikeuden päätöksessä mainitun omavelkaisen takauksen, joka on koskenut urakoitsijan velvoitteita 11.6.1981 alkaneena ja 10.9.1982 päättyneenä vastuuaikana. Raastuvanoikeuden päätöksessä mainittu Kiinteistö Oy Majapaikalla Raksamo Oy:ltä oleva pääomamäärältään enintään 60.980 markan saaminen on perustunut siihen, ettei Raksamo Oy ollut asianmukaisesti täyttänyt sille urakkasopimuksen mukaan urakoitsijana kuulunutta suoritusvelvollisuuttaan ja että osuuspankin antama takaus niin ollen koskee tuon enimmäissumman sisältämiä takaussitoumuksen voimassaoloaikana todettuja virheitä ja puutteita. Mainitun saamisen oikeusperuste on 10.9.1980 solmittu urakkasopimus, joka on siis tehty ennen Raksamo Oy:n 27.8.1981 alkanutta konkurssia. Konkurssisäännön 25 §:n ja takausasetuksen 1 §:n säännökset huomioon ottaen Kiinteistö Oy Majapaikan olisi, säilyttääkseen puhevaltansa takauksen antanutta osuuspankkia kohtaan, tullut valvoa sanottu saamisensa Raksamo Oy:n konkurssissa. Tätä valvontavelvollisuutta ei ole korvannut osuuspankin suorittama takautumisoikeutensa valvonta eikä sitä ole poistanut se, että osuuspankilla on ollut takautumissaamista koskeva raastuvanoikeuden päätöksessä mainittu vakuus. Kun Kiinteistö Oy Majapaikka on laiminlyönyt saamisensa konkurssivalvonnan, se on menettänyt oikeutensa kysymyksessä olevan takaussitoumuksen perusteella vaatia osuuspankilta suoritusta siltä osin kuin on kysymys 30.6.1982 toimitetusta takuutarkastuksesta laaditussa pöytäkirjassa mainittujen yhteensä 60.980 markan määräisten virheiden ja puutteiden korjaamisesta.\n        Asiakirjoista ilmenee, että osuuspankin antamalla takaussitoumuksella on tarkoitettu urakoitsijan takuuaikaisia velvoitteita. Näillä tarkoitetaan rakennusalalla rakennuskohteessa takuuaikana ilmenneiden vikojen ja puutteiden korjaamista. Raastuvanoikeuden päätöksessä mainitut Kiinteistö Oy Majapaikan Raksamo Oy:n olevat pääomaltaan 683,30 ja 16.341,17 markan suuruiset saamiset ovat syntyneet sen johdosta, ettei urakoitsija ollut suorittanut eräitä rakennusvaiheen aikaisia laskujaan. Osuuspankin takaussitoumus ei niin ollen koske näitä urakoitsijan velkoja. Kiinteistö Oy Majapaikka ei myöskään ole selvittänyt, että raastuvanoikeuden päätöksessä mainittu pääomaltaan 1.204,65 markan suuruinen saaminen kuuluisi Raksamo Oy:n takuuajan velvoitteisiin. Näillä perusteilla Korkein oikeus katsoo, ettei osuuspankki ole takaussitoumuksensa perusteella Kiinteistö Oy Majapaikalle vastuussa edellä mainituista pääomaltaan 683,30 ja 16.341,17 sekä 1.204,65 markan eristä korkoineen. Korkein oikeus kuitenkin katsoo, ettei osuuspankilla, ottaen huomioon asian laatu, ole oikeutta saada korvausta sille täällä aiheutuneista kuluista.\n      \n      \n        Tuomiolauselma\n        Hovioikeuden tuomio ja raastuvanoikeuden päätös kumotaan ja Kiinteistö Oy Majapaikan jutussa ajama kanne hylätään. Turun Seudun Osuuspankki vapautetaan kaikesta sille jutussa tuomitusta maksuvelvollisuudesta. Osuuspankin kuluvaatimus hylätään.\n        \n          Ratkaisuun osallistuneet: oikeusneuvokset Leivonen, Takala, Hämäläinen, af Hällström ja Aro\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-06-24"
  ],
  "judgmentNumber": [
    "II107"
  ],
  "date": [
    "1985-03-21"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II107"
  ],
  "year": [
    "1985"
  ],
  "description": [
    "http://data.finlex.fi/voc/kko/swe/c6ccd1cf",
    "http://data.finlex.fi/voc/kko/fin/c717c86c"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}