{
  "@id": "sfecli:kko/1980/II28",
  "languageVersion": [
    {
      "@id": "sfecli:kko/1980/II28/fin",
      "title_fi": [
        "KKO:1980-II-28"
      ],
      "abstract_fi": [
        "\n    Kun tienpitoaineen ottaminen oli aiheuttanut tilan rantamaiseman kauneusarvon turmeltumisen, korvaus tästä menetyksestä oli määrättävä erikseen sisällyttämättä sitä tienpitoaineesta määrättyyn korvaukseen.\n  "
      ],
      "hasFormat": {
        "@id": "sfecli:kko/1980/II28/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Mikkelin lääninhallitus oli tie- ja vesirakennushallituksen hakemuksesta 23/11 1968 tekemällään päätöksellä määrännyt pidettäväksi tietoimituksen Mikkelin - Pieksämäen maantien parantamiseksi tieosalla Mikkeli - Haukivuori m.m. Mikkelin maalaiskunnan Ihastjärven kylässä. Tästä johtuneesta, 18/2 1974 lopetetuksi julistetussa toimituksessa toimitusmiehet olivat päättäneet, että tie- ja vesirakennushallituksen tienpitäjänä tuli suorittaa sanotussa kylässä olevan Purtoniemen tilan RN:o 1:41 omistajalle A:lle korvaukseksi tilalta otetusta tienpitoaineesta, soraa 53 404,5 irtokuutiometriä ja 25 pennin mukaan irtokuutiometriltä laskettuna, pyöristäen 13 350 markkaa korkoineen toimituksen lopettamisesta seuranneen kuukauden alusta eli 1/3 1974 lukien. A:n toimituksesta esittämät vaatimukset, että tielain määräämine korkoineen tienpitäjä velvoitettaisiin suorittamaan tienpitoainekorvausta 3 markan mukaan irtokuutiometriltä laskettuna yhteensä 160 213 markkaa 50 penniä, että sora-alueen tutkimisen yhteydessä hakatun puuston arvona korvattaisiin 750 markkaa, että puuston odotusarvona sora-alueen osalta määrättäisiin korvausta 2 000 markkaa, että soran oton aiheuttamasta luonnonkauniin tonttialueen, pinta-alaltaan 10 000 neliömetriä, turmeltumisesta määrättäisiin korvausta 1 markan mukaan neliömetriltä laskettuna 10 000 markkaa sekä että sora-alueen siementämiskustannukset korvattaisiin 150 markalla, oli tienpitoainekorvauksen osalta hylätty enemmälti sekä kaikilta muilta nyt mainituilta osiltaan kokonaisuudessaan.\n      A oli valittanut toimituksesta Itä-Suomen MO:een ja siellä vaatinut, että tietoimituksessa esitettyjen vaatimusten mukaisesti määrättäisiin korvaukseksi sorasta 160 213 markkaa 50 penniä sekä muina korvauksina edellä kerrotut yhteensä 12 900 markkaa korkoineen 1/12 1966 lukien.\n      Kuultuaan tie- ja vesirakennushallitusta ja suoritettuaan katselmuksen MO p. 12/5 1976 oli vahvistanut Puroniemen tilalta otetun soran hinnaksi 30 penniä irtokuutiometriltä ja siten tienpitoainekorvaukseksi yhteensä 16 021 markkaa 35 penniä sekä sen lisäksi velvoittanut tie- ja vesirakennushallituksen suorittamaan vaadittuina siementämiskustannuksina 150 markkaa. Purtoniemen tilan osalta suoritettavaksi kokonaiskorvaukseksi oli niin ollen vahvistettu kaikkiaan 16 171 markkaa 35 penniä toimituksessa määrättyine korkoineen.\n      Muilta osin A:n vaatimukset oli hylätty, vaatimukset puustokorvauksia sekä tonttialuekorvauksia koskevilta osilta, koska Purtoniemen tilalle määrättyjen tienpitoainekorvausten oli katsottava kattavan nuokin korvaukset. A:n vaatimus koron alkamisajankohtaa koskevalta osalta oli hylätty, koska sanottua vaatimusta ei oltu yleisistä teistä annetun lain 70 §:n mukaisesti esitetty tietoimituksessa.\n      A haki muutosta MO:n päätökseen. Hakemuksen johdosta tie- ja vesirakennushallitus antoi selityksen sekä toimitusinsinööri ja maanmittaushallitus kumpikin lausunnon.\n    \n    \n      KORKEIN OIKEUS\n      KKO t. tutki jutun ja katsoi selvitetyksi, että Purtoniemen tilan pohjoisosasta oli noin yhden hehtaarin alalta otettu tienpitoainetta niin, että alueelta oli poistettu mäntyä kasvanut harjanne, joka oli molemmilta sivuiltaan ulottunut Kyyveden rantaan. Sen paikalla oli tasainen hiekkakenttä, jonka äärellä rantapuustoa oli jonkin verran jäljellä. Siementämisellä, josta MO oli määrännyt korvauksen, KKO katsoi alueen kasvillisuuden voivan palautua vasta pitkän ajan kuluttua. Koska tienpitoaineen ottamisella aiheutettu rantaan ulottuneen harjanteen poistaminen oli pysyvästi turmellut maiseman kauneusarvoa ja niin ollen myös alentanut Purtoniemen tilan arvoa, KKO katsoi, että korvaus tästä vahingosta oli määrättävä erikseen sitä tienpitoaineesta määrättyyn korvaukseen sisällyttämättä.\n      Edellä olevan perusteella KKO harkitsi oikeaksi velvoittaa tie- ja vesirakennushallituksen tienpitäjänä suorittamaan A:lle Purtoniemen tilan omistajana korvaukseksi tienpitoaineen ottamisesta johtuneesta maiseman turmeltumisesta 3 000 markkaa. A:lle Purtoniemen tilan omistajana maksettava kokonaiskorvaus korotettiin siten 19 171 markaksi 35 penniksi. Korvaukselle oli maksettava MO:n määräämä 6 prosentin korko 1/3 1974 lukien. Muutoksesta oli tehtävä merkintä toimitusasiakirjoihin.\n      \n        Ratkaisuun osallistuneet: oikeusneuvokset Saarni-Rytkölä, Mälkki, Hämäläinen ja Lindholm sekä ylimääräinen oikeusneuvos Kilpeläinen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1980:II28"
  ],
  "description": [
    "http://data.finlex.fi/voc/kko/swe/d8dab575"
  ],
  "judgmentNumber": [
    "II28"
  ],
  "date": [
    "1979-10-31"
  ],
  "issued": [
    "1980-03-20"
  ],
  "creator": [
    "http://data.finlex.fi/common/KKO"
  ],
  "year": [
    "1980"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}