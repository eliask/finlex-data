{
  "@id": "sfecli:kko/1981/II149",
  "languageVersion": [
    {
      "@id": "sfecli:kko/1981/II149/fin",
      "title_fi": [
        "KKO:1981-II-149"
      ],
      "abstract_fi": [
        "\n    Liikennevakuutuslain 11 §:n tarkoittama määräaika korvauskanteen nostamiseen alkoi vasta siitä, kun liikenteessä vahingoittunut lääkärintutkimuksessa sai tiedon vamman aiheutuneen liikennevahingosta.\n    Kun korvauksia ei ollut jutussa alemmissa oikeuksissa tuomittu, niitä määrättäessä otettiin huomioon juttua KKO:ssa ratkaistaessa voimassa olleet liikennevahinkolautakunnan suositukset.\n    Vrt. KKO:1979-II-76\n    Vrt. KKO:1982-II-186\n  "
      ],
      "hasFormat": {
        "@id": "sfecli:kko/1981/II149/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli vakuutusyhtiö B:lle 18.8.1975 tiedoksiannetun haasteen nojalla Turun RO:ssa lausunut, että hän oli 23.5.1968 loukkaantunut liikennevahingossa olleessaan K:n omistamassa ja kuljettamassa, vakuutusyhtiö B:ssä liikennevakuutetussa henkilöautossa, että tuon liikennevahingon jälkeen 1.7.1968 toimitetussa lääkärintutkimuksessa oli todettu, ettei A ollut ollut hoidon tarpeessa ja että vasta 1.10. - 15.10.1974 toimitetussa täydellisessä neuro-psykiatrisessa tutkimuksessa oli A:ssa todettu oireita, jotka olivat aiheutuneet aivoruhjeen jälkitilasta, sekä että vakuutusyhtiö oli hylännyt A:n 3.2.1975 tekemän korvausvaatimuksen vanhentuneena. Sen vuoksi ja kun A oli saanut tiedon vahingosta ja siitä, mikä vakuutusyhtiö oli vahingosta vastuussa, vasta edellä mainitun täydellisen neuro-psykiatrisen tutkimuksen jälkeen. A oli vaatinut vakuutusyhtiön velvoittamista suorittamaan hänelle korvausta sairaanhoitokuluista 239 markkaa 28 penniä, kivusta ja särystä 2 000 markkaa sekä pysyvästä viasta ja haitasta 30 000 markkaa.\n      Vakuutusyhtiön vastustettua kannetta RO p. 10.12.1975 oli lausunut selvitetyksi, että A oli kanteesta ilmi käyvässä liikennevahingossa saanut rikosilmoituksen mukaan vähäisiä naarmuja, että hän oli käynyt lääkärin tarkastettavana vahingon tapahtumapäivänä ja vielä seuranneena heinäkuun 1 päivänä, jolloin oli todettu, ettei A ollut hoidon tarpeessa, sekä että A oli ollut tutkittavana 1.5.1973 sekä 1. - 15.10.1974, jolloin viimeksi mainitussa tutkimuksessa oli todettu muun muassa A:n hajuaistin sammuneen ja hänen motoriikkansa oikealla puolella lievästi heikentyneen vasempaan nähden sekä hänellä olevan orgaanisen vaurion oireita, jotka aiheuttivat A:lle lääketieteellisen 30 prosentin invaliditeetin. Edelleen RO oli lausunut selvitetyksi, että A oli tutkimusten yhteydessä saamansa lääkärintodistuksen perusteella vaatinut vakuutusyhtiöltä korvausta saamistaan vammoista yhtiölle 10.2.1975 saapuneessa korvaushakemuksessa ja että yhtiö oli liikennevakuutuslain 11 §:n säännökseen vedoten kieltäytynyt korvausta suorittamasta. Koska A oli saanut tiedon liikennevahingossa saamistaan vammoista jo vuonna 1968 ja hänen oli myös silloin asianhaarat huomioon ottaen katsottava saaneen tiedon siitä, mikä vakuutusyhtiö oli vastuussa liikennevahingosta, ja kun A oli pannut kanteensa vireille myöhemmin kuin kolmen vuoden kuluttua siitä kun hän oli saanut tiedon vahingosta ja siitä vastuussa olevasta vakuutusyhtiöstä, RO oli hylännyt kanteen vanhentuneena.\n      Turun HO, jonka tutkittavaksi A oli saattanut jutun, t. 3.3.1978 oli jättänyt asian liikennevakuutuslain 11 §:n nojalla RO:n päätöksen varaan.\n      A pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen.\n    \n    \n      KORKEIN OIKEUS\n      KKO t. myönsi muutoksenhakuluvan, tutki jutun ja katsoi selvitetyksi, että A oli vasta vuonna 1974 HO:n päätöksessä selostetun neuro-psykiatrisen tutkimuksen perusteella saanut tiedon, että hänen HO:n päätöksessä kuvatut oireensa johtuivat toukokuussa 1968 liikennevahingossa saadusta lievästä aivoruhjeesta. Kanne vakuutusyhtiötä vastaan oli näin ollen nostettu liikennevakuutuslain 11 §:n 1 momentin tarkoittamassa määräajassa. Tämän vuoksi ja ottaen huomioon, kun korvauksia jutussa ei ollut alemmissa oikeuksissa tuomittu, juttua KKO:ssa ratkaistaessa voimassa olevat liikennevahinkolautakunnan suositukset KKO harkitsi oikeaksi, kumoten HO:n tuomion ja RO:n päätöksen, velvoittaa vakuutusyhtiö B:n suorittamaan A:lle korvaukseksi hoitokuluista 239 markkaa, kivusta ja särystä vaaditut 2 000 markkaa sekä pysyvästä viasta ja haitasta 30 prosentin invaliditeettia vastaavat 25 000 markkaa eli yhteensä 27 239 markkaa.\n      \n        Ratkaisuun osallistuneet: oikeusneuvokset Saarni-Rytkölä, Nybergh ja Riihelä sekä ylimääräiset oikeusneuvokset Heikkilä ja Lager\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II149"
  ],
  "judgmentNumber": [
    "II149"
  ],
  "date": [
    "1981-06-15"
  ],
  "issued": [
    "1981-11-10"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}