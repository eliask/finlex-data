{
  "@id": "sfecli:kko/1986/II90",
  "languageVersion": [
    {
      "@id": "sfecli:kko/1986/II90/fin",
      "title_fi": [
        "KKO:1986-II-90"
      ],
      "abstract_fi": [
        "\n    Kiinteistönkaupassa ostajilla oli oikeus kaupan kohteessa olevaa salaista virhettä vastaavaan hinnan alennukseen.\n  "
      ],
      "hasFormat": {
        "@id": "sfecli:kko/1986/II90/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Kokemäen kihlakunnanoikeudessa\n        A ja B ovat C:lle 15.2.1984 toimitetun haasteen nojalla lausuneet, että he olivat 3.2.1982 vahvistetulla kauppakirjalla ostaneet C:ltä Harjavallan kaupungin Niuttulan kylässä olevan Tontti n:o 11 nimisen tilan RN:o 1:40 ja tilalla olevat rakennukset. Sittemmin oli todettu tilan asuinrakennuksen kylmähuoneessa vesivahinko, joka oli mädännyttänyt huoneen seinän puurungon alaosan. Tutkimuksissa oli havaittu, että vaurion oli aiheuttanut pesuhuoneen lattiakaivon rungon ja niin sanotun korokerenkaan välissä ollut avoin sauma, josta jätevesi oli päässyt jatkuvasti vuotamaan peruslaatan päälle. Virhe oli aikanaan syntynyt pesuhuoneen pintabetonilaattaa valettaessa, jolloin korokerengas oli päässyt siirtymään. Vesivaurion aiheuttaja oli siten syntynyt ennen kiinteistönkauppaa. Virheen seurauksena rakenteita oli vaurioitunut alunperin todettua kylmähuoneen seinää laajemmaltakin alueelta.\n        A ja B eivät huolellisellakaan tarkastuksella olleet saattaneet havaita kaupanteon yhteydessä vauriota ja sen aiheuttajaa. Vaurio oli sellainen, että A ja B siitä tietoisina olisivat pidättäytyneet kaupasta. A ja B olivat välittömästi vaurion havaittuaan ilmoittaneet siitä C:lle.\n        A:lle ja B:lle oli vaurion korjaamisesta aiheutunut yhteensä 24.990 markan kustannukset, joista C:n vakuutusyhtiö hänellä olleen kotivakuutuksen perusteella oli suorittanut 7.355 markkaa, joten A:n ja B:n vastattavaksi oli jäänyt 17.635 markkaa.\n        Tämän vuoksi ja koska myyjä yleisten kaupanvastuuperiaatteiden mukaisesti oli vastuussa mainitunlaisesta myynnin kohteeseen liittyvästä salaisesta virheestä, A ja B ovat vaatineet, että C velvoitettaisiin suorittamaan heille todetun vaurion korjaamisesta heidän kannettavakseen jäänyt määrä 17.635 markkaa korkoineen ja korvaamaan heidän oikeudenkäyntikulunsa.\n        Vastaus: C on vastustanut kannetta ja vaatinut oikeudenkäyntikulujensa korvaamista. C on lausunut, ettei hän ollut ollut kauppaa tehdessään tietoinen rakennuksen virheestä. Koska C oli ollut vilpittömässä mielessä, hänellä ei voinut olla kanteessa tarkoitettua korvausvastuuta. Rakennuksessa ilmennyttä virhettä ei myöskään voitu pitää olennaisena. Rakennus oli ollut sitä korjattaessa jo kahdeksan vuotta vanha, joten rakennusta olisi tullut jo muutoinkin korjata. Korjaustyössä oli tehty myös rakennuksen perusparannukseen liittyvää työtä, josta osa oli tehty talkootyönä.\n      \n      \n        Kihlakunnanoikeuden päätös 10.7.1984\n        Kihlakunnanoikeus on lausunut, että A ja B olivat 3.2.1982 ostaneet C:ltä mainitun tilan. Keväällä ja kesällä 1983 tilan asuinrakennuksen kylmähuoneessa oli todettu vesivahinko, joka oli mädännyttänyt seinän puurungon alaosan. Tuolloin ja tarkemmissa tutkimuksissa oli havaittu vahingon aiheuttajaksi pesuhuoneen lattiakaivo, jonka varsinaisen rungon ja korokerenkaan välissä olleesta avoimesta saumasta jätevesi oli päässyt jatkuvasti vuotamaan. Virhe oli aikanaan ilmeisesti syntynyt pesuhuoneen pintabetonilaattaa valettaessa, jolloin korokerengas oli päässyt siirtymään. Virheen seurauksena rakenteita oli vaurioitunut todettua kylmähuoneen seinää laajemmalta alueelta ja tästä oli aiheutunut A:lle ja B:lle vahinkoa.\n        Rakentamisvirhe, josta vahinko oli aiheutunut, oli täten syntynyt ennen kauppaa ja ollut sellainen, ettei sitä huolellisellakaan tarkastuksella ennen kauppaa ollut voinut havaita, joten C oli vastuussa virheen aiheuttamasta vahingosta.\n        Esitetyn selvityksen mukaan pääosa purku- ja korjaustyöstä oli ollut talkootyötä. Kihlakunnanoikeus on, ottaen huomioon C:n kuulustuttaman todistajan arvion korjauskustannuksista, katsonut korjaustyön kokonaiskustannuksiksi ja vahingoksi 22.876 markkaa, josta vakuutusyhtiö oli korvannut 7.355 markkaa.\n        Sen vuoksi kihlakunnanoikeus on velvoittanut C:n suorittamaan A:lle ja B:lle vahingonkorvaukseksi 15.521 markkaa 16 prosentin korkoineen haasteen tiedoksiantopäivästä 15.2.1984 lukien ja korvaukseksi oikeudenkäyntikuluista 9.274 markkaa 55 penniä.\n      \n      \n        Turun hovioikeuden tuomio 27.9.1985\n        Hovioikeus, jossa C on hakenut muutosta, on katsonut, kuten kihlakunnanoikeuskin, selvitetyksi, että kysymyksessä olevan asuinrakennuksen mädäntymisvahingot olivat aiheutuneet siitä, että jätevesi oli päässyt jatkuvasti vuotamaan pesuhuoneen lattiakaivon rungon ja korokerenkaan välissä olleesta avoimesta saumasta. Kun ei ollut näytetty, että C olisi ollut tietoinen tuosta vuodosta tai että hän olisi muullakaan tavoin tuottamuksellaan myötävaikuttanut vahingon syntymiseen, C ei ollut vastuussa vahingon korjauksesta aiheutuvista kuluista.\n        Näillä perusteilla hovioikeus on, kumoten kihlakunnanoikeuden päätöksen, hylännyt kanteen ja vapauttanut C:n velvollisuudesta suorittaa A:lle ja B:lle kihlakunnanoikeuden tuomitsemaa vahingonkorvausta ja oikeudenkäyntikulujen korvausta. Koska A ja B voitettuaan jutun kihlakunnanoikeudessa olivat hävinneet sen hovioikeudessa, asianosaisten tuli oikeudenkäymiskaaren 21 luvun 4 §:stä ilmenevän periaatteen mukaan pitää heillä jutun vuoksi hovioikeudessa olleet kulunsa vahinkonaan.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      A:lle ja B:lle on myönnetty valituslupa 16.12.1985. C on antanut häneltä pyydetyn vastauksen.\n      A ja B ovat muutoksenhakemuksessaan vaatineet, että hovioikeuden tuomio kumotaan ja C haastehakemuksessa mainituin perustein velvoitetaan myyjänä suorittamaan A:lle ja B:lle  todetun salaisesta virheestä johtuneen vaurion korjaamisesta heidän kannettavakseen jäänyt määrä kihlakunnanoikeuden päätöksen mukaisesti eli 15.521 markkaa 16 prosentin korkoineen 15.2.1984 lukien tai vastaavat määrät hinnanalennuksena. Lisäksi A ja B ovat vaatineet oikeudenkäyntikulujensa korvaamista kaikissa oikeusasteissa.\n      C on vaatinut valituksen hylkäämistä ja oikeudenkäyntikulujensa korvaamista.\n    \n    \n      KORKEIMMAN OIKEUDEN RATKAISU\n      \n        Perustelut\n        A ja B ovat 3.2.1982 vahvistetulla kauppakirjalla 161.500 markan hinnasta ostaneet C:ltä asuinkäyttöön mainitun tilan, jolla on vuosina 1974 - 1975 rakennettu ja koko ajan asuinkäytössä ollut rakennus. Tilan hallinta on siirtynyt kaupantekopäivänä A:lle ja B:lle.\n        A ja B ovat keväällä ja kesällä 1983 havainneet asuinrakennuksessa vesivahinkoja, joiden johdosta rakennuksen kylmä- ja pesuhuoneen sekä saunan seinärakenteita oli lahonnut. Nämä vahingot ovat johtuneet siitä, että pesuhuoneen lattiakaivon rungon ja korokerenkaan välissä oli ollut avoin sauma, josta jätevesi oli vuotanut rakennuksen peruslaatan päälle. Rakennevirheen on päätelty aiheutuneen siten, että korokerengas oli siirtynyt paikaltaan pesuhuoneen pintabetonilaattaa valettaessa.\n        A, B ja C eivät kauppaa tehtäessä ole olleet tietoisia rakennevirheestä ja siitä johtuneista vahingoista. Virhe on näin ollen jäänyt salaiseksi. A ja B ovat ilmoituksensa mukaan ilmoittaneet vahingoista C:lle välittömästi, kun he olivat ne havainneet. He ovat myös viivyttelemättä ryhtyneet asuinrakennuksen korjaustoimiin.\n        Rakennevirheen sekä siitä aiheutuneiden lahoamis- ja vesivahinkojen korjauskustannuksiksi Korkein oikeus katsoo kihlakunnanoikeuden päätöksessä mainitut 22.876 markkaa. A ja B ovat C:n vahinkovakuutuksen perusteella saaneet korvausta 7.355 markkaa.\n        Asuinrakennuksen virheet ovat olleet niin olennaisia, että A:n ja B:n tietoisuus niistä ilmeisesti olisi vaikuttanut kiinteistönkaupan tekemiseen. A:lla ja B:lla on siten oikeus saada C:ltä hinnanalennusta sen johdosta, että kiinteistö asuinrakennuksen osalta laadultaan ja arvoltaan on ollut kauppaa tehtäessä olennaisesti huonompi kuin millaisena se on asuinkäyttöön myyty. Suoritettavaksi hinnanalennukseksi katsotaan korjauskustannusten määrä 22.876 markkaa, josta vähennetään A:n ja B:n jo saamat 7.355 markkaa.\n      \n      \n        Tuomiolauselma\n        Hovioikeuden tuomio kumotaan ja C velvoitetaan suorittamaan A:lle ja B:lle yhteisesti hinnanalennuksena kihlakunnanoikeuden päätöksessä mainitut 15.521 markkaa 16 prosentin korkoineen 15.2.1984 lukien ja korvaukseksi oikeudenkäyntikuluista kihlakunnanoikeuden osalta 9.274 markkaa 55 penniä. Ottaen huomioon asian laadun ja sen, että asianosaiset ovat hovioikeudessa ja Korkeimmassa oikeudessa vuoroin voittaneet ja hävinneet jutun, hylätään A:n ja B:n vaatimus saada oikeudenkäyntikulujen korvausta hovioikeuden ja Korkeimman oikeuden osalta.\n        \n          Ratkaisuun osallistuneet: oikeusneuvokset Leivonen, Saarni-Rytkölä, Heinonen, Nybergh ja Ketola\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II90"
  ],
  "description": [
    "http://data.finlex.fi/voc/kko/fin/18e14157",
    "http://data.finlex.fi/voc/kko/swe/ce9ef247",
    "http://data.finlex.fi/voc/kko/fin/0b2c82c8",
    "http://data.finlex.fi/voc/kko/swe/d9ffb589"
  ],
  "judgmentNumber": [
    "II90"
  ],
  "date": [
    "1986-01-27"
  ],
  "issued": [
    "1986-08-26"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}