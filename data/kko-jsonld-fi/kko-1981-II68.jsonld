{
  "@id": "sfecli:kko/1981/II68",
  "languageVersion": [
    {
      "@id": "sfecli:kko/1981/II68/fin",
      "title_fi": [
        "KKO:1981-II-68"
      ],
      "abstract_fi": [
        "\n    Se seikka, että asuinhuoneisto oli annettu vuokralle työsopimukseen perustuvaa työsuhdetta silmällä pitäen, ei sinänsä vaikuta vuokranantajan oikeuteen saada huoneiston vuokra korotetuksi vuokra-arvoltaan samanveroisista huoneistoista paikkakunnalla maksettua kohtuullista käypää vuokraa vastaavaksi. Kun vuokralainen ei ollut näyttänyt sovitun, että vuokra jatkuvasti tai tietyn ajan pysytettäisiin kohtuullista käypää vuokraa alhaisempana, vuokra korotettiin edellä mainittua vuokratasoa vastaavaksi.\n    Ään\n  "
      ],
      "hasFormat": {
        "@id": "sfecli:kko/1981/II68/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Oy A:n B:tä vastaan ajamasta kanteesta Imatran KO p. 9.7.1976 oli lausunut selvitetyksi, että oy A oli 10.9.1974 tehdyllä vuokrasopimuksella vuokrannut yhtiön omistamassa kivitalossa olevan 81 neliömetrin suuruisen kaksi huonetta ja keittiön käsittävän asuinhuoneiston yhtiön palveluksessa olevalle B:lle. Asuinhuoneiston vuokra oli 1.2.1976 alkaen yleisohjeeksi asuinhuoneistojen vuokrien korotuksesta 6.11.1975 annetun valtioneuvoston päätöksen nojalla korotettuna 333 markkaa kuukaudelta eli 4,11 markkaa neliömetriltä kuukaudessa. Asunnon keskiarvovuokraa korottavat ja alentavat tekijät huomioon ottaen KO oli mainitsemillaan perusteilla katsonut, että puheena olevan asunnon vuokra olennaisesti alitti vuokra-arvoltaan samanveroisista huoneistoista paikkakunnalla maksetun kohtuullisen käyvän vuokran ilman huoneenvuokrasuhteissa hyväksyttäväksi katsottavaa syytä ja että vuokran suuruuteen vaikuttavat tekijät huomioon ottaen puheena olevan työsuhdeasunnon kohtuulliseksi käyväksi vuokraksi oli katsottava 6,00 markkaa neliömetriltä kuukaudessa. Sen vuoksi ja kun yhtiön asuinhuoneistojen ylisuuruuden perusteella ehkä suorittamaa niin kutsuttua redusointimenettelyä ei tässä yhteydessä ollut otettava huomioon, KO oli, hyläten vaatimukset enemmälti, huoneenvuokralain 48 §:n 2 momentin ja 49 §:n 3 ja 4 momentin nojalla vahvistanut puheena olevan asuinhuoneiston vuokraksi 6 markkaa neliömetriltä kuukaudessa eli koko asunnon vuokraksi 486 markkaa kuukaudelta. Hyödykkeiden hintojen sekä huoneenvuokrien valvonnasta ja säännöstelystä 12.2.1976 annetun lain 2 §:n ja huoneenvuokrien korotusten enimmäismääristä 12.2.1976 annetun valtioneuvoston päätöksen 6 §:n 2 ja 3 momentin nojalla oli määrätty, että korotuksen voimaantulo kuitenkin lykkääntyi siihen saakka, kunnes sanottu valtioneuvoston päätös huoneenvuokrien korotusten enimmäismääristä lakkasi olemasta voimassa.\n      Itä-Suomen HO, jonka tutkittavaksi B oli saattanut jutun, t. 27.1.1977 oli, koska vuokra-arvoltaan kysymyksessä olevaan huoneistoon nähden samanveroisista huoneistoista paikkakunnalla maksettuna kohtuullisena käypänä kuukausivuokrana oli pidettävä 5,30 markkaa huoneistoalan neliömetriltä, jättänyt asian KO:n päätöksen varaan muutoin paitsi että puheena olevan huoneiston vuokraksi vahvistettiin sanotun perusteen mukaisesti 429 markka 30 penniä kuukaudessa. Korotuksen voimaantulo kuitenkin lykkääntyi, kunnes valtioneuvoston 12.2.1976 huoneenvuokrien korotusten enimmäismääristä antama päätös lakkasi olemasta voimassa.\n      B pyysi että, koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi, hänelle oikeudenkäymiskaaren 30 luvun 3 §:n 2 kohdan nojalla sellaisena kuin se oli 14.6.1958 annetussa laissa, myönnettäisiin lupa hakea muutosta HO:n tuomioon, ja lupahakemukseensa sisällytti muutoksenhakemuksen. Hakemuksen johdosta oy A antoi siltä vaaditun vastauksen.\n    \n    \n      KORKEIN OIKEUS\n      KKO t. myönsi esitetystä syystä muutoksenhakuluvan ja tutki jutun. Se seikka, että asuinhuoneisto, oli annettu vuokralle työsopimukseen perustuvaa työsuhdetta silmällä pitäen, ei sinänsä vaikuttanut vuokranantajan oikeuteen saada huoneiston vuokra korotetuksi vuokra-arvoltaan samanveroisista huoneistoista paikkakunnalla maksettua kohtuullista käypää vuokraa vastaavaksi. Sen vuoksi ja kun B ei ollut näyttänyt sovitun, että vuokra jatkuvasti tai tietyn ajan pysytettäisiin kohtuullista käypää vuokraa alhaisempana, KKO katsoi, ettei ollut syytä muuttaa HO:n tuomiota.\n      \n        Eri mieltä olevien jäsenten lausunnot\n        Oikeusneuvos Nybergh: myönnän esitetystä syystä muutoksenhakuluvan. Katson jutussa selvitetyksi, että asianosaiset ovat 10.9.1974 päivätyssä vuokrasopimuksessa sopineet vuokranantajan oy A:n palveluksessa olleelle vuokralaiselle B:lle vuokratun huoneiston vuokran alhaisemmaksi kuin on ollut paikkakunnalla samanveroisista huoneistoista maksettu kohtuullinen käypä vuokra. Sovittua vuokraa on sittemmin korotettu huoneenvuokralain 47 a §:n 1 momentissa tarkoitetun yleisohjeen perusteella. Tässä jutussa yhtiö on vaatinut vuokraa korotettavaksi niin, että se vastaisi paikkakunnan kohtuullista tasoa.\n        Yhtiö ei ole näyttänyt, että paikkakunnan kohtuullisen vuokratason alittamista merkitsevä sopimusehto olisi vuokrasuhteissa noudatettavan hyvän tavan vastainen tai muutoin kohtuuton. Näin ollen on asianosaisten tekemän sopimuksen mukaan edelleen hyväksyttävää, että kysymyksessä olevan työsuhdeasunnon vuokra alittaa paikkakunnalla samanveroisista huoneistoista maksetun kohtuullisen käyvän vuokran.\n        Myöskään huoneenvuokralain säännökset eivät edellytä, että vuokra tällaisessa tilanteessa olisi korotettava paikkakunnan kohtuulliselle tasolle. Tuomioistuimen on huoneenvuokralain 49 §:n 4 momentin mukaan harkitessaan vuokran korotuksen määrää otettava huomioon muun ohessa lain 47 a §:n 2 momentissa tarkoitetut yleisohjeet. Näitä yleisohjeita ei Imatran kohdalla jutun vireilletullessa ole ollut käytettävissä, mutta esimerkiksi 17.1.1975 annetussa valtioneuvoston päätöksessä n:o 57 on soveltamisohjeissa todettu, että ohjeissa tarkoitetuissa kohtuullisissa käyvissä vuokrissa \"ei ole huomioitu sellaisia yksittäistapauksissa vuokra-arvioltaan samanveroisista huoneistoista paikkakunnalla maksettua kohtuullista käypää vuokraa alhaisemman vuokran perimisen aiheuttamia seikkoja, kuten esimerkiksi, että huoneistoa käytetään työsuhdeasuntona\". Näin ollen lakiin perustuvissa yleisohjeissa on pidetty periaatteellisesti hyväksyttävänä paikkakunnan kohtuullisen tason alittamista juuri työsuhdeasuntojen vuokrissa.\n        Edellä esitetyillä perusteilla harkitsen oikeaksi huoneenvuokralain 49 §:n 3 ja 4 momentin perusteella, muuttaen HO:n tuomiota, vahvistaa kysymyksessä olevan huoneiston vuokraksi 5 markkaa neliömetriltä eli yhteensä 405 markkaa kuukaudessa.\n        Oikeusneuvos Heinonen oli samaa mieltä kuin oikeusneuvos Nybergh.\n      \n      \n        Ratkaisuun osallistuneet: oikeusneuvokset Takala ja Lehtonen sekä ylimääräinen oikeusneuvos Surakka\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-05-29"
  ],
  "judgmentNumber": [
    "II68"
  ],
  "date": [
    "1980-11-21"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II68"
  ],
  "year": [
    "1981"
  ],
  "description": [
    "http://data.finlex.fi/voc/kko/fin/8e98d26a",
    "http://data.finlex.fi/voc/kko/swe/e0635811",
    "http://data.finlex.fi/voc/kko/swe/c5e66a1a"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}