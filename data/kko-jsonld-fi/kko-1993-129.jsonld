{
  "@id": "sfecli:kko/1993/129",
  "languageVersion": [
    {
      "@id": "sfecli:kko/1993/129/fin",
      "title_fi": [
        "KKO:1993:129"
      ],
      "abstract_fi": [
        "\n    Toimituksessa oli perustettu tiekunnalle yksityistielain 13 §:n 2 momentin nojalla oikeus laituria ja autojen pysäköintipaikkaa varten tarvittavaan alueeseen. Kun ei ollut selvitetty, että oikeudet olisi perustettu kulkuyhteyden järjestämiseksi tieosakkaiden 13 §:n 2 momentissa tarkoitetulla tavalla vesiesteen takana oleville kiinteistöille pääsyä varten, ei ollut edellytyksiä perustaa sanottuja oikeuksia tuon lainkohdan nojalla.\n  "
      ],
      "hasFormat": {
        "@id": "sfecli:kko/1993/129/fin/txt",
        "content_fi": [
          "\n    \n      ASIAN AIKAISEMPI KÄSITTELY\n      \n        Toimitusmiesten päätös 6.5.1992\n        Toimitusmiehet ovat Lappajärven kunnan Itäkylän kylässä suoritetussa yksityistietoimituksessa nro 505461-1 yksityisistä teistä annetun lain (yksityistielain) 13 §:n 2 momentin nojalla perustaneet Hiekkarannan yksityistien tiekunnalle käyttöoikeuden laituria ja autojen pysäköintipaikkaa varten tarvittavaan alueeseen Lappajärven isojakokunnan yhteisellä vesi- ja vesijättöalueella toimitusasiakirjoista tarkemmin ilmenevään paikkaan.\n      \n      \n        Vaatimukset Vaasan maaoikeudessa\n        A ja B sekä C ovat vesijättöalueeseen rajoittuvan Rantamäen tilan RN:o 33 omistajina ja isojakokunnan yhteisen alueen osakkaina toimituksessa esittämänsä uudistaen vaatineet toimitusmiesten päätöksen jättämistä sikseen muun muassa sillä perusteella, että Hiekkarannan yksityistien tieosakkailla ei ollut selvitetty olevan Lappajärvessä sellaisia yksityistielain 13 §:n 2 momentissa tarkoitettuja kiinteistöjä, joille kulkemiseksi toimituksessa perustetut oikeudet olisivat olleet tarpeen.\n      \n      \n        Maaoikeuden päätös 29.9.1992\n        Kuultuaan muun muassa isojakokuntaa sekä Hiekkarannan yksityistien tiekuntaa ja eräitä sen tieosakkaita ja toimitettuaan katselmuksen maaoikeus on katsonut, että perustetut oikeudet eivät rasittaneet Rantamäen tilaa RN:o 33 eivätkä tuottaneet huomattavaa haittaa tilan tilusten käytölle ja että yhteisalueelle perustetut oikeudet eivät muutoinkaan tuottaneet haittaa. Maaoikeus on yksityistielain 13 §:n 2 momentin nojalla hylännyt A:n ja B:n sekä C:n valituksen.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 3.3.1993. A ja B sekä C ovat maaoikeudessa esittämällään perusteella vaatineet, että maaoikeuden päätös kumotaan ja toimitus jätetään sen suorittamisen edellytysten puuttuessa sikseen.\n      Hiekkarannan yksityistien tiekunta on antanut vastauksen.\n    \n    \n      KORKEIMMAN OIKEUDEN RATKAISU 13.10.1993\n      \n        Perustelut\n        Toimituksessa on yksityistielain 13 §:n 2 momentin nojalla perustettu Hiekkarannan yksityistien tiekunnalle käyttöoikeus laituria ja autojen pysäköintipaikkaa varten tarvittavaan maa- ja vesialueeseen Lappajärven isojakokunnan yhteisellä vesi- ja vesijättöalueella. Sanotun lainkohdan perusteella oikeus laituria ja autojen pysäköintipaikkaa varten tarvittavaan alueeseen voidaan perustaa vain kulkuyhteyden järjestämiseksi tieosakkaiden sellaisille kiinteistöille pääsyä varten, joille ei voida vesiesteestä tai muusta 13 §:n 2 momentissa mainitusta syystä tehdä tietä perille asti. Asiakirjoista ei ilmene, että kysymyksessä olevat oikeudet olisi perustettu mainitunlaisen kulkuyhteyden järjestämiseksi eikä jutussa myöskään ole selvitetty, että Hiekkarannan yksityistien tieosakkaat omistaisivat Lappajärvessä kiinteistöjä, joille kulkemiseksi kysymyksessä olevien oikeuksien perustaminen olisi tarpeen. Edellytyksiä 13 §:n 2 momentin mukaisten oikeuksien perustamiselle ja toimituksen suorittamiselle ei siten ole.\n      \n      \n        Päätöslauselma\n        Maaoikeuden ja toimitusmiesten päätökset kumotaan Hiekkarannan yksityistien tiekunnalle perustettuja käyttöoikeuksia koskevalta osalta ja toimitus määrätään jätettäväksi sillensä.\n        \n          Ratkaisuun osallistuneet: oikeusneuvokset Portin, Lindholm, Haamann, Suhonen ja Raulos\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1993-10-13"
  ],
  "judgmentNumber": [
    "129"
  ],
  "date": [
    "1993-05-10"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1993:129"
  ],
  "year": [
    "1993"
  ],
  "description": [
    "http://data.finlex.fi/voc/kko/swe/93def45e",
    "http://data.finlex.fi/voc/kko/fin/8b5873f6"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}