{
  "@id": "sfecli:kko/1984/II82",
  "languageVersion": [
    {
      "@id": "sfecli:kko/1984/II82/fin",
      "title_fi": [
        "KKO:1984-II-82"
      ],
      "abstract_fi": [
        "\n    YhtAlueL:n mukaisesti järjestäytyneen jakokunnan osakasten kokouksessa oli päätetty osakas A:n vastustuksesta huolimatta, että jakokunnan osakkaille tuomitut, heille kuuluvilla vesialueilla harjoitetun kalastuksen tuoton menetyksestä aiheutuneet korvaukset, jotka oli maksettu jakokunnalle, oli käytettävä sanottujen vesialueiden kalakannan parantamiseen. Koska osakasten kokous ei ollut ylittänyt toimivaltaansa eikä A ollut näyttänyt päätöksestä aiheutuvan hänelle huomattavaa haittaa tai taloudellista vahinkoa, A:n kanne, jossa hän oli vaatinut osakasten kokouksen päätöksen julistamista mitättömäksi, hylättiin.\n    Ään.\n  "
      ],
      "hasFormat": {
        "@id": "sfecli:kko/1984/II82/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli Mainuan, Murtomäen ja Vuottolahden kylien yhteisten alueiden jakokunnalle tiedoksi toimituttamansa haasteen nojalla Kajaanin RO:ssa kanteenaan lausunut, että Pohjois-Suomen VEO oli 28.11.1972 antamallaan päätöksellä, jonka KHO oli 22.11.1973 antamallaan päätöksellä jättänyt pysyväksi, myöntänyt Rautaruukki Oy:lle luvan Otanmäen kaivoksen ja sen asuntoalueen jätevesien johtamiseen Vimpelinjoen kautta Oulujärveen Vuolijoen kunnassa sekä velvoittanut Rautaruukki Oy:n suorittamaan korvaukseksi jätevesien johtamisesta jo aiheutuneista tai vastaisuudessa aiheutuvasta kalastuksen tuoton menetyksestä vesialueiden omistajille vuosittain vuoden 1960 alusta lukien toistaiseksi siihen saakka, kun lupapäätös oli voimassa, muiden muassa jakokunnalle 11.664 markkaa. Rautaruukki Oy oli suorittanut kerrotun korvauksen vuosien 1960 ja 1974 väliseltä ajalta kertakaikkisena korvauksena jakokunnan tilille vuonna 1975 ja sen jälkeen VEO:n päätöksen mukaisesti vuosittain. Järjestettyyn hallintoon asetetun jakokunnan osakasten 26.3.1977 pidetyssä varsinaisessa kokouksessa oli hyväksytty jakokunnan tulo- ja menoarvio vuodelle 1977, jonka mukaan jakokunta sijoitti 145.000 markkaa kalanpoikasten viljelyyn tarkoitetun luonnonravintolammikon rakentamiseen ja 100.000 markkaa määräaikaiselle talletustilille. A, joka oli jakokunnan osakas, oli jakokunnan osakasten kokouksessa vastustanut tulo- ja menoarvion hyväksymistä siltä osin kuin kysymys oli mainitun korvauksen käyttämisestä kerrotulla tavalla. VEO:n päätöksessä tuomittu korvaus oli vesilain mukaisesti vesialueen omistajille maksettavaksi tarkoitettu vahingonkorvaus. Jakokunnan osakasten kokous oli ylittänyt toimivaltansa päättäessään korvauksen käyttämisestä kerrotuin tavoin ja kokouksen päätös loukkasi yksityisen osakkaan oikeutta saada osuutensa vahingonkorvauksesta. Sitä paitsi VEO oli sanotulla päätöksellään velvoittanut Rautaruukki Oy:n suorittamaan vesiensuojelumaksua vuoden 1973 alusta lukien 10.000 markkaa vuosittain ja VEO oli vesiensuojelumaksua vahvistaessaan ollut vesilain mukaan velvollinen huolehtimaan riittävästi kalanhoidollisista näkökohdista. Huomioon ottaen sanotun vesiensuojelumaksun ja sen määräämisen perusteet, ei luonnonravintolammikoiden rakentaminen ollut ollut jakokunnan yhteisen vesialueen kalanhoidon kannalta perusteltua. Lisäksi lammikoiden ylläpitäminen oli jatkuvia kustannuksia vaativaa ja taloudellisia riskejä sisältävää yritystoimintaa eikä siihen voitu ryhtyä jakokunnan päätöksellä, joten kokous oli tälläkin perusteella ylittänyt toimivaltansa. Sen vuoksi A oli eräistä yhteisistä alueista ja etuuksista annetun lain 14 §:n ja 20 §:n 4 momentin säännöksiin viitaten vaatinut, että RO vahvistaisi VEO:n päätöksessä mainittujen vahingonkorvausten kuuluvan manttaalien mukaisessa suhteessa jakokunnan osakkaille vesialueen omistajina ja että jakokunnan osakasten kokouksen päätös tuloja menoarvion hyväksymisestä vuodelle 1977 siltä osin kuin siinä oli hyväksytty mainitun, jakokunnan osakkaille kuuluvan vahingonkorvauksen käyttämisestä edellä kerrotuin tavoin julistettaisiin mitättömäksi.\n      Jakokunta oli kanteesta kuultuna lausunut muun muassa, ettei osakasten kokous ollut ylittänyt toimivaltaansa vaan se oli toiminut jakokunnan ohjesäännön, vesi- ja kalastuslain sekä VEO:n päätöksen mukaisesti. Jakokunnan varsinaisen osakasten kokouksen tuli jakokunnan ohjesäännön 9 §:n 4 kohdan mukaan päättää edellisenä vuonna säästyneen tulon käyttämisestä. Maatalousministeriölle ja vesihallitukselle maksettavaksi tuomittu vesiensuojelumaksu ei riittänyt kattamaan kalakannalle aiheutunutta vahinkoa. Lammikoiden rakentaminen ja ylläpitäminen ei ollut liiketoimintaa vaan kysymys oli ainoastaan kalanhoidollisista toimenpiteistä. A:lle ei sitä paitsi selostetusta jätevesien johtamisesta ollut aiheutunut mitään vahinkoa, koska sen omistamat maat olivat ylävesillä. Muun ohessa näillä perusteilla jakokunta oli vastustanut kannetta.\n      RO p. 20.9.1977 oli lausunut selvitetyksi, että VEO oli kanteessa mainitulla päätöksellä velvoittanut Rautaruukki Oy:n suorittamaan vesialueen omistajille vahingonkorvauksia ja että jakokunnan, jonka osakas A oli, osalta vahingonkorvaus oli määrätty maksettavaksi kanteessa kerrotuin tavoin. Edelleen RO oli katsonut selvitetyksi, että varsinainen jakokunnan osakasten kokous oli 26.3.1977 hyväksynyt vuodelle 1977 tulo- ja menoarvion, jonka mukaan jakokunta oli päättänyt sijoittaa kalanpoikasten viljelyyn tarkoitetun luonnonravintolammikon rakentamiseen 145.000 markkaa ja määräaikaiselle talletustilille 100.000 markkaa ja jakokunnan tarkoitus ilmoituksensa mukaan oli käyttää myös määräaikaistilille talletetut varat kalalammikoiden rakentamiseen. Ottaen huomioon jakokunnan alueiden hallinnon perusteista vahvistetun ohjesäännön 1 §:n 3 kohdan säännöksen, jonka mukaan jakokunta käsitti muun muassa yhteisen vesialueen, mikäli oli kysymys sen käyttämisestä muuhun tarkoitukseen kuin kalastamiseen, ja sanotun ohjesäännön 15 §:n määräyksen, jonka mukaan jakamatta jäänyt tulo oli osakasten kokouksen päätöksellä käytettävä yrityksen tai taloudellisen toiminnan avustamiseen, mistä oli yhteistä hyötyä tiloille, joihin yhteinen alue kuului, kuten metsänhoitoon, teiden rakentamiseen ja teiden kunnossapitoon, soistuneiden metsämaiden ojitukseen tai muuhun sellaiseen tarkoitukseen, taikka pantava rahastoon, sekä edellä kerrotun VEO:n päätöksen 13 kohdan, jossa VEO oli velvoittanut Rautaruukki Oy:n maksamaan kanteessa kerrottua vesiensuojelumaksua, joka päätöksen mukaan oli käytettävä kalakantojen hoitoon ja hoidon tukemiseen, sekä sen, että A oli osakasten kokouksessa vastustanut talousarvion hyväksymistä sikäli kuin oli kysymys kalalammikon perustamisesta ja rahojen sijoittamisesta määräaikaiselle talletustilille myöhemmin perustettavaa kalanviljelyslaitosta varten, RO, kun jakokuntaa ei voitu katsoa sellaiseksi oikeushenkilöksi, joka olisi voinut päättää kanteessa tarkoitettujen vahingonkorvausten käyttämisestä kanteessa selostetulla tavalla, oli vahvistanut VEO:n päätöksessä mainitun jakokunnalle maksettavaksi tuomitun vahingonkorvauksen kuuluvan jakokunnan osakkaille vesialueen omistajina manttaalin mukaisessa suhteessa ja julistanut mainitun jakokunnan osakasten kokouksen vahvistaman tulo- ja menoarvion mitättömäksi siltä osin kuin puheena olevia vesialueen omistajille kuuluvia varoja oli päätetty käyttää muihin tarkoituksiin. Lisäksi RO oli velvoittanut jakokunnan suorittamaan A:lle oikeudenkäyntikulujen korvaukseksi 4.500 markkaa.\n      Itä-Suomen HO, jonka tutkittavaksi jakokunta oli saattanut jutun, t. 5.3.1981 oli todennut, että puheena olevan jakokunnan ohjesäännön 9 §:n 4 kohdan mukaan varsinaisen osakasten kokouksen tehtävänä oli muun ohessa päättää edellisenä vuonna säästyneen tulon käyttämisestä. Edelleen ohjesäännön 15 §:n mukaan \"Milloin varsinainen osakasten kokous on päättänyt, että säästynyttä tuloa on jaettava osakkaille, tapahtuu jako siten, että kullekin osakkaalle suoritetaan huhtikuun aikana hänelle osuutensa mukaan jaettavasta määrästä tuleva osa. Jakamatta jäänyt tulo on osakasten kokouksen päätöksen mukaan käytettävä yritykseen, tai taloudellisen toiminnan avustamiseen, mistä on yhteistä hyötyä tiloille, joihin yhteinen alue kuuluu, kuten metsänhoitoon, teiden rakentamiseen ja teiden kunnossapitoon, soituneiden metsämaiden ojitukseen tai muuhun sellaiseen tarkoitukseen, taikka pantava rahastoon\".\n      Koska puheena oleva osakasten kokouksen päätös säästyneiden tulojen, joista huomattavan osan muodostaa mainittu Rautaruukki Oy:n jakokunnalle VEO:n päätöksen nojalla maksama korvaus, käyttämisestä oli syntynyt laillisessa järjestyksessä eikä se ollut lain tai asetuksen vastainen ja kun kokouksella mainittu ohjesäännön 15 §:n säännös huomioon ottaen oli katsottava olleen oikeus käyttää myös sanottu korvaus kerrotuin tavoin kalakannan parantamiseen jakokunnan vesialueella eikä päätös niin ollen myöskään ylittänyt kokouksen toimivaltaa ja kun A ei ollut näyttänyt, että sille aiheutuisi päätöksestä huomauttavaa haittaa tai taloudellista vahinkoa, HO oli eräistä yhteisistä alueista ja niihin verrattavista etuuksista annetun lain 14 §:n nojalla, kumoten RO:n päätöksen, hylännyt kanteen. Asianosaiset saivat kuitenkin asian laatu huomioon ottaen pitää oikeudenkäyntikulunsa vahinkonaan.\n      Pyytäen valituslupaa A haki muutosta HO:n tuomioon. Lupa myönnettiin ja jakokunta antoi siltä hakemuksen johdosta pyydetyn vastauksen.\n      Muutoksenhakemuksessaan A vaati, että HO:n tuomio kumotaan ja asia jätetään RO:n päätöksen varaan, koska jakokunta oli ylittänyt toimivaltansa käyttäessään osakkaille kuuluvat varat omiin tarkoituksiinsa. Lisäksi A vaati, että sen oikeudenkäyntikulut jutussa korvattaisiin.\n    \n    \n      \n      KKO t. tutki jutun ja katsoi, ettei ollut syytä muuttaa HO:n tuomiota. Asian laadun vuoksi jakokunta sai pitää sille KKO:ssa vastauksen antamisesta aiheutuneet kulut vahinkonaan.\n      \n        Eri mieltä olevien jäsenten lausunnot\n        Ylimääräinen oikeusneuvos Lager. HO:n tuomiossa kerrottu jätevesien johtamisesta aiheutuneesta ja vastaisuudessa aiheutuvasta kalastuksen tuoton menetyksestä vesialueiden omistajille tuomittu, mutta jakokunnalle suoritettu vahingonkorvaus ei ole eräistä yhteisistä alueista ja niihin verrattavista etuuksista annetun lain 7 §:n 2 momentissa ja jakokunnan ohjesäännön 9 §:n 4 kohdassa tarkoitettua säästynyttä tuloa. Jakokunnan olisi tullut maksaa sanottu korvaus vahingon välittömille kärsijöille eli osakkaille, jollei jakokunnan osakasten kokous yksimielisesti olisi toisin päättänyt. Jakokunnan kokous on näin ollen ylittänyt toimivaltansa. Sen vuoksi kumoan HO:n tuomion ja jätän asian RO:n päätöksen lopputuloksen varaan muutoin paitsi että asian laadun vuoksi A saa pitää oikeudenkäyntikulunsa vahinkonaan.\n        Oikeusneuvos Lindholm oli samaa mieltä kuin ylimääräinen oikeusneuvos Lager.\n      \n      \n        Ratkaisuun osallistuneet: oikeusneuvokset Saarni-Rytkölä, Hämäläinen ja Riihelä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-05-10"
  ],
  "judgmentNumber": [
    "II82"
  ],
  "date": [
    "1983-06-21"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II82"
  ],
  "year": [
    "1984"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}