{
  "@id": "sfecli:kko/1994/84",
  "languageVersion": [
    {
      "@id": "sfecli:kko/1994/84/fin",
      "title_fi": [
        "KKO:1994:84"
      ],
      "abstract_fi": [
        "\n    Alioikeus oli perjantaina 7.2. passittanut ehdottomaan vapausrangaistukseen tuomitsemansa henkilön vankilaan päästettäväksi heti vapaaksi, ellei muuta syytä hänen vangittuna pitämiseensä ollut. Tuomittu oli päästetty vapaaksi vasta maanantaina 10.2. Hovioikeus oli hylännyt tuomitun vaatimuksen saada valtiolta korvausta syyttömästi vangitulle tai tuomitulle valtion varoista vapauden menetyksen johdosta maksettavasta korvauksesta annetun lain nojalla, mutta oli vähentänyt tuomitun rangaistuksesta rikoslain 3 luvun 11 §:n nojalla myös ajan 7. - 9.2. Tuomitulla katsottiin olevan oikeus saada valtiolta korvausta vapauden menetyksen aiheuttamasta kärsimyksestä.\n    Ään.\n  "
      ],
      "hasFormat": {
        "@id": "sfecli:kko/1994/84/fin/txt",
        "content_fi": [
          "\n    \n      ASIAN AIKAISEMPI KÄSITTELY\n      Äänekosken kihlakunnanoikeus on 7.2.1992 tuomitessaan jutun vuoksi vangittuna olleen A:n törkeästä varkaudesta ynnä muusta yhdistettyyn 5 kuukauden 20 päivän ehdottomaan vankeusrangaistukseen, josta oli rikoslain 3 luvun 11 §:n nojalla vähennettävä vapaudenmenetysaikaa 12.1. - 6.2.1992 vastaavat 26 päivää, samalla lausunut, ettei A:ta ollut enää jutun vuoksi pidettävä vangittuna. A passitettiin Vaasan lääninvankilaan heti vapaaksi laskettavaksi, jos ei ollut muuta syytä pitää häntä vangittuna.\n      \n        Valitus Vaasan hovioikeuteen\n        A on valituksessaan vaatinut muun muassa rangaistuksen alentamista tai ainakin sen määräämistä ehdolliseksi sekä lisäksi lausunut, että kun hänet oli passitettu vankilaan, hänet olisi tullut kihlakunnanoikeuden osoituksen mukaisesti päästää sieltä heti vapaaksi, koska muuta syytä hänen vangittuna pitämiseensä ei ollut ollut. Hänet oli kuitenkin vapautettu vasta 10.2.1992. Tällä perusteella A on vaatinut, että Suomen valtio velvoitetaan suorittamaan hänelle korvaukseksi ansionmenetyksestä 10. - 11.2.1992 400 markkaa ja korvaukseksi kärsimyksestä 1 000 markkaa 16 prosentin korkoineen hovioikeuden päätöksen antopäivästä.\n      \n      \n        Vaasan hovioikeuden päätös 13.10.1992\n        Hovioikeus on muun ohella lausunut, että vaatimus korvauksen saamisesta syyttömästi vangitulle tai tuomitulle valtion varoista vapauden menetyksen johdosta maksettavaa korvausta koskevan lain 1 §:n nojalla voidaan esittää siinä rikosasiassa, jonka vuoksi vahingon kärsinyt on ollut pidätettynä ja vangittuna. A ei ollut edes väittänyt, että häntä ei olisi tämän jutun syyksilukemisen johdosta voitu rikoksesta epäiltynä pidättää ja vangita eikä myöskään, että vangitsemiselle ennen oikeudenkäyntiä ei olisi ollut laillisia edellytyksiä. A:lla ei näin ollen ollut oikeutta vahingonkorvaukseen mainitun lain säännösten nojalla. Sen vuoksi hovioikeus on hylännyt A:n korvausvaatimuksen, mutta on ratkaistessaan jutun muulta osin vähentänyt kihlakunnanoikeuden tuomitsemasta rangaistuksesta rikoslain 3 luvun 11 §:n nojalla kihlakunnanoikeuden määräämän vähennyksen lisäksi 3 päivää eli päivät 7. - 9.2.1992.\n        \n          Asian ovat ratkaisseet hovioikeuden jäsenet Lohivesi, Oksala ja Silvennoinen. Esittelijä Terhi Toivanen.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 23.2.1993. Valituksessaan A on vaatinut hovioikeuden päätöksen kumoamista siltä osin kuin kysymys on hänelle vapauden menetyksen johdosta suoritettavasta korvauksesta ja Suomen valtion velvoittamista suorittamaan hänelle hänen hovioikeudessa vaatimansa korvaukset.\n      Virallinen syyttäjä on antanut häneltä pyydetyn vastauksen.\n    \n    \n      VÄLITOIMI\n      Vaasan lääninvankilan johtaja ja apulaisjohtaja ovat lääninvankilalta pyydetyssä selityksessä kertoneet, että A oli tullut käräjiltä vanginkuljetusteitse vankilaan perjantaina 7.2.1992 kello 23. Koska virkamiehet eivät ole viikonloppuisin vankilassa töissä, A voitiin vapauttaa vasta maanantaina noin kello 10 sen jälkeen kun oli varmistettu, ettei virkapostin mukana ollut tullut uusia täytäntöönpanoasiakirjoja.\n      A ja virallinen syyttäjä ovat antaneet vastauksen edellä mainitun selityksen johdosta.\n    \n    \n      KORKEIMMAN OIKEUDEN RATKAISU 13.9.1994\n      \n        Perustelut\n        Syyttömästi vangitulle tai tuomitulle valtion varoista vapauden menetyksen johdosta maksettavasta korvauksesta annetun lain 1 §:n mukaan rikoksesta epäiltynä pidätetyllä tai vangitulla on oikeus saada vapauden menetyksen johdosta valtiolta korvausta, jos pidättämiseen tai vangitsemiseen ei ole ollut laillisia edellytyksiä. Äänekosken kihlakunnanoikeus on 7.2.1992, ratkaistessaan sen käsiteltävänä olleen jutun, päätöksessään määrännyt, ettei A:ta ollut enää pidettävä tuon jutun vuoksi vangittuna ja passittanut A:n Vaasan lääninvankilaan heti vapaaksi laskettavaksi, ellei muuta syytä hänen vangittuna pitämiseensä ollut. Tästä huolimatta A on ollut tosiasiallisesti vapautensa menettäneenä maanantaiaamupäivään 10.2.1992 klo 10 asti. Koska vangittuna pitämiseen ei ole enää tuolloin ollut laillisia edellytyksiä, A:lla on oikeus saada valtiolta korvausta kärsimyksestä alussa mainitun lain nojalla. A ei ole näyttänyt menettäneensä vapaudenmenetyksen johdosta ansioita.\n      \n      \n        Tuomiolauselma\n        Hovioikeuden päätöstä muutetaan. Valtio velvoitetaan suorittamaan A:lle korvaukseksi laittoman vangittuna pitämisen johdosta aiheutuneesta kärsimyksestä 1 000 markkaa 16 prosentin korkoineen 13.10.1992 lukien.\n      \n      \n        Lainkohdat\n        Laki syyttömästi vangitulle tai tuomitulle valtion varoista vapauden menetyksen johdosta maksettavasta korvauksesta 1 § ja 4 §.\n        \n          Asian ovat ratkaisseet oikeusneuvokset Portin, Tulenheimo-Takki (eri mieltä), Wirilander, Möller ja Hidén (eri mieltä). Esittelijä Anita Räty.\n        \n      \n      \n        Esittelijän mietintö ja eri mieltä olevien jäsenten lausunnot\n        Virkaa toimittava vanhempi oikeussihteeri Räty: Korkein oikeus lausunee:\n        Äänekosken kihlakunnanoikeus on perjantaina 7.2.1992, ratkaistessaan sen käsiteltävänä olleen jutun, päätöksessään määrännyt, ettei A:ta ollut enää pidettävä tuon jutun vuoksi vangittuna, ja passittanut A:n Vaasan lääninvankilaan heti vapaaksi laskettavaksi, ellei muuta syytä hänen vangittuna pitämiseensä ollut. A on kuitenkin vapautettu vasta viikonlopun jälkeen maanantaina 10.2.1992 kello 10. Kihlakunnanoikeuden päätöksen jälkeisen vapauden menetyksen johdosta A on hovioikeudelle tekemänsä valituksen yhteydessä vaatinut syyttömästi vangitulle tai tuomitulle valtion varoista maksettavasta korvauksesta annetun lain nojalla valtiolta korvausta henkisestä kärsimyksestä ja ansion menetyksestä.\n        A on tuomittu jutussa muun muassa törkeästä varkaudesta yhdistettyyn 5 kuukauden 20 päivän ehdottomaan vankeusrangaistukseen, josta on rikoslain 3 luvun 11 §:n nojalla vähennetty hänen koko vapaudenmenetysaikaansa 12.1. -9.2.1992 vastaavat 29 päivää. Harkittaessa A:n oikeutta vaadittuun korvaukseen on siis ratkaistava, voidaanko hänen katsoa tästä rangaistustuomiosta huolimatta olleen viikonloppuna syyttömästi vangittuna ja aiheettomasti vapautensa menettäneenä sillä tavoin, että hänellä syyttömästi vangitulle tai tuomitulle valtion varoista maksettavasta korvauksesta annetun lain nojalla olisi oikeus korvaukseen vapauden menetyksestään.\n        Mainitun lain 1 §:ssä säädetään rikoksesta epäiltynä pidätetyn ja vangitun ja 3 §:ssä aiheettomasti rangaistusta suorittaneen oikeudesta korvaukseen. Hovioikeus on vähentänyt A:lle tuomitusta vankeusrangaistuksesta rikoslain 3 luvun 11 §:n nojalla myös kihlakunnanoikeuden päätöksen jälkeisen vapaudenmenetysajan. A on tällä tavalla suorittanut osan rangaistuksesta lainvoimaa vailla olevan tuomion perusteella. Vankeusrangaistusta ei ole muutoksenhaun johdosta hovioikeudessa alennettu eikä A ole myöskään suorittanut rangaistusta enemmän kuin hänelle on tuomittu. Kysymys ei siten ole lain 3 §:n nojalla korvattavasta vapauden menetyksestä.\n        Syyttömästi vangitulle tai tuomitulle valtion varoista vapauden menetyksen johdosta maksettavasta korvauksesta annetun lain 1 §:ään perustuvaa oikeutta korvaukseen vapauden menetyksestä ei ole tarkoitettu (HE 187/1973 vp s. 31) rajoittaa koskemaan vain niitä tapauksia, joissa syytettä ei lainkaan nosteta tai se hylätään, vaan tuomitullakin on oikeus korvaukseen silloin, kun vangitseminen on toimitettu ilman sille laissa asetettuja edellytyksiä. Tämä ilmenee voimassa olevan lain 1 §:n 1 momentin 4 kohdasta. Saman momentin 3 kohdan mukaan oikeus korvaukseen on myös silloin, kun epäilty tosin on todettu syylliseksi rikokseen, mutta rikos on sellainen, josta häntä ei olisi voitu vangita. Säännöksen esitöiden mukaan (HE 204/1988 vp s. 203-204) tämä merkitsee sitä, että vangitsemisen edellytykset arvioidaan jälkikäteen tuomion perusteella.\n        A ei ole edes väittänyt vangitsemisen tapahtuneen ilman laissa asetettuja edellytyksiä. Jutussa hänet on tuomittu vangitsemisen syynä olleesta törkeästä varkaudesta ynnä muusta ehdottomaan vankeusrangaistukseen. Ei ole muutakaan perustetta arvioida vangitsemisen edellytyksiä jälkikäteen toisin. Kihlakunnanoikeuden päätettyä, että A oli laskettava vapaaksi, ei tosin ole enää ollut perustetta pitää A:ta vangittuna. Ottaen kuitenkin huomioon myös sen lain 3 §:stä ilmenevän periaatteen, että lainvoimaa vailla olevan tuomion täytäntöönpanosta johtunutta vapauden menetystä ei korvata siltä osalta kuin se on voitu lukea jutussa tuomitun rangaistuksen suoritukseksi, Korkein oikeus katsonee, että A ei ole ollut syyttömästi vangittuna eikä kysymyksessä oleva vapauden menetys, joka on kokonaisuudessaan vähennetty A:lle tuomitusta rangaistuksesta, ole sellaista aiheetonta vapauden menetystä, jonka johdosta on tarkoitettu suoritettavaksi korvausta syyttömästi vangitulle tai tuomitulle valtion varoista maksettavasta korvauksesta annetun lain 1 §:n nojalla.\n        Näillä perusteilla Korkein oikeus jättänee hovioikeuden päätöksen lopputuloksen pysyväksi.\n        Oikeusneuvos Hidén: Hyväksyn mietinnön.\n        Enemmistön katsoessa, että A:n vapauden menetys on sellaista, jota syyttömästi vangitulle tai tuomitulle valtion varoista maksettavasta korvauksesta annetun lain 1 §:ssä tarkoitetaan, ja äänestyksen tuloksen johdosta velvollisena lausumaan A:n oikeudesta korvaukseen sanotun lain nojalla totean, että kihlakunnanoikeuden päätöksen jälkeinen vapaudenmenetysaika on hovioikeuden päätöksessä rikoslain 3 luvun 11 §:n nojalla vähennetty A:lle jutussa tuomitusta ehdottomasta vapausrangaistuksesta. Tällä perusteella katson, että asianhaarat ovat sellaiset, että korvauksen maksamista A:lle kyseessä olevan vapauden menetyksen johdosta ei olisi pidettävä kohtuullisena, ja hylkään sitä koskevan vaatimuksen syyttömästi vangitulle tai tuomitulle valtion varoista maksettavasta korvauksesta annetun lain 2 §:n nojalla.\n        Enemmistön katsoessa A:n vapauden menetyksen korvattavaksi olen kärsimyksestä tuomittavan korvauksen määrän ja vapaudenmenetyksestä vaaditun korvauksen osalta samaa mieltä kuin enemmistö.\n        Oikeusneuvos Tulenheimo-Takki: Olen samaa mieltä kuin oikeusneuvos Hidén.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1994:84"
  ],
  "description": [
    "http://data.finlex.fi/voc/kko/fin/5b69c482"
  ],
  "judgmentNumber": [
    "84"
  ],
  "date": [
    "1993-10-26"
  ],
  "issued": [
    "1994-09-13"
  ],
  "creator": [
    "http://data.finlex.fi/common/KKO"
  ],
  "year": [
    "1994"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}