{
  "@id": "sfecli:kko/1989/6",
  "languageVersion": [
    {
      "@id": "sfecli:kko/1989/6/fin",
      "title_fi": [
        "KKO:1989:6"
      ],
      "abstract_fi": [
        "\n    Lääninveroviraston verotarkastajalla A:lla oli veron perimistä varten hallussaan osakeyhtiön kirjanpitoaineisto. Verotuslain 132 §:n mukaan veron perimistä varten veroviranomaisille kertyneet asiakirjat ovat salaisia. Sen vuoksi lainkohdassa tarkoitettujen viranomaisten ja henkilöiden lisäksi vain sillä, jolle asiakirjat kuuluvat, on oikeus saada ne käytettävikseen ja tietoja niistä. Koska yhtiön osakkeenomistajana esiintynyt B ei ollut yhtiön laillinen edustaja eikä hänellä myöskään ollut valtuutusta esiintyä yhtiön puolesta, syyllistyi A, antaessaan kirjanpitoaineiston B:n käytettäväksi, virkasalaisuuden ilmaisemiseen.\n  "
      ],
      "hasFormat": {
        "@id": "sfecli:kko/1989/6/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Helsingin raastuvanoikeuden päätös 10.9.1985\n        Raastuvanoikeus on virallisen syyttäjän syytteestä ja kuultuaan A:ta syytteestä lausunut selvitetyksi, että A oli Helsingissä 1. ja 22.2.1983 välisenä aikana toimiessaan Uudenmaan lääninveroviraston verotarkastajana ilmaissut luvattomasti virassaan tietoonsa saamiaan seikkoja antamalla B:n ja C:n käyttöön lääninverovirastossa tarkastusta varten hallussaan olleen erään osakeyhtiön kirjanpitoaineiston, joka hänen olisi verotuslain perusteella tullut pitää salassa.\n        Tämän vuoksi raastuvanoikeus on verotuslain 124 §:n 1 momentin ja 133 §:n sekä rikoslain 40 luvun 19 a §:n 1 momentin nojalla tuominnut A:n virkasalaisuuden ilmaisemisesta 25:een 65 markan määräiseen päiväsakkoon eli maksamaan sakkoa 1.625 markkaa.\n      \n      \n        Helsingin hovioikeuden päätös 14.7.1987\n        Hovioikeus, jonka tutkittavaksi A oli saattanut jutun, on tosin katsonut näytetyksi, että A toimittaessaan verotarkastusta, joka oli suoritettu verojen erikoisperintään liittyen, oli raastuvanoikeuden päätöksessä mainittuna aikana ja kerrotulla tavalla antanut B:n ja C:n tutustua mainitun osakeyhtiön kirjanpitoaineistoon, mutta koska yhtiön konkurssi oli velallisen varojen vähyyden vuoksi jätetty sillensä 21.5.1982 ja Korkein hallinto-oikeus B:n ja eräiden muiden henkilöiden hakemuksesta oli 17.11.1982 antamassaan päätöksessä katsonut, että erityisen tarkastuksen toimittamiseen yhtiön hallinnosta ja kirjanpidosta oli osakeyhtiölain 10 luvun 14 §:n 2 momentissa tarkoitettuja painavia syitä 31.10.1978-31.10.1980 päättyneiden tilikausien ajalta sekä 31.10.1980 jälkeiseltä ajalta yhtiön sekä eräiden muiden osakeyhtiöiden välisen, rahaa ja tavaroita koskevan liikevaihdon osalta, hovioikeus on huomioon ottaen myös, että yhtiö oli lakannut 10.3.1983, katsonut, ettei A:n menettelyä voitu lukea hänen syykseen virkasalaisuuden ilmaisemisena. Tämän vuoksi hovioikeus on hylännyt syytteen ja vapauttanut A:n tuomitusta rangaistuksesta.\n      \n    \n    \n      MUUTOKSENHAKU KORKEIMMASSA OIKEUDESSA\n      Korkein oikeus on 2.10.1987 myöntänyt valitusluvan viralliselle syyttäjälle. A ei ole antanut häneltä hakemuksen johdosta pyydettyä vastausta.\n      Virallinen syyttäjä on vaatinut, että A tuomitaan rangaistukseen virkasalaisuuden ilmaisemisesta.\n    \n    \n      KORKEIMMAN OIKEUDEN RATKAISU\n      \n        Perustelut\n        Osakeyhtiön konkurssipesän hallinto on luovuttanut kysymyksessä olevan kirjanpitoaineiston lääninverovirastolle veronkantolain 27 a §:ssä tarkoitettuja verojen erikoisperintätoimenpiteitä varten. Verotuslain 132 §:ään sisältyvistä määräyksistä johtuu, että muun muassa veron perimistä varten veroviranomaisille kertyneet asiakirjat ovat salaisia. Vain asianomaisella viranomaisella tai sen edustajalla on oikeus lainkohdassa mainituin tavoin saada asiakirjat käytettävikseen tai tietoja niistä. Asiakirjoista voidaan myös antaa tarvittavia tietoja pesän selvittämiseksi ja osituksen tai perinnönjaon toimittamiseksi. Sen lisäksi voi verohallitus eräissä tapauksissa sallia viranomaisen tai yksityisen henkilön tutustua asiakirjoihin.\n        Näistä verotuslain 132 §:n määräyksistä seuraa, että lainkohdassa mainittujen viranomaisten ja henkilöiden lisäksi ainoastaan sillä, jolle veroviranomaisen hallussa olevat asiakirjat kuuluvat, on oikeus saada ne käytettävikseen ja tietoja niistä. Kun asiakirjat ovat osakeyhtiön, saa tätä oikeutta yhtiön puolesta käyttää vain yhtiön laillinen edustaja tai yhtiön valtuuttama henkilö. Yksityisellä osakkeenomistajalla ei ole oikeutta saada asiakirjoja käytettävikseen ja tietoja niistä. Hovioikeuden päätöksessä mainittu Korkeimman hallinto-oikeuden 17.11.1982 antama päätös ei myöskään ole oikeuttanut yksityistä osakkeenomistajaa saamaan puheena olevia asiakirjoja käytettävikseen.\n        A, jolla lääninveroviraston verotarkastajana on ollut hallussaan verojen erikoisperintätoimenpiteitä varten kysymyksessä oleva kirjanpitoaineisto, on edellä lausutuin tavoin ollut velvollinen pitämään tämän aineiston salassa. Sen vuoksi A, antaessaan hovioikeuden päätöksessä kerrotulla tavalla kysymyksessä olevan osakeyhtiön osakkeenomistajana esiintyneen B:n ja tämän avustajan C:n tutustua tuohon aineistoon, on syyllistynyt virkasalaisuuden ilmaisemiseen.\n      \n      \n        Lainkohdat\n        Verotuslaki 124 § 1 momentti, 132 § ja 133 § Rikoslaki 40 luku 19 a § 1 momentti\n      \n      \n        Päätöslauselma\n        Hovioikeuden päätös kumotaan. A tuomitaan virkasalaisuuden ilmaisemisesta raastuvanoikeuden tuomitsemaan 25:een 65 markan määräiseen päiväsakkoon eli maksamaan sakkoa yhteensä 1.625 markkaa.\n        \n          Ratkaisuun osallistuneet: oikeusneuvokset Salervo, Ådahl, Hiltunen, af Hällström ja Rintala\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1989:6"
  ],
  "description": [
    "http://data.finlex.fi/voc/kko/fin/136a0f6c",
    "http://data.finlex.fi/voc/kko/swe/38faa4ee"
  ],
  "judgmentNumber": [
    "6"
  ],
  "date": [
    "1987-12-03"
  ],
  "issued": [
    "1989-01-18"
  ],
  "creator": [
    "http://data.finlex.fi/common/KKO"
  ],
  "year": [
    "1989"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}