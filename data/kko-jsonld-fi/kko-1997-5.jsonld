{
  "@id": "sfecli:kko/1997/5",
  "languageVersion": [
    {
      "@id": "sfecli:kko/1997/5/fin",
      "title_fi": [
        "KKO:1997:5"
      ],
      "abstract_fi": [
        "\n    Äiti oli velvoitettu raastuvanoikeuden päätöksellä suorittamaan elatusapua isänsä luona asuvalle lapselleen. Lapsi oli 15.8.1994 muuttanut pysyvästi asumaan äitinsä luokse. Äiti oli 18.1.1995 pannut vireille lapsen asumisen muuttamista ja elatusapua koskevan hakemuksen.\n    Kun isä oli suostunut siihen, että lapsi muutti pysyvästi äitinsä luokse, hän oli samalla hyväksynyt sen, että äiti täytti muuttopäivästä lukien elatusvelvollisuutensa pitämällä lasta luonaan. Sen vuoksi äiti vapautettiin velvollisuudesta suorittaa elatusapua lapselle 15.8.1994 lukien.\n  "
      ],
      "hasFormat": {
        "@id": "sfecli:kko/1997/5/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Marjukka K:n hakemus Helsingin käräjäoikeudessa\n        Marjukka K lausui, että hänet ja Ari K oli tuomittu avioeroon Helsingin raastuvanoikeudessa 25.3.1987. Samalla heidän yhteiset lapsensa, 3.2.1978 syntynyt Saara K, 19.6.1979 syntynyt Laura K ja 29.4.1985 syntynyt Markus K oli määrätty Marjukka ja Ari K:n yhteiseen huoltoon ja asumaan äitinsä luona. Sittemmin Marjukka ja Ari K olivat sopineet, että tytöt muuttivat asumaan isänsä luokse. Tämän mukaisesti raastuvanoikeus oli 22.3.1990 julistamallaan päätöksellä määrännyt Saara ja Laura K:n asumaan isänsä ja Markus K:n äitinsä luona. Kukin lapsista oli oikeutettu saamaan elatusapua siltä vanhemmalta, jonka luona hän ei asunut 1 000 markkaa kuukaudessa. Saara K oli 15.8.1994 muuttanut isänsä luota Porvoosta äitinsä luokse Helsinkiin aloittaakseen opinnot ilmaisutaidon lukiossa.\n        Lapsen elatuksesta annetun lain 4 §:n 1 momentin mukaan se vanhempi, jonka luona lapsi ei asunut, oli velvollinen maksamaan elatusapua. Marjukka K oli Saara K:n muutosta lähtien täyttänyt elatusvelvollisuutensa tämän osalta pitämällä lasta luonaan ja huolehtimalla muun muassa tämän vaate- ja koulukirjahankinnoista. Ari K sen sijaan ei ollut osallistunut Saara K:n elatukseen kesäkuun 1994 jälkeen. Sen vuoksi olisi kohtuutonta, jos Marjukka K:n pitäisi Saara K:n muuton jälkeenkin suorittaa elatusmaksut Ari K:lle. Marjukka K ei pystynyt yksin vastaamaan Saara ja Markus K:n elatuksesta ja sen lisäksi suorittamaan elatusapua Laura K:lle.\n        Tämän vuoksi Marjukka K vaati, että Saara K määrätään asumaan hänen luonaan ja että käräjäoikeus vahvistaa hänen velvollisuutensa suorittaa elatusapua lakanneeksi 15.8.1994.\n      \n      \n        Ari K:n vastaus Marjukka K:n hakemukseen\n        Marjukka K:n velvollisuus suorittaa elatusapua Saara K:lle voitiin määrätä lakkaamaan vasta asian vireilletulosta 18.1.1995 lukien.\n      \n      \n        Käräjäoikeuden päätös 28.6.1995\n        Käräjäoikeus lausui, että Saara K oli 15.8.1994 muuttanut pysyvästi asumaan Marjukka K:n luokse. Lapsen elatuksesta annetun lain mukaan lapsella oli oikeus elatukseen vanhemmiltaan. Jos lapsi ei asunut vanhempansa luona, tämä voitiin lain 4 §:n 1 momentin mukaan velvoittaa suorittamaan lapselle elatusapua. Saara K:n muutto äitinsä luokse oli merkinnyt sitä, että raastuvanoikeuden 22.3.1990 julistamalla päätöksellä vahvistettu elatussuhde oli lakannut ja peruste uudelle elatusvelvollisuudelle oli syntynyt. Elatuslain järjestelmä ei kuitenkaan tuntenut mahdollisuutta vapauttaa elatusvelallista takautuvasti maksuvelvollisuudesta ajalta, jolloin lapsi oli tosiasiallisesti ollut hänen huostassaan.\n        Tämän vuoksi käräjäoikeus määrätessään Saara K:n asumaan äitinsä luona vahvisti, että Marjukka K:n velvollisuus suorittaa lapselle elatusapua oli päättynyt 18.1.1995.\n        \n          Asian on ratkaissut käräjätuomari Toiviainen.\n        \n      \n      \n        Helsingin hovioikeuden päätös 19.10.1995\n        Marjukka K valitti hovioikeuteen. Hovioikeus lausui, että Saara K oli Ari K:n suostumuksella siirtynyt pysyvästi asumaan Marjukka K:n luokse 15.8.1994, mistä lukien Marjukka K ei ollut maksanut elatusapua lapselle. Kun Saara K oli pysyvästi 15.8.1994 lähtien asunut Marjukka K:n luona, joka oli siten tosiasiallisesti vastannut Saara K:n elatuksesta, Marjukka K:n oli katsottava täyttäneen lapsen elatuksesta annetun lain 4 §:n mukaisen elatusvelvollisuutensa Saara K:ta kohtaan muuttopäivästä lukien. Hovioikeus vahvisti, että Marjukka K:n velvollisuus suorittaa elatusapua Saara K:lle oli päättynyt 15.8.1994.\n        \n          Asian ovat ratkaisseet hovioikeuden jäsenet Liukko, Ilmavirta ja Sivenus. Esittelijä Jan Ylitapio (mietintö).\n        \n        Esittelijä Ylitapion mietintö:\n        Käräjäoikeuden päätöstä ei muutettane.\n      \n    \n    \n      MUUTOKSENHAKU KORKEIMMASSA OIKEUDESSA\n      Ari K:lle myönnettiin valituslupa. Valituksessaan hän vaati, että Marjukka K:n velvollisuus suorittaa elatusapua Saara K:lle määrätään päättymään vasta 18.1.1995.\n      Marjukka K antoi pyydetyn vastauksen.\n    \n    \n      KORKEIMMAN OIKEUDEN RATKAISU 24.1.1997\n      \n        Perustelut\n        Saara K on 15.8.1994 muuttanut isänsä Ari K:n luota Porvoosta äitinsä Marjukka K:n luokse Helsinkiin aloittaakseen opiskelun ilmaisutaidon lukiossa. Ari K on suostunut muuttoon ja hän on myös hyväksynyt Marjukka K:n tämän asian käsittelyssä esittämän vaatimuksen, että Saara K määrätään asumaan äitinsä luona.\n        Ari K on väittänyt, että Saara K olisi muuton jälkeenkin viettänyt suurimman osan vapaa-ajastaan hänen luonaan ja että hän olisi huolehtinut lapsen matka- ja partioleirikuluista sekä elatuksesta muutenkin sinä aikana, kun lapsi on ollut hänen luonaan. Marjukka K on ilmoittanut, ettei Ari K:n väite ollut totuudenmukainen. Ari K ei ole näyttänyt väitettään toteen.\n        Saara K:n muutto asumaan Marjukka K:n luona ei sinänsä ole merkinnyt Marjukka K:n vapautumista suorittamasta Helsingin raastuvanoikeuden 22.3.1990 julistaman päätöksen nojalla elatusapua Saara K:lle. Muutosta lähtien Marjukka K on kuitenkin Ari K:lle maksettavan rahasuorituksen asemesta huolehtinut Saara K:n elatuksesta. Kun Ari K on suostunut siihen, että Saara K asuu pysyvästi Marjukka K:n luona, hän on hyväksynyt myös sen, ettei Marjukka K enää maksa elatusapua Saara K:lle. Marjukka K ei näin ollen ole 15.8.1994 lähtien ollut velvollinen suorittamaan Helsingin raastuvanoikeuden edellä mainitun päätöksen nojalla elatusapua Saara K:lle.\n      \n      \n        Päätöslauselma\n        Hovioikeuden päätöksen lopputulosta ei muuteta.\n        \n          Asian ovat ratkaisseet oikeusneuvokset Nikkarinen, Tulenheimo-Takki, Raulos, Pellinen ja Palaja. Esittelijä Mirja-Leena Nurmi.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1997:5"
  ],
  "contributor": [
    "http://data.finlex.fi/person/a1fa1427"
  ],
  "description": [
    "http://data.finlex.fi/voc/kko/swe/be48c9fd",
    "http://data.finlex.fi/voc/kko/fin/af1a31b5"
  ],
  "judgmentNumber": [
    "5"
  ],
  "date": [
    "1996-09-26"
  ],
  "issued": [
    "1997-01-24"
  ],
  "creator": [
    "http://data.finlex.fi/common/KKO"
  ],
  "year": [
    "1997"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "contributor": {
      "@id": "dcterms:contributor",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}