{
  "@id": "sfecli:kko/1983/II150",
  "languageVersion": [
    {
      "@id": "sfecli:kko/1983/II150/fin",
      "title_fi": [
        "KKO:1983-II-150"
      ],
      "abstract_fi": [
        "\n    Vekselin siirtäjä A, joka oli lunastanut maksettavaksi erääntyneen vekselin sen haltijalta ennen protestointiajan päättymistä, oli lunastajana oikeutettu vekseliin perustuvaan takautumissaatavaan vekselin hyväksyjältä, vaikka vekseliä ei ollut siirretty takaisin A:lle eikä myöskään protestoitu.\n    Ään.\n  "
      ],
      "hasFormat": {
        "@id": "sfecli:kko/1983/II150/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Oy B:n konkurssipesän A:ta vastaan ajamasta kanteesta Mikkelin KO p. 30.3.1981 oli lausunut selvitetyksi, että konkurssipesällä oli hallussaan 20.1.1979 asetettu ja A:n hyväksymä 20.3.1979 erääntynyt 70 000 markan määräinen protestoimatta jäänyt vekseli ja että tuo vekseli, josta A ei ollut saanut vastinetta, oli annettu oy B:lle vakuudeksi sen ja oy X:n välillä tehdyssä rakennusurakkasopimuksessa tarkoitettujen rakennustöiden suorittamisesta. Oy X:n jouduttua konkurssiin rakennustyöt olivat jääneet kesken ja oy B:lle oli tästä aiheutunut suurempikin kuin 70 000 markan vahinko. Näin ollen A oli velvollinen maksamaan oy B:n konkurssipesälle vekselin määrän 70 000 markkaa vaadittuine korkoineen.\n      Koska kuitenkin A oli puolestaan näyttänyt, että hänellä oli 2.3.1979 asetettuun ja oy B:lle hyväksymään, 17.3.1979 erääntyneeseen 70 000 markan määräiseen vekseliin, jonka osalta konkurssipesä ei ollut näyttänyt perustetta vekselivastuusta vapautumiselleen, perustuva vastasaatava konkurssipesältä, ja pyytänyt saatavien kuittaamista, KO oli, hyväksyen A:n kuittausvaatimuksen, hylännyt kanteen. Asian laatuun nähden A sai pitää hänellä jutussa olleet kulut vahinkonaan.\n      Asianosaiset olivat saattaneet jutun Itä-Suomen HO:n tutkittavaksi. Oy B:n konkurssipesä oli pyytänyt A:n KO:n päätöksessä selitetyn kuittausvaatimuksen hylkäämistä, koskei A:ta ollut pidettävä vekselin oikeana haltijana ja koskei oy B ollut saanut vekselistä vastiketta, vaan sillä saadut varat oli käytetty A:n osaltaan rahoittamaan oy X:n palkkojen maksuun, ja KO:ssa esittämänsä vaatimukset uudistaen A:n velvoittamista suorittamaan konkurssipesälle KO:n päätöksessä mainitun 20.1.1979 asetetun, A:n hyväksymän ja 20.3.1979 maksettavaksi erääntyneen vekselin määrän 70 000 markkaa 6 prosentin korkoineen erääntymispäivästä lukien sekä korvaamaan konkurssipesän oikeudenkäyntikulut jutussa. A oli uudistaen KO:ssa esittämänsä vaatimuksen pyytänyt, että konkurssipesä velvoitettaisiin korvaamaan hänen oikeudenkäyntikulunsa jutussa.\n      HO t. 23.12.1982 oli A:n kuittausvaatimuksensa perusteeksi esittämän vekselin osalta katsonut selvitetyksi, että K oli asettanut vekselin 2.3.1979 ja oy B puolestaan sen hyväksynyt. K ja A olivat sittemmin siirtäneet vekselin avoimilla siirroilla, minkä jälkeen vekseli oli myyty Suomen Yhdyspankille Oy:lle. Koskei A ollut vekselin haltijana todistanut oikeuttaan vekseliin katkeamattomalla, häneen ulottuvalla siirtosarjalla eikä hänen kuittausvaatimuksensa siten perustunut selvään ja riidattomaan saatavaan, HO oli, muuttaen KO:n päätöstä, vekselilain 16 §:n 1 momentin nojalla hylännyt A:n kuittausvaatimuksen ja velvoittanut A:n suorittamaan oy B:n konkurssipesälle hyväksymänsä ja 20.3.1979 erääntyneen vekselin määrän 70 000 markkaa 6 prosentin korkoineen 20.3.1979 alkaen sekä korvaamaan konkurssipesän oikeudenkäyntikulut jutussa 4 000 markalla.\n      Pyytäen valituslupaa A haki muutosta HO:n tuomioon. Lupa myönnettiin ja oy B:n konkurssipesä antoi siltä hakemuksen johdosta pyydetyn vastauksen.\n      Oikeudenkäymiskaaren 30 luvun 23 §:n nojalla KKO määräsi, ettei HO:n tuomiota ollut toistaiseksi pantava täytäntöön tai, mikäli täytäntöönpano jo oli aloitettu, ettei sitä ollut jatkettava\n    \n    \n      \n      KKO T. tutki jutun.\n      \n        Perustelu\n        A oli kuittausvaatimuksensa perusteeksi esittämänsä 17.3.1979 lauantaina erääntyneen vekselin siirtäjänä lunastanut vekselin 21.3.1979 sen haltijalta Suomen Yhdyspankki Oy:ltä. Lunastaminen oli siten tapahtunut erääntymisaikana ennen protestointiajan päättymistä. Koska A oli mainittuna aikana ollut maksuvelvollinen vekselin haltijaan nähden, hänelle oli vekselin lunastajana siirtynyt vekseliin perustuva takautumisoikeus vekselin hyväksyjään nähden, vaikka vekseliä ei ollut enää siirretty A:lle eikä myöskään protestoitu. A:n esittämä kuittausvaatimus oli siten hyväksyttävä.\n      \n      \n        Tuomiolauselma\n        HO:n tuomio kumottiin ja asia jätettiin KO:n päätöksen lopputuloksen varaan.\n      \n      \n        Eri mieltä olevan jäsenen lausunto\n        Oikeusneuvos Lehtonen: katson, ettei A ole vastoin oy B:n konkurssipesän väitettä siitä, ettei hän ole kuittausvaatimuksensa perusteeksi esittämänsä vekselin oikea haltija, todistanut oikeuttaan vekseliin katkeamattomalla, häneen ulottuvalla siirtosarjalla. Kysymys siitä, onko A lunastanut puheena olevan vekselin ja olisiko hänellä siinä tapauksessa oikeus periä suorittamansa määrä vekselin hyväksyjältä, on jutussa esitettyyn selvitykseen ja siinä ilmenneisiin asianhaaroihin nähden käynyt riitaiseksi. A:n kuittausvaatimuksensa perusteeksi esittämä saaminen ei näin ollen ole selvä ja riidaton. Sen vuoksi jätän HO:n tuomion lopputuloksen pysyväksi ja velvoitan A:n maksamaan konkurssipesälle korvaukseksi sillä vastauksen antamisesta täällä olleista kuluista 500 markkaa.\n        \n          Ratkaisuun osallistuneet: oikeusneuvokset Ailio, Ådahl ja Riihelä sekä ylimääräinen oikeusneuvos Paasikoski\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II150"
  ],
  "description": [
    "http://data.finlex.fi/voc/kko/swe/ebcbea26",
    "http://data.finlex.fi/voc/kko/fin/fa96e3f3"
  ],
  "judgmentNumber": [
    "II150"
  ],
  "date": [
    "1983-04-28"
  ],
  "issued": [
    "1983-11-15"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}