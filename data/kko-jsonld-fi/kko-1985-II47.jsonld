{
  "@id": "sfecli:kko/1985/II47",
  "languageVersion": [
    {
      "@id": "sfecli:kko/1985/II47/fin",
      "title_fi": [
        "KKO:1985-II-47"
      ],
      "abstract_fi": [
        "\n    Työnantaja saattoi työsopimuksen irtisanomisesta johtuvan vahingon korvaamista koskeneessa jutussa vedota työsopimuksen irtisanomisperusteena myös sellaiseen jo irtisanomishetkellä olemassa olleeseen ja työnantajan tuolloin tietämään, irtisanomiseen tosiasiallisesti vaikuttaneeseen syyhyn, jota ei ollut irtisanottaessa eikä ennen kanteen vireillepanoa ilmoitettu työntekijälle.\n    Kun työnantaja oli menettelyllään antanut aiheen sittemmin turhaksi osoittautuneeseen oikeudenkäyntiin, työnantaja velvoitettiin korvaamaan osa työntekijän oikeudenkäyntikuluista.\n    Ään.\n    Vrt. KKO:1990:18\n  "
      ],
      "hasFormat": {
        "@id": "sfecli:kko/1985/II47/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Hämeenlinnan raastuvanoikeudessa\n        A on 5.6.1981 Hämeen Vakuutus Keskinäiselle Yhtiölle, tuolloiselta nimeltään Keskinäinen Hämeen Vakuutusyhtiö, tiedoksi toimituttamansa haasteen nojalla raastuvanoikeudessa lausunut toimineensa 16.8.1976 ja 31.12.1980 välisen ajan vakuutusyhtiön Lahden piirin myyntipäällikkönä. Hänen työsopimuksensa oli marraskuussa 1980 irtisanottu sillä perusteella, että Lahden piirin kustannusten ja myynnin kehitys ei olisi ollut vakuutusyhtiön asettamien tavoitteiden mukainen. A on katsonut irtisanomisperusteen aiheettomaksi ja laittomaksi, koska hänellä ei ollut ollut mahdollisuutta vaikuttaa kustannuksiin ja koska myynnin kehitys oli ollut vakuutusyhtiön asettamien tavoitteiden mukainen ja osittain jopa ylittänyt ne. Hän oli irtisanomisen johdosta ollut työttömänä tammikuun 1981. Helmi-, maalis- ja huhtikuussa 1981 hän oli ollut väliaikaisessa työsuhteessa ansaiten 3.359 markkaa kuukaudessa. Tämän jälkeen hän oli jälleen jäänyt työttömäksi.\n        Sen vuoksi ja kun hänen vakuutusyhtiöltä saamansa palkka lounasetuineen oli ollut 5.138 markkaa kuukaudessa, A on vaatinut vakuutusyhtiön velvoittamista suorittamaan hänelle korvaukseksi työsopimuksen laittomasta irtisanomisesta aiheutuneesta vahingosta hänen tammi-kesäkuulta 1981 menettämiään palkkatuloja vastaavat 20.751 markkaa laillisine korkoineen. Sen ohessa A on vaatinut korvausta oikeudenkäyntikuluistaan.\n        Vakuutusyhtiö on vastauksessaan kiistänyt A:n vaatimuksen perusteiltaan.\n      \n      \n        Hämeenlinnan raastuvanoikeuden päätös 19.10.1981\n        Raastuvanoikeus on lausunut selvitetyksi, että A:n työsopimus oli irtisanottu päättymään 31.12.1980. Irtisanomisen perusteeksi oli ilmoitettu se, että Lahden piirin kustannusten ja myynnin kehitys ei ollut ollut vakuutusyhtiön tavoitteiden mukainen. A:n ilmoitettua, ettei hän hyväksynyt ilmoitettua perustetta, hänelle oli esitetty ainoana perusteena edelleen mainittu kustannusten ja myynnin kehitys. Oikeudenkäynnin aikana vakuutusyhtiön taholta oli esitetty, että irtisanomisen perusteena olivat olleet myös A:n henkilökohtaisista ominaisuuksista johtuva soveltumattomuus tehtäväänsä ja vakuutusyhtiön organisaatiossa tapahtuneet muutokset.\n        Raastuvanoikeus on lausunut edelleen selvitetyksi, ettei irtisanomisilmoituksessa mainittu kustannusten ja myynnin kehitys ollut, ottaen huomioon erityisesti todistajana kuullun vakuutusyhtiön aikaisemman markkinointipäällikön X:n kertomus, ollut sillä tavoin vakuutusyhtiölle epäedullinen, että sen perusteella olisi ollut erityisen painavia syitä A:n työsopimuksen irtisanomiseen. Raastuvanoikeus on katsonut, ettei vakuutusyhtiö voinut enää vedota sellaisiin perusteisiin, joita ei ollut ilmoitettu A:lle työsopimusta irtisanottaessa, koska irtisanomisilmoituksessa oli mainittu nimenomainen irtisanomisen peruste, eikä muihin perusteisiin ollut vedottu vielä silloinkaan, kun A oli ilmoittanut, ettei hän hyväksynyt irtisanomisilmoituksessa mainittua perustetta.\n        Tämän vuoksi raastuvanoikeus on katsonut, että A:n työsopimus oli irtisanottu ilman erityisen painavaa syytä, ja velvoittanut vakuutusyhtiön suorittamaan A:lle vahingonkorvaukseksi menetetystä palkasta ja ansiotulojen vähentymisestä 20.751 markkaa 5 prosentin vuotuisine korkoineen 5.6.1981 lukien ja korvaamaan hänen oikeudenkäyntikulunsa 4.315 markalla 20 pennillä.\n      \n      \n        Kouvolan hovioikeuden tuomio 29.6.1983\n        Hovioikeus on katsonut selvitetyksi, että A ei ollut myyntipäällikön toimessaan henkilökohtaisten ominaisuuksiensa puolesta soveltunut asiakaspalveluun tai toimimaan alaistensa kanssa. Lisäksi jutussa oli ilmennyt, että vakuutusyhtiössä oli tehty sellainen organisaatiomuutos että Lahden piirin myyntipäällikön toimi oli lakkautettu ja myyntipäällikön tehtävät oli siirretty piiriin perustettuun aluepäällikön tehtävään, mikä tehtävä luonteensa puolesta suuntautui enemmän asiakaspalveluun kuin myyntipäällikön tehtävä. Vakuutusyhtiö oli perustanut irtisanomisensa tosiasiallisesti myös edellä mainittuihin syihin. Hovioikeus on katsonut, että edellä mainitut irtisanomisen perusteet muodostivat työsopimuslain 37 §:n 2 momentissa mainitun erityisen painavan syyn irtisanomiseen. Koska jutussa ei ollut esitetty sellaista työehtosopimusta, josta muuta johtuisi, hovioikeus on katsonut, että vakuutusyhtiö on voinut vedota näihin perusteisiin, vaikka niihin oli vedottu vasta oikeudenkäynnin kestäessä. Sen sijaan hovioikeus on katsonut raastuvanoikeuden tavoin, ettei irtisanomisilmoituksessa mainitun kustannusten ja myynnin kehityksen ollut näytetty olleen tällainen erityisen painava syy irtisanomiseen. Vakuutusyhtiö oli noudattanut A:n työsopimuksen irtisanoessaan A:n ja vakuutusyhtiön välillä sovittua irtisanomisaikaa.\n        Tämän vuoksi hovioikeus on kumonnut raastuvanoikeuden päätöksen ja vapauttanut vakuutusyhtiön suorittamasta A:lle vahingonkorvausta sekä oikeudenkäyntikulujen korvausta.\n      \n    \n    \n      VALITUSLUVAN MYÖNTÄMINEN JA VÄLITOIMI\n      A:lle on myönnetty valituslupa 12.10.1983. Vakuutusyhtiö on antanut siltä hakemuksen johdosta pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Työsopimuslaki ei velvoita työnantajaa työntekijän työsopimusta irtisanoessaan ilmoittamaan irtisanomisen syytä. Tällä ja muutoin hovioikeuden tuomiossa mainituilla perusteilla ei ole syytä muuttaa hovioikeuden tuomion lopputulosta pääasian osalta.\n        Työntekijän on nostettava kanne saadakseen vahingonkorvausta perusteettomana pitämästään irtisanomisesta. Voidakseen harkita kanteen nostamisen aiheellisuutta työntekijälle on välttämätöntä, että hän saa tietoonsa työsopimuksen irtisanomiseen todellisuudessa vaikuttaneet syyt. Kun vakuutusyhtiö on jättänyt A:lle ilmoittamatta irtisanomiseen oleellisesti vaikuttaneet syyt, joista A:n ei ole näytetty olleen selvillä ennen kanteen nostamista, yhtiö on menettelyllään antanut aiheen sittemmin turhaksi osoittautuneeseen oikeudenkäyntiin. Tämän vuoksi ja oikeudenkäymiskaaren 21 luvun 4 §:n 2 momentista ilmenevän periaatteen mukaan vakuutusyhtiö on velvollinen vastaamaan paitsi omista oikeudenkäyntikuluistaan myös osasta A:n oikeudenkäyntikuluja.\n      \n      \n        Tuomiolauselma\n        Pääasian osalta hovioikeuden tuomion lopputulosta ei muuteta. Vakuutusyhtiö velvoitetaan suorittamaan korvaukseksi A:lle jutusta aiheutuneista kuluista 3.000 markkaa.\n      \n      \n        Eri mieltä olevien jäsenten lausunnot\n        Oikeusneuvos Hämäläinen: Hämeen Vakuutus Keskinäinen Yhtiö on marraskuussa 1980 sanonut A:n kanssa tekemänsä työsopimuksen irti kanteessa ilmoitetulla perusteella.\n        Katson kuten hovioikeuskin selvitetyksi, että yhtiöllä on A:n henkilökohtaisten ominaisuuksien ja yhtiössä suoritettujen organisaatiomuutosten vuoksi ollut työsopimuslain 37 §:n 2 momentissa tarkoitettu erityisen painava syy työsopimuksen irtisanomiseen. Niin ikään katson samoin kuin hovioikeuskin jääneen näyttämättä, että irtisanominen olisi voitu laillisesti perustaa siihen, ettei kustannusten ja myynnin kehitys ollut ollut yhtiön asettamien tavoitteiden mukainen.\n        Kun työsopimuslain 37 §:n 2 momentin mukaan työnantaja ei saa sanoa työntekijää irti ilman erityisen painavaa syytä ja kun työntekijällä on tuon lain 51 §:n 1 momentin mukainen oikeus vahingonkorvaukseen, jos irtisanomiseen ei ole ollut sanotunlaista syytä, seuraa tästä sekä puheena olevan lain 48 §:n 3 momentista ilmenevästä hyvän tavan noudattamisen velvollisuudestakin, että yhtenä työsuhteeseen työsopimuslain mukaan kuuluvana ehtoa on pidettävä työnantajan velvollisuutta ilmoittaa työntekijän irtisanoessaan hänelle ne syyt, joihin toimenpide on perustettu.\n        Jos työntekijän irtisanomiseen on ollut muu erityisen painava syy kuin minkä työnantaja on irtisanomistoimenpiteen yhteydessä ilmoittanut sen perusteeksi, ei työntekijälle itse työsuhteen katkeamisesta aiheutunut taloudellinen menetys ole sellainen vahinko, joka oikeuttaisi hänet sanotun 51 §:n 1 momentin nojalla saamaan siitä korvauksen työnantajalta, koskei työnantaja ole velvollinen jatkamaan työsuhdetta, jos jokin työsopimuslaissa tarkoitettu irtisanomisperuste on olemassa. Jos työnantaja vasta myöhemmin tuo esiin uuden perusteen ja näyttää sen työntekijän nostamassa oikeudenkäynnissä toteen, on edellä todetun irtisanomisperusteen ilmoittamista koskevan velvollisuuden laiminlyömiseen eli irtisanomismenettelyssä tapahtuneeseen virheeseen ja siihen, missä määrin työntekijä muutoin on ennen oikeudenkäynnin vireille panemista ollut selvillä laillisesta irtisanomisperusteesta, perustettavissa työnantajan velvollisuus korvata työntekijälle turhaksi osoittautuneen oikeudenkäynnin kustannuksista aiheutunut vahinko viimeksi mainitun lainkohdan mukaisesti. Tätä laajempi eli sopimussakon luontoinen korvausvelvollisuus voisi tulla kysymykseen, jos irtisanomismenettelyssä tapahtuneen virheen varalta olisi sellaisesta sovittu taikka jos tuollainen velvollisuus olisi jollakin muulla perusteella muodostunut työsuhteen ehdoksi. Tällaiseen ehtoon ei ole jutussa vedottu.\n        Kesällä 1980 A:n ja hänen esimiehenään toimineen yhtiön markkinointipäällikön välillä käydyssä neuvottelussa, johon myös 1.9.1980 lukien markkinointipäälliköksi nimitetty henkilö on osallistunut, on A:lle ilmoitettu, ettei hänen työhönsä oltu tyytyväisiä ja että A:n tulisi vähitellen katsoa itselleen uusia työtehtäviä ja erota toimestaan. Näyttämättä on kuitenkin jäänyt, että oikeudenkäynnissä sittemmin toteen näytetyt irtisanomisperusteet olisi tarpeeksi selvästi saatettu A:n tietoon taikka että A, vaikkakin hän on ollut velvollinen itsekin punnitsemaan soveltuvuuttaan työhönsä, olisi niistä muutoinkaan ollut ennen kanteen vireille panemista riittävästi selvillä. Tulen siihen tulokseen, että yhtiö on virheellisellä irtisanomismenettelyllään osaksi aiheuttanut sittemmin turhaksi osoittautuneen oikeudenkäynnin ja että yhtiö on velvollinen korvaamaan osan A:lle oikeudenkäyntikuluista aiheutuneesta vahingosta.\n        Näillä syillä päädyn Korkeimman oikeuden tuomiolauselmasta ilmenevään lopputulokseen.\n        Oikeusneuvos Ailio: Työsopimuslain mukaan työntekijän tulee nostaa kanne saadakseen vahingonkorvausta perusteettomana pitämästään työsopimuksensa irtisanomisesta. Tämän vuoksi on välttämätöntä, että työnantaja ei voi enää oikeudenkäynnissä kanteeseen vastatessaan vedota muuhun kuin irtisanottaessa ilmoitettuun irtisanomisperusteeseen. Sen vuoksi ja vaikka työsopimuslaki ei nimenomaisesti velvoitakaan työnantajaa ilmoittamaan irtisanomisperustetta, harkitsen näillä ja muutoin raastuvanoikeuden päätöksessä mainituilla perusteilla oikeaksi kumota hovioikeuden tuomion ja jättää asian raastuvanoikeuden päätöksen lopputuloksen varaan.\n      \n      \n        Ratkaisuun osallistuneet: oikeusneuvokset Riihelä, af Hällström ja Lindholm\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-03-18"
  ],
  "judgmentNumber": [
    "II47"
  ],
  "date": [
    "1984-02-09"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II47"
  ],
  "year": [
    "1985"
  ],
  "description": [
    "http://data.finlex.fi/voc/kko/fin/463fe643",
    "http://data.finlex.fi/voc/kko/swe/3f875c9c",
    "http://data.finlex.fi/voc/kko/fin/f28a6de1",
    "http://data.finlex.fi/voc/kko/swe/2a9df02d"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}