{
  "@id": "sfecli:kko/1984/II178",
  "languageVersion": [
    {
      "@id": "sfecli:kko/1984/II178/fin",
      "title_fi": [
        "KKO:1984-II-178"
      ],
      "abstract_fi": [
        "\n    Liikkeen entinen omistaja velvoitettiin maksamaan uuden omistajan TSL 40 §:n 2 mom:n nojalla irtisanomalle työntekijälle vuosilomakorvaus hänen ja ensiksi mainitun välisen työsuhteen ehtojen mukaiselta irtisanomisajalta.\n    Ks. KKO:1986-II-61\n  "
      ],
      "hasFormat": {
        "@id": "sfecli:kko/1984/II178/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli haastehakemuksessaan kertonut olleensa B Oy:n palveluksessa konttoristina 27.5.1974 alkaen. B Oy:n luovutettua liikkeensä 1.4.1982 C Oy:lle uusi työnantaja oli seuraavana päivänä irtisanonut A:n työsopimuksen päättymään 15.4.1982. Liikkeen luovuttajana B Oy oli maksanut A:n palkan ajalta 16.4. -31.5.1982, jonka A oli ollut työttömänä. Koska B Oy:n liikkeen luovuttajana olisi tullut korvata kaikki A:n palkkaetujen menetykset, A oli vaatinut yhtiön velvoittamista korvaamaan hänelle paitsi muuta, josta ei enää ollut kysymys, menetettynä lomakorvauksena kahden kuukauden irtisanomisajalta 652 markkaa 40 penniä 6 prosentin korkoineen 16.4.1982 lukien.\n      \n        RO:n päätös 3.2.1983\n        RO oli katsonut selvitetyksi, että A oli kanteessa mainituin tavoin tullut irtisanotuksi, että hänellä oli ollut kahden kuukauden irtisanomisaika ja että hän ollut tuon ajan työttömänä.\n        Lomakorvausten osalta RO oli todennut, että vuosilomalain ja työehtosopimuksen mukaan työntekijälle oli turvattu oikeus palkalliseen vuosilomaan tai lomapalkkaa vastaavaan lomakorvaukseen. Tämän lomakorvausoikeuden oli katsottava ulottuvan myös liikkeen luovutuksen yhteydessä maksettuun irtisanomisajan palkkaan. Se oli siten työsopimuslain 40 §:n 2 momentissa tarkoitettu palkkaetu, jonka menetys liikkeen luovuttajan oli korvattava. A:lla oli näin ollen oikeus saada saamatta jääneenä lomakorvauksena vaaditut 652 markkaa 40 penniä.\n        Tällä perusteella RO oli velvoittanut B Oy:n suorittamaan A:lle irtisanomisaikaa koskevana lomakorvauksena 652 markkaa 40 penniä 6 prosentin korkoineen 2.6.1982 lukien.\n      \n      \n        Turun HO:n tuomio 23.12.1983\n        HO, jonka tutkittavaksi A ja yhtiö olivat saattaneet jutun, oli katsonut, ettei ollut syytä muuttaa RO:n päätöstä.\n      \n    \n    \n      KORKEIN OIKEUS\n      B Oy pyysi valituslupaa ja totesi muutoksenhakemuksessaan, että A:n lomaoikeus oli määräytynyt työsuhteessa työskenneltyjen tai vuosilomalaissa tarkoitettujen työssäolopäivien veroisten päivien perusteella kertyvänä lomana tai lomakorvauksena. Yhtiön Tampereen toimipaikan 1.4.1982 tapahtunutta luovutusta seuranneen irtisanomisen vuoksi A:n työsuhde luovutuksensaajaan oli päättynyt 15.4.1982. Tuolloin oli samalla päättynyt myös vuosilomalain ja työehtosopimuksen mukaisen lomaoikeuden kertyminen eikä A:lta siten ollut jäänyt saamatta sellaista vuosilomakorvausta, joka yhtiön pitäisi hänelle palkkaetujen menetyksenä korvata. Tämän vuoksi yhtiö vaati HO:n tuomiota muutettavaksi siten, että yhtiö vapautettaisiin suorittamasta A:lle palkkaetujen menetyksenä ajalta 1.4. -2.6.1982 tuomittuja vuosilomakorvausta vastaavia 652 markkaa 40 penniä. Valituslupa myönnettiin ja A antoi häneltä hakemuksen johdosta pyydetyn vastauksen.\n      KKO t. lausui perusteluinaan:\n      Liikkeen uuden omistajan irtisanottua A:n työsopimuksen, B Oy liikkeen entisenä omistajana vastaa työsopimuslain 40 §:n 2 momentin nojalla A:n palkkaetujen menetyksestä sen ja A:n välisen työsuhteen ehtojen mukaiselta irtisanomisajalta. Palkkaeduilla tarkoitetaan tässä lainkohdassa niitä palkkaetuja, jotka työntekijä olisi voinut puheena olevana irtisanomisaikana ansaita. Ottaen huomioon, että tavanomaisessa irtisanomistilanteessa palkka irtisanomisajalta maksetaan lomakorvauksineen, kuuluu saamatta jääneen vuosilomaedun korvaus näihin palkkaetuihin.\n      Edellä lausumillaan perusteilla KKO jätti HO:n tuomion lopputuloksen pysyväksi. B Oy:n oli siten suoritettava A:lle irtisanomisaikaa koskevana lomakorvauksena 652 markkaa 40 penniä eli yhdessä HO:n saamatta jääneenä irtisanomisajan palkkana tuomitsemien 296 markan 55 pennin kanssa yhteensä 948 markkaa 95 penniä 6 prosentin korkoineen laskettuna 652 markan 40 pennin osalta 2.6.1982 lukien ja 296 markan 55 pennin osalta 3.2.1983 lukien maksupäivään asti. Tämän ohessa yhtiön oli RO:n päätöksessä mainitun oikeudenkäyntikulukorvauksen 1.500 markan lisäksi suoritettava A:lle korvaukseksi hänellä vastauksen antamisesta KKO:ssa olleista kuluista 1.000 markkaa.\n      \n        Ratkaisuun osallistuneet: oikeusneuvokset Ailio, Hämäläinen, Lehtonen, Hiltunen ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-11-02"
  ],
  "judgmentNumber": [
    "II178"
  ],
  "date": [
    "1984-06-26"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II178"
  ],
  "year": [
    "1984"
  ],
  "description": [
    "http://data.finlex.fi/voc/kko/swe/3f875c9c"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}