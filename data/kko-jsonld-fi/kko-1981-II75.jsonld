{
  "@id": "sfecli:kko/1981/II75",
  "languageVersion": [
    {
      "@id": "sfecli:kko/1981/II75/fin",
      "title_fi": [
        "KKO:1981-II-75"
      ],
      "abstract_fi": [
        "\n    Syytetty, jonka kuljettama ajoneuvo oli tönäissyt katua ylittämässä olleen jalankulkijan kumoon, oli tuomittu rangaistukseen yksin teoin tehdyistä varomattomuudesta liikenteessä ja ruumiinvamman tuottamuksesta. Jalankulkija oli sittemmin kuollut liikenneonnettomuudessa saamiinsa vammoihin jutun ollessa syytetyn valituksesta hovioikeuden tutkittavana. Hovioikeuden päätöstä ei purettu, kun liikennevahingosta ja siitä aiheutuneesta oikeudenkäynnistä oli kulunut jo melko pitkä aika ja uudesta oikeudenkäynnistä olisi koitunut kohtuutonta haittaa tuomitulle eikä rangaistus kuitenkaan todennäköisesti olisi aikaisemmin tuomittua olennaisesti ankarampi.\n    Ään\n  "
      ],
      "hasFormat": {
        "@id": "sfecli:kko/1981/II75/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Helsingin RO oli virallisen syyttäjän ja S:n asianomistajana ajamasta syytteestä 20.11.1978 julistamassaan päätöksessä lausunut selvitetyksi, että A oli 31.10.1977 Helsingissä kuljettaessaan henkilöautoa Kirstinkatua jättänyt talon numero 12 kohdalla olevaa suojatietä lähestyessään sovittamatta ajoneuvonsa nopeuden sellaiseksi, että hän ketään vaarantamatta varmasti olisi hallinnut sen kaikissa ennalta varottavista tilanteissa, mistä virheellisestä ajotavasta oli ollut seurauksena, että A:n kuljettama ajoneuvo oli tönäissyt kumoon katua välittömästi suojatien läheisyydessä ylittämässä olleen ja kadun keskivaiheilla takaisin kulkusuuntaansa yllättäen kääntyneen S:n, jolloin tämä oli loukkaantunut saaden vammoja, joita ei voitu pitää vähäisinä. Sen vuoksi RO oli tieliikenneasetuksen 15 §:n 1 kohdan, tieliikennelain 6 §:n 1 momentin sekä rikoslain 21 luvun 10 §:n ja 7 luvun 1 §:n nojalla tuominnut A:n yksin teoin tehdyistä varomattomuudesta liikenteessä ja ruumiinvamman tuottamuksesta 10 päiväsakkoa vastaavaan 80 markan sakkoon.\n      A:n valitettua Helsingin HO:een virallinen syyttäjä ilmoitti HO:een 11.7.1979 antamassaan kirjoituksessa, että S oli 17.2.1979 kuollut RO:n päätöksessä tarkoitetussa liikenneonnettomuudessa saamiinsa vammoihin. Tämän vuoksi virallinen syyttäjä pyysi, että juttu palautettaisiin RO:een A:ta vastaan yksin teoin tehdyistä varomattomuudesta liikenteessä ja kuolemantuottamuksesta ajettavan syytteen esittämistä varten.\n      HO oli 11.10.1979 antamassaan päätöksessä, koska RO:n päätös oli saanut viralliseen syyttäjään nähden lainvoiman syyttäjän jätettyä ilmoittamatta siihen tyytymättömyyttä, lausunut, ettei syyttäjän kirjoitus antanut aihetta toimenpiteeseen. HO oli jättänyt sanotulla päätöksellään asian RO:n päätöksen varaan.\n      Koska virallinen syyttäjä oli jutussa vedonnut todisteeseen, jota ei aikaisemmin ollut voitu esittää, ja sen esittäminen todennäköisesti johtaisi A:n tuomitsemiseen olennaisesti ankarampia rangaistussäännöksiä soveltaen kuin HO:n päätöksessä, apulaisoikeuskansleri oli saattanut asian KKO:n tietoon sellaista toimenpidettä varten, johon oli aihetta. A ei ollut käyttänyt hyväkseen hänelle varattua tilaisuutta vastauksen antamiseen.\n    \n    \n      KORKEIN OIKEUS\n      KKO p. tutki asian. Uudessa oikeudenkäynnissä, mikäli A:n siinä todettaisiin varomattomuudellaan aiheuttaneen S:n kuoleman, A tuomittaisiin todennäköisesti sakkorangaistukseen. Hänelle määrättävä rangaistus ei siten olisi olennaisesti ankarampi kuin HO:n päätöksellä hänelle tuomittu. Sanotulla päätöksellä A:n syyksi luetusta varomattomuudesta liikenteessä oli aiheutunut S:lle vamman tuottamuksena luettu menettely oli tapahtunut 31.10.1977 ja alioikeus oli käsitellyt A:ta vastaan ajettua syytettä 18.9. ja 20.11.1978. Uuden oikeudenkäynnin vireille tuleminen näinkin pitkän ajan kuluttua aiheuttaisi A:lle kohtuutonta haittaa. Edellä olevan perusteella KKO katsoi, ettei apulaisoikeuskanslerin kirje antanut aihetta toimenpiteeseen.\n      \n        Oikeusneuvos Portin, joka oli eri mieltä, lausui: esitetystä ruumiinavauspöytäkirjasta ja siihen liittyvästä lausunnosta ilmenee, että A:n syyksi luetusta varomattomuudesta liikenteessä oli aiheutunut S:lle muun muassa aivoruhjevamma, josta seurannut aivojen sisäinen verenvuoto oli hoidettu leikkauksella. Leikkauksen jälkeen S:n terveydentila oli vakiintunut vaikkakin vammasta oli jäänyt pysyvää muistinheikkoutta ja puhehäiriötä. Helmikuun 1979 alussa S oli alkanut kuumeilla ja 17.2.1979 hän oli kuollut molemminpuoliseen pesäkekeuhkokuumeeseen. Ruumiinavauksessa oli todettu kuoleman aiheutuneen aivoruhjevammojen jälkitilasta ja välittömänä kuolinsyynä olleen edellä mainittu keuhkokuume ja S:n kuolema on luokiteltu tieliikennetapaturmaksi. Koska S:n terveydentila hoidon jälkeen oli vakiintunut ja hän oli vasta pitkähkön aikaa päälleajon jälkeen sairastunut välillisesti aivovammasta johtuneeseen tautiin katson, ettei S:n kuolemaa voida lukea A:n syyksi rikoksena. Näillä perusteilla päädyn samaan lopputulokseen kuin KKO:n enemmistö.\n      \n      \n        Ratkaisuun osallistuneet: oikeusneuvokset Heinonen, Mörä ja af Hällström sekä ylimääräinen oikeusneuvos Surakka\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-06-09"
  ],
  "judgmentNumber": [
    "II75"
  ],
  "date": [
    "1981-03-02"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II75"
  ],
  "year": [
    "1981"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}