{
  "@id": "sfecli:kko/1984/II64",
  "languageVersion": [
    {
      "@id": "sfecli:kko/1984/II64/fin",
      "title_fi": [
        "KKO:1984-II-64"
      ],
      "abstract_fi": [
        "\n    Väkisinmakaamisrikoksen asianomistaja oli jäänyt tuntemattomaksi. Alioikeus oli katsonut, ettei virallisella syyttäjällä ollut RL 20:11 nojalla erittäin tärkeän yleisen edun perusteella syyteoikeutta kahden syytetyn osalta, mutta tutkinut syytteen kolmen muun osalta. Kun teko, ottaen huomioon että osallisia oli ollut viisi ja että yksi heistä oli käyttänyt voimakasta väkivaltaa ja toiset olivat käyttäneet tätä väkivaltaa hyväkseen, oli laadultaan törkeä ja erittäin tärkeä yleinen etu sen vuoksi vaati syytteen nostamista eikä ollut perustetta jättää syytettä kahden osallisen kohdalta tutkimatta, juttu palautettiin alioikeuteen tutkimatta jätettyjen syytteiden osalta.\n  "
      ],
      "hasFormat": {
        "@id": "sfecli:kko/1984/II64/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallinen syyttäjä oli Vantaan KO:ssa lausunut, että A ja B olivat yksissä tuumin C:n, D:n ja E:n kanssa heinäkuussa 1982 Helsingissä, sitten kun he olivat ottaneet mukaansa käytössään olleeseen autoon heille tuntemattoman naishenkilön tarkoituksenaan viedä nainen erääseen asuntoon ja C:n siellä nyrkein naista päähän lyömällä ja väkivaltaisesti päin asunnon seinää paiskaamalla sekä muutoinkin käyttäytymisellään pakotettua naisen kanssaan avioliiton ulkopuoliseen sukupuoliyhteyteen, välittömästi tämän jälkeen tietoisina naiseen kohdistuneesta väkivallasta, jolla tämä oli saatettu sellaiseen tilaan, ettei hän ollut ollut kykenevä itseään puolustamaan, olleet vuorollaan naisen kanssa avioliiton ulkopuolisessa sukupuoliyhteydessä. Sen vuoksi syyttäjä oli rikoslain 20 luvun 1 ja 11 §:n nojalla vaatinut, että A ja B, C:n, D:n ja E:n ohella, tuomittaisiin rangaistukseen väkisinmakaamisesta, B nuorena henkilönä.\n      KO p. 14.1.1983 oli nyt kysymyksessä olevan kohdan 99 osalta todennut että, koska asianomistaja, joka oli jäänyt tuntemattomaksi, ei ollut ilmoittanut tekoa syytteeseen pantavaksi, syyttäjällä oli rikoslain 20 luvun 11 §:n mukaan oikeus syyttää mainitussa kohdassa tarkoitetusta teosta vain, jos erittäin tärkeä yleinen etu vaati syytteen nostamista. Kun A:n ja B:n osalta ei ollut tällaista perustettua syytteen nostamiselle, KO oli jättänyt rangaistusvaatimuksen heidän kohdaltaan tutkimatta.\n      C:n, D:n ja E:n osalta KO oli lausunut selvitetyksi, että he olivat syyllistyneet siihen, mistä heille kohdassa 99 oli vaadittu rangaistusta. Virallisen syyttäjän syyteoikeudesta heidän kohdaltaan KO oli todennut, että C, D ja E olivat kohdassa 99 kerrotun teon lisäksi syyllistyneet, C väkisinmakaamisen yritykseen sekä D kahteen ja E yhteen väkisinmakaamisrikokseen, kukin heistä yhdessä muiden henkilöiden kanssa joko käyttäen itse voimakasta väkivaltaa tai käyttäen hyväkseen toisen asianomistajaan kohdistamaa voimakasta väkivaltaa. Näillä perusteilla ja kun ei asianomistajan suojeleminenkaan estänyt asian tutkimista sekä huolimatta siitä, että asianomistaja oli alkoholin vaikutuksen alaisena vapaaehtoisesti lähtenyt vastaajien mukaan KO oli katsonut, että erittäin tärkeä yleinen etu vaati syytteen nostamista. C:n, D:n ja E:n osalta. Sen vuoksi KO oli rikoslain 20 luvun 1 §:n nojalla tuominnut C:n, D:n ja E:n kunkin 99 kohdan osalta väkisinmakaamisesta vankeusrangaistukseen.\n      Helsingin HO, jonka tutkittavaksi kohdan 99 osalta virallinen syyttäjä, D:n ja E:n ohella, oli valittamalla saattanut jutun, p. 30.6.1983 oli, samalla kun se oli korottanut C:lle ja D:lle kohdan 99 osalta tuomittuja rangaistuksia, todennut, että syyte 99 kohdassa mainitusta väkisinmakaamisesta oli A:ta ja B:tä vastaan ilman tuntemattomaksi jääneen asianomistajan ilmiantoa nostettuna jätetty tutkimatta, ja katsonut siihen nähden, että syyte kolme sanottuun rikokseen syyllistynyttä henkilöä vastaan oli erittäin tärkeän yleisen edun perusteella otettu KO:ssa tutkittavaksi, ettei KO:n olisi tullut vetäytyä tutkimasta sanottua syytettä A:n ja B:n osalta. Sen vuoksi ja koska HO ei katsonut voivansa välittömästi tutkia syytettä 99 kohdassa tarkoitetusta väkisinmakaamisesta A:ta ja B:tä vastaan, HO oli tältä osin kumonnut KO:n päätöksen ja palauttanut jutun KO:een ilmoituksetta uudelleen käsiteltäväksi.\n    \n    \n      KORKEIN OIKEUS\n      Pyytäen valituslupaa A ja B hakivat muutosta HO:n päätökseen ja vaativat, että KKO kumoisi HO:n päätöksen ja jättäisi KO:n päätöksen pysyväksi. Virallisen syyttäjän syyteoikeus rikoslain 20 luvun 11 §:n nojalla erittäin tärkeän yleisen edun perusteella tuli ratkaista kunkin syytetyn kohdalta erikseen eikä yleinen etu vaatinut syytteen nostamista heidän osaltaan.\n      A:lle ja B:lle myönnettiin valituslupa. Virallinen syyttäjä vastasi muutoksenhakemuksiin.\n      KKO p. käsitteli jutun ja totesi, että kohdassa 99 tarkoitetun väkisinmakaamisrikoksen asianomistaja oli jäänyt tuntemattomaksi eikä tekoa siis ollut ilmoitettu syytteeseen pantavaksi. Kun teko kokonaisuudessaan, ottaen huomioon että osallisia oli ollut viisi ja että yksi osallisista oli käyttänyt voimakasta väkivaltaa ja toiset olivat käyttäneet tätä väkivaltaa hyväkseen, on ollut laadultaan törkeä, erittäin tärkeä yleinen etu vaati kysymyksessä olevan väkisinmakaamisrikoksen tutkimista kokonaisuudessaan. Kun syyte kolmen osallisen osalta oli tutkittu eikä ollut perustetta sille, että syyte A:n tai B:n osalta jätettäisiin tutkimatta, KKO katsoi, ettei ollut syytä muuttaa HO:n päätöksen lopputulosta.\n      \n        Ratkaisuun osallistuneet: oikeusneuvokset Ailio, Takala, Hämäläinen, Riihelä ja af Hällström\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-04-06"
  ],
  "judgmentNumber": [
    "II64"
  ],
  "date": [
    "1984-01-09"
  ],
  "subject": [
    "http://data.finlex.fi/common/Siviiliasia"
  ],
  "referenceToLegislation": [
    "http://data.finlex.fi/eli/sd/1889/39"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II64"
  ],
  "year": [
    "1984"
  ],
  "description": [
    "http://data.finlex.fi/voc/kko/swe/847d6f33",
    "http://data.finlex.fi/voc/kko/fin/79b44120"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}