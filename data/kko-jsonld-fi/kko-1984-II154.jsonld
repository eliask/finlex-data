{
  "@id": "sfecli:kko/1984/II154",
  "languageVersion": [
    {
      "@id": "sfecli:kko/1984/II154/fin",
      "title_fi": [
        "KKO:1984-II-154"
      ],
      "abstract_fi": [
        "\n    Syytetty oli varkaussyytteeseen vastatessaan uudistanut esitutkinnassa antamansa kertomuksen, jonka mukaan hän ei ollut anastanut syytteessä tarkoitettua omaisuutta, vaan ostanut sen eräältä tuntemattomaksi jääneeltä henkilöltä. Hylätessään varkaussyytteen tuomioistuimella oli näin ollen valta sen pohjalta tuomita syytetty tuottamuksellisesta ryhtymisestä kysymyksessä olevaan omaisuuteen, vaikkei syyttäjä ollut esittänyt toissijaista rangaistusvaatimusta siitä ja vaikka tuo teko oli tapahtunut toisessa tuomiopiirissä kuin syytteessä ilmoitettu varkausrikos.\n    Ään.\n    Vrt. KKO:1993:98\n  "
      ],
      "hasFormat": {
        "@id": "sfecli:kko/1984/II154/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Syyte Lahden RO:ssa\n        Virallinen syyttäjä oli vaatiessaan A:n tuomitsemista rangaistukseen eräistä Lahdessa tapahtuneista varkauksista ja kotirauhan rikkomisesta lausunut, että A oli 29.7.1981 anastamisen tarkoituksessa tunkeutunut Lahdessa sijaitsevaan vanhemman konstaapelin B:n asuntoon ja anastanut sieltä muun muassa Lahden poliisilaitoksen omistaman virka-aseen FN-merkkisen, 7.65 kaliberisen pistoolin, joka oli saatu A:n hallusta takaisin. Tämän vuoksi syyttäjä oli vaatinut A:n tuomitsemista rangaistukseen sanotun aseen anastamisesta.\n        A oli uudistanut esitutkinnassa antamansa kertomuksen, jonka mukaan hän oli ostanut aseen elokuussa 1981 Pietarsaaressa pelastusarmeijan yömajassa eräältä tuntemattomalta henkilöltä.\n      \n      \n        RO:n päätös 9.2.1983\n        RO, jossa Hämeen lääninhallitus oli ollut asianomistajana, mutta B ei ollut ollut saapuvilla, oli katsonut jääneen näyttämättä, että A olisi Lahdessa syyllistynyt hänen syykseen väitettyyn aseen varastamiseen, ja sen vuoksi hylännyt syytteen.\n      \n      \n        Kouvolan HO:n päätös 30.8.1983\n        HO, jonka tutkittavaksi virallinen syyttäjä oli saattanut jutun, oli katsonut selvitetyksi, että A oli 19. - 23.8.1981 välisenä aikana Pietarsaaressa ostanut tuntumattomaksi jääneeltä henkilöltä syytteessä ilmoitetun pistoolin, vaikka hänellä oli ollut syytä varoa pistoolin saantoa laittomaksi. Tämän vuoksi HO oli tuominnut A:n rikoslain 32 luvun 5 §:n 1 momentin nojalla ryhtymisestä rikoksen kautta saatuun tavaraan, jonka saantoa on ollut syytä varoa laittomaksi, 50 8 markan määräiseen päiväsakkoon eli 400 markan sakkoon.\n      \n    \n    \n      KORKEIN OIKEUS\n      A pyysi valituslupaa ja haki muutosta HO:n päätökseen katsoen, että hänet oli tuomittu teosta, josta syytettä ei ollut lainkaan esitetty. Valituslupa myönnettiin. Virallinen syyttäjä ja Hämeen lääninhallitus antoivat kumpikin hakemuksen johdosta pyydetyn vastauksen. B ei käyttänyt hänelle varattua tilaisuutta vastauksen antamiseen.\n      KKO p. lausui perusteluinaan:\n      A on varkaussyytteeseen vastatessaan uudistanut esitutkinnassa antamansa kertomuksen, jonka mukaan hän ei ole anastanut kysymyksessä olevaa pistoolia, vaan ostanut sen eräältä tuntemattomaksi jääneeltä henkilöltä. Hylätessään varkaussyytteen HO:lla on näin ollen ollut valta sen pohjalta tuomita A rangaistukseen tuottamuksellisesta ryhtymisestä varkaussyytteessä tarkoitettuun tavaraan, vaikkei syytteessä ollut esitetty toissijaista rangaistusvaatimusta siitä ja vaikka tuo teko oli tapahtunut toisen alioikeuden tuomiopiirissä kuin syytteessä ilmoitettu varkausrikos ja toisessa hovioikeuspiirissä.\n      Edellä lausumillaan perusteilla KKO jätti HO:n päätös perusteluineen pysyväksi.\n      \n        Eri mieltä olevan jäsenen lausunto\n        Oikeusneuvos Roos: Syytteen mukaan A on saanut pistoolin anastamalla sen 29.7.1981 B:n asunnosta Lahdessa. HO on katsonut, että A on saanut pistoolin 19. - 23.8.1981 välisenä aikana Pietarsaaressa, mutta ei anastamalla vaan ostamalla, ja että hänellä on ollut syytä varoa syytteessä tarkoitetun pistoolin saantoa laittomaksi. Näin HO on lukenut A:n syyksi teon, joka on tehty toisena aikana, toisella paikkakunnalla ja toisella tavalla kuin se teko, josta A:ta on jutussa syytetty ja josta hänellä on ollut aihetta lausua vastatessaan oikeudessa syytteeseen. Kumoan sen vuoksi HO päätöksen ja jätän jutun RO:n päätöksen varaan.\n        \n          Ratkaisuun osallistuneet: presidentti Olsson sekä oikeusneuvokset Saarni-Rytkölä, Lehtonen ja Aro\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-09-28"
  ],
  "judgmentNumber": [
    "II154"
  ],
  "date": [
    "1984-02-28"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II154"
  ],
  "year": [
    "1984"
  ],
  "description": [
    "http://data.finlex.fi/voc/kko/swe/266a9b59",
    "http://data.finlex.fi/voc/kko/fin/b2835fb8"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}