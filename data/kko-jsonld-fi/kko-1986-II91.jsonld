{
  "@id": "sfecli:kko/1986/II91",
  "languageVersion": [
    {
      "@id": "sfecli:kko/1986/II91/fin",
      "title_fi": [
        "KKO:1986-II-91"
      ],
      "abstract_fi": [
        "\n    Ostaja oli täyttänyt maksuvelvollisuutensa tallettamalla osamaksusopimuksin myydyn traktorin loppukauppahinnan rahan, arvopaperien tai asiakirjain tallettamisesta velan maksuna tai vapautumiseksi muusta suoritusvelvollisuudesta annetun lain 3 §:n mukaisin ehdoin ulosotonhaltijan huostaan. Traktorin omistusoikeuden oli sittemmin lainvoimaisella tuomiolla todettu tallettamispäivänä siirtyneen ostajalle. Myyjälle oli mainittuna päivänä syntynyt oikeus nostaa talletettu loppukauppahinta. Talletusaikana kauppahinnalle kertynyt korko kuului myyjälle eikä ostajalle.\n  "
      ],
      "hasFormat": {
        "@id": "sfecli:kko/1986/II91/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Kuopion kihlakunnanoikeudessa\n        Osuuskunta Urakoitsijapalvelun konkurssipesä on A kommandiittiyhtiölle ja sen vastuunalaisille yhtiömiehille A:lle ja B:lle tiedoksi toimituttamansa haasteen nojalla kihlakunnanoikeudessa lausunut, että Aktiv Skotten-metsätraktoreiden Suomen jälleenmyyjä, Osuuskunta Urakoitsijapalvelu oli 17.12.1979 tehdyllä osamaksusopimuksella omistusoikeuden pidätysehdoin myynyt Aktiv Skotten 758 merkkisen metsätraktorin N:o 094 kommandiittiyhtiölle 619.000 markan kauppahinnasta mainitun koneen maahantuojan ja todellisen omistajan Suomen Aktiv Maskin Oy:n suostumuksin ja lisäksi ehdoin, että kauppahinnasta tuli maksaa käteisellä 284.000 markkaa sekä osamaksusopimuksen solmimisesta lukien 30 päivän kuluessa 265.000 markkaa ja 45 päivän kuluessa 70.000 markkaa. Kommandiittiyhtiö oli maksanut kauppahinnasta käteissuorituksen ja 265.000 markan osamaksuerän asianmukaisesti. Kommandiittiyhtiö oli tarjoutunut maksamaan loppukauppahinnan 70.000 markkaa sopimuksen mukaisesti ehdolla, että koneen omistusoikeus olisi siirretty sille välittömästi. Osuuskunta, joka oli asetettu konkurssiin 23.9.1980, oli kuitenkin kieltäytynyt luottamasta kommandiittiyhtiölle koneen luovutustodistusta, koska koneen omitusoikeuden siirrossa konkurssitilanteen johdosta oli ollut epäselvyyttä. Kommandiittiyhtiö oli 3.11.1980 tallettanut loppukauppahinnan 70.000 markkaa Helsingin maistraattiin osuuskunnan lukuun ja nostanut osuuskunnan konkurssipesää ja Suomen Aktiv Maskin Oy:tä vastaan omistusoikeuden vahvistamista koskevan kanteen Helsingin raastuvanoikeudessa. Raastuvanoikeus oli 6.1.1982 julistamallaan päätöksellä, jonka Helsingin hovioikeus oli 6.10. 982 antamallaan tuomiolla jättänyt pysyväksi, katsonut selvitetyksi, että kommandiittiyhtiö oli osamaksusopimuksella vilpittömässä mielessä ostanut kysymyksessä olevan metsätraktorin omistusoikeuden pidätysehdoin osuuskunnalta Suomen Aktiv Maskin Oy:n suostumuksin sekä täyttänyt sopimusvelvoitteensa. Sen vuoksi raastuvanoikeus oli vahvistanut, että omistusoikeus sanottuun metsätraktoriin oli siirtynyt kommandiittiyhtiölle 3.11.1980 loppukauppahinnan tultua talletetuksi maistraattiin osuuskunnan lukuun. Kommandiittiyhtiö, joka tallettaessaan mainitut 70.000 markkaa oli pidättänyt itselleen oikeuden saada talletetun takaisin, oli hovioikeuden tuomion antamisen jälkeen nostanut talletetun määrän maistraatista ja luovuttanut sen osuuskunnan konkurssipesälle, joka puolestaan oli antanut kommandiittiyhtiölle traktorin omistusoikeuden siirtoa koskevan luovutustodistuksen. Kommandiittiyhtiö oli kuitenkin pidättänyt itselleen talletetulle summalle sen talletuspäivästä 3.11.1980 kertyneen koron yhteensä 2.360 markkaa 46 penniä. Koska mainitun koron oli talletussumman ohella katsottava kuuluvan konkurssipesälle, konkurssipesä on vaatinut, että kommandiittiyhtiö velvoitettaisiin yhteisvastuullisesti vastuunalaisten yhtiömiestensä A:n ja B:n kanssa suorittamaan konkurssipesälle sanotut 2.360 markkaa 46 penniä laillisine korkoineen haasteen tiedoksiantopäivästä 6.7.1983 lukien.\n        Vastaus: Kommandiittiyhtiö sekä A ja B ovat kiistäneet kanteen sillä perusteella, ettei osuuskunnalla sen kieltäydyttyä ottamasta vastaan tarjottua kauppahinnan loppusuoritusta ollut oikeutta saada sille kertynyttä korkoa.\n      \n      \n        Kihlakunnanoikeuden päätös 13.10.1983\n        Kihlakunnanoikeus, jossa asianosaiset olivat vaatineet korvausta oikeudenkäyntikuluistaan, on katsonut selvitetyksi, ettei osuuskunta ollut asiassa täyttänyt sopimusvelvoitteitaan. Osuuskunta oli kieltäytynyt ottamasta vastaan kommandiittiyhtiöltä loppukauppahintaa 70.000 markkaa ja antamasta kommandiittiyhtiölle kysymyksessä olevan metsätraktorin luovutustodistusta. Osuuskunta, sittemmin sen konkurssipesä, oli näin ollen joutunut viivästykseen. Siten konkurssipesä ei voinut oikeudellisesti pätevästi vaatia itselleen talletetulle 70.000 markan määrälle kertynyttä korkoa. Sen vuoksi kihlakunnanoikeus on hylännyt kanteen ja velvoittanut osuuskunnan konkurssipesän suorittamaan kommandiittiyhtiölle sekä A:lle ja B:lle yhteisesti oikeudenkäyntikulujen korvaukseksi 3.000 markkaa.\n      \n      \n        Itä-Suomen hovioikeuden tuomio 7.2.1985\n        Hovioikeus, jossa osuuskunnan konkurssipesä oli uudistanut kanteensa ja kommandiittiyhtiö sekä A ja B yhteisesti olivat vastanneet konkurssipesän muutoksenhakemukseen, on lausunut, että konkurssipesälle oli, kommandiittiyhtiön täytettyä suoritusvelvollisuutensa tallettamalla puheena olevan metsätraktorin loppukauppahinta 3.11.1980 Helsingin maistraattiin ja metsätraktorin omistusoikeuden siirryttyä Helsingin hovioikeuden antaman tuomion mukaan samana päivänä kommandiittiyhtiölle, syntynyt sanottuna päivänä oikeus talletettuun loppukauppahintaa. Siten konkurssipesä oli oikeutettu saamaan myös sille talletusaikana kertyneen koron 2.360 markkaa 46 penniä. Sen vuoksi ja kun kommandiittiyhtiö oli oikeudettomasti pidättänyt itselleen mainitun koron hovioikeus on, kumoten kihlakunnanoikeuden päätöksen ja vapauttaen konkurssipesän oikeudenkäyntikulujen korvausvelvollisuudesta, velvoittanut kommandiittiyhtiön yhteisvastuullisesti A:n ja B:n kanssa suorittamaan konkurssipesälle sanotut 2.360 markkaa 46 penniä 16 prosentin korkoineen haasteen tiedoksiantopäivästä 6.7.1983 lukien sekä korvaamaan konkurssipesän oikeudenkäyntikulut jutussa 3.500 markalla.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Kommandiittiyhtiö on pyytänyt valituslupaa ja vaatinut konkurssipesän kanteen hylkäämistä. Valituslupa on myönnetty 30.4.1985. Konkurssipesä ei ole antanut siltä pyydettyä vastausta.\n    \n    \n      KORKEIMMAN OIKEUDEN RATKAISU\n      Hovioikeuden tuomiota ei muuteta.\n      \n        Ratkaisuun osallistuneet: oikeusneuvokset Heinonen, Portin, Mörä, Riihelä ja Lindholm\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II91"
  ],
  "description": [
    "http://data.finlex.fi/voc/kko/swe/69af6491",
    "http://data.finlex.fi/voc/kko/fin/761e34a0",
    "http://data.finlex.fi/voc/kko/fin/d3d202ba",
    "http://data.finlex.fi/voc/kko/swe/fdf4c760"
  ],
  "judgmentNumber": [
    "II91"
  ],
  "date": [
    "1985-09-27"
  ],
  "issued": [
    "1986-08-27"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}