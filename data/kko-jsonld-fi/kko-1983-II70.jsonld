{
  "@id": "sfecli:kko/1983/II70",
  "languageVersion": [
    {
      "@id": "sfecli:kko/1983/II70/fin",
      "title_fi": [
        "KKO:1983-II-70"
      ],
      "abstract_fi": [
        "\n    Alioikeuden puheenjohtajan hyväksyttyä hänelle oikeudenkäymiskaaren 25 luvun 9 §:n 2 momentin mukaan kuuluvin tavoin valittajan tyytymättömyyden ilmoituksen se oli katsottava tehdyksi säädetyssä järjestyksessä. Hovioikeus ei sen vuoksi katsoen tyytymättömyyttä ilmoitetun myöhään olisi saanut jättää muutoksenhakemusta tutkimatta.\n    Tuomioistuimella on oikeus syyttäjän vaatimuksen estämättä syyttäjän esittämästä rikosnimikkeestä poiketen harkita, mihin rikokseen vastaaja syytteessä kerrotuin tavoin lakia rikkoessaan on syyllistynyt.\n    Ään.\n    Vrt. KKO:1984-II-55\n  "
      ],
      "hasFormat": {
        "@id": "sfecli:kko/1983/II70/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallinen syyttäjä oli Kokkolan RO:ssa muun ohella lausunut, että A oli 9.4.1981 Kokkolassa kuljettanut henkilöautoa eri teillä ja kaduilla ilman asianmukaista ajolupaa sekä nautittuaan alkoholia niin, että hänen verensä alkoholipitoisuus oli ollut ajon jälkeen yli 1,5 promillea, olosuhteiden ollessa sellaiset, että teko oli ollut omiaan vaarantamaan toisten turvallisuutta, sekä tuolloin Pohjoisella ohikulkutiellä sen ja Rödsöntien risteyksessä ohittanut edellään kulkeneen ajoneuvon, vaikka vastakkaisesta suunnasta oli ollut lähestymässä ajoneuvoja ja A oli joutunut ylittämään ajorataan merkityn sulkuviivan. Tämän vuoksi syyttäjä oli vaatinut A:n tuomitsemista rangaistukseen yksin teoin tehdyistä törkeästä rattijuopumuksesta, auton kuljettamisesta ilman asianmukaista ajolupaa ja liikennerikkomuksesta.\n      Kuultuaan A:ta syytteestä RO p. 28.8.1981 oli lausunut selvitetyksi, että A oli menetellyt syytteessä kerrotuin tavoin ja että hän tuolloin syytteessä selostetussa ohitustilanteessa oli laiminlyönyt sen huolellisuuden ja varovaisuuden noudattamisen, jota olosuhteet vahingon välttämiseksi olivat edellyttäneet. Sen vuoksi RO, samalla kun A tuomittiin 15.11.1980 tehdystä varkaudesta 5 kuukaudeksi ja 15.8.1981 vastaisena yönä tehdystä ryöstöstä 9 kuukaudeksi vankeuteen, pitäen rangaistuksen koventamisperusteena A:n aikaisempaa rikollisuutta, koska sen ja nyt kysymyksessä olevien rikosten suhde niiden samankaltaisuuden johdosta osoitti hänessä ilmeistä piittaamattomuutta lain kielloista ja käskyistä, oli 4.10.1957 annetun tieliikenneasetuksen 16 §:n 7 momentin 29.3.1957 annetun tieliikennelain 2 §:n, 5 §:n 1 momentin, 6 §:n 1 momentin ja 9 §:n sekä rikoslain 23 luvun 2 §:n, 6 luvun 2 §:n 4 kohdan ja 7 luvun 1 §:n nojalla tuominnut A:n yksin teoin tehdyistä törkeästä rattijuopumuksesta, auton kuljettamisesta ilman asianmukaista ajolupaa ja varomattomuudesta liikenteessä 4 kuukaudeksi vankeuteen eli, kuin rangaistukset yhdistettiin, pidettäväksi 1 vuoden vankeudessa, josta rikoslain 3 luvun 11 §:n nojalla oli vähennetty 17 päivää. Vapaudenmenetysajat olivat 15. - 19.11.1980 ja 16. - 27.8.1981. Ehdonalainen vapaus, johon A 25.10.1980 oli päästetty, oli julistettu menetetyksi. Lisäksi A oli edellä mainitun tieliikennelain 10 §:n 1 momentin nojalla määrätty ajokieltoon 31.12.1982 saakka ja hänet oli velvoitettu korvaamaan valtiolle sen varoista maksetut humalatilan tutkimuskustannukset 215 markkaa.\n      A oli Vaasan HO:ssa hakenut muutosta RO:n päätökseen vaatien muun ohella päätöksen kumoamista siltä osin kuin hänet oli syytteessä mainitun liikennerikkomuksen sijasta tuomittu rangaistukseen varomattomuudesta liikenteessä.\n      HO, jossa myös virallinen syyttäjä oli jutun muulta osalta hakenut muutosta, p. 24.11.1981 oli lausunut, että A:n olisi pitänyt ilmoittaa tyytymättömyyttä RO:n päätökseen kaikilta osilta viimeistään seitsemäntenä päivänä siitä päivästä, jona RO:n päätös julistettiin, eli 4.9.1981, mutta hän oli ilmoittanut tyytymättömyyttä siihen varomattomuutta liikenteessä koskevalta osalta vasta 28.9.1981. Sen vuoksi HO oli jättänyt A:n muutoksenhakemuksen tältä osalta tutkimatta.\n      HO, joka oli pysyttänyt RO:n tuomitsemat rangaistukset muutoin paitsi että A oli tuomittu 15.11.1980 tehdyn varkauden ja siitä määrätyn rangaistuksen asemesta törkeästä varkaudesta 10 kuukaudeksi vankeuteen, oli yhdistänyt viimeksi mainitun rangaistuksen sekä A:lle tuomitsemansa 22. - 23.11.1980 tehdystä jatketusta rikoksesta, joka käsitti varkauden ja näpistyksen, 3 kuukautta vankeutta ja 17. - 18.1.1981 tehdystä varkaudesta 3 kuukautta vankeutta ynnä Lohtajan KO:n 6.4.1981 julistetulla päätöksellä hänelle 25.10.1980 tehdystä jatketusta rikoksesta, joka käsitti varkauden ja kolme näpistystä, tuomitut 4 kuukautta vankeutta 1 vuodeksi 1 kuukaudeksi 10 päiväksi vankeutta, josta rikoslain 3 luvun 11 §:n nojalla oli vähennetty 5 päivää. Vapaudenmenetysaika oli 15. - 19.11.1980. Edellä mainitut ryöstöstä sekä yksin teoin tehdyistä törkeästä rattijuopumuksesta, auton kuljettamisesta ilman asianmukaista ajolupaa ja varomattomuudesta liikenteessä tuomitut rangaistukset HO oli yhdistänyt 10 kuukaudeksi 10 päiväksi vankeutta, josta rikoslain 3 luvun 11 §:n nojalla oli vähennetty kaikkiaan 3 kuukautta 8 päivää. Vapaudenmenetysaika oli 16.8. -23.11.1981.\n      Pyytäen valituslupaa A haki muutosta HO:n päätökseen. A pyysi, koska hän oli ilmoittanut myös varomattomuutta liikenteessä koskevalta osalta tyytymättömyyttä RO:n päätökseen sen julistamispäivänä 28.8.1981, mutta pöytäkirjaan oli kirjoitusvirheen vuoksi merkitty tämä ilmoitus tehdyksi 28.9.1981, että HO:n päätös RO:n päätöksen tutkimatta jättämisen osalta kumottaisiin ja, ellei juttua palautettu HO:een, RO:n päätöstä muutettaisiin a:n HO:ssa vaatimalla tavalla. Valituslupa myönnettiin ja virallinen syyttäjä antoi häneltä pyydetyn vastauksen.\n    \n    \n      \n      KKO p. tutki valituksen; ja koska RO:n pöytäkirjanotteelle tehdyn merkinnän mukaan RO:n puheenjohtaja oli hänelle oikeudenkäymiskaaren 25 luvun 9 §:n 2 momentin mukaan kuuluvin tavoin hyväksynyt A:n tyytymättömyyden ilmoituksen myös varomattomuutta liikenteessä koskevalta osalta ja A:n siten oli katsottava tehneen tyytymättömyyden ilmoituksensa tältäkin kohden säädetyssä järjestyksessä, HO ei olisi saanut mainitsemallaan perusteella jättää A:n muutoksenhakemusta tutkimatta. Tämän vuoksi KKO kumosi ja poisti HO:n päätöksen sanottua tutkimatta jättämistä koskevalta osalta. Ottaessaan viivytyksen välttämiseksi välittömästi tutkittavakseen A:n vaatimuksen RO:n päätöksen muuttamisesta KKO katsoi, että RO:lla syyttäjän vaatimuksen estämättä oli ollut oikeus syyttäjän esittämästä rikosnimikkeestä poiketen harkita, mihin rikokseen A syytteessä kerrotuin tavoin tieliikennelakia ja sen nojalla annettua asetusta vastaan rikkoessaan oli syyllistynyt. Tämän vuoksi KKO harkitsi oikeaksi jättää asian RO:n päätöksen varaan siltä osin kuin A oli jutussa tuomittu rangaistukseen yksin teoin tehdystä törkeästä rattijuopumuksesta, auton kuljettamisesta ilman asianmukaista ajolupaa ja varomattomuudesta liikenteessä. Mainituista rikoksista tuomitun rangaistuksen ja 15.8.1981 vastaisena yönä tehdystä ryöstöstä tuomitun rangaistuksen KKO yhdisti HO:n määräämiksi 10 kuukaudeksi 10 päiväksi vankeutta, josta vähennettiin rikoslain 3 luvun 11 §:n nojalla HO:n päätöksessä mainittua vapaudenmenetystä vastaavat 3 kuukautta 8 päivää sekä mitä siitä mahdollisesti jo oli pantu täytäntöön.\n      \n        Eri mieltä olevan jäsenen lausunto\n        Oikeusneuvos Nikkarinen: tutkin valituksen ja koska RO:n pöytäkirjanotteelle tehdyn merkinnän mukaan RO:n puheenjohtaja on hänelle oikeudenkäymiskaaren 25 luvun 9 §:n 2 momentin mukaan kuuluvin tavoin hyväksynyt A:n tyytymättömyyden ilmoituksen myös varomattomuutta liikenteessä koskevalta osalta ja A:n siten on katsottava tehneen tyytymättömyyden ilmoituksensa tältäkin kohden säädetyssä järjestyksessä, HO ei olisi saanut mainitsemallaan perusteella jättää A:n muutoksenhakemusta tutkimatta. Tämän vuoksi kumoan ja poistan HO:n päätöksen sanottua tutkimatta jättämistä koskevalta osalta ja palautan jutun sikäli A siinä on tuomittu rangaistukseen yksin teoin tehdyistä törkeästä rattijuopumuksesta, auton kuljettamisesta ilman asianmukaista ajolupaa ja varomattomuudesta liikenteessä HO:een, jonka tulee ilmoituksetta ottaa juttu uudelleen käsiteltäväkseen ja siinä laillisesti menetellä. Enemmistön otettua jutun välittömästi tutkittavaksi velvollisena lausumaan itse asiasta olen KKO:n päätöslauselmasta ilmenevällä kannalla.\n        \n          Ratkaisuun osallistuneet: oikeusneuvokset Jalanko ja Ådahl sekä ylimääräiset oikeusneuvokset Karetie ja Rosokivi\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II70"
  ],
  "description": [
    "http://data.finlex.fi/voc/kko/swe/266a9b59",
    "http://data.finlex.fi/voc/kko/fin/b2835fb8"
  ],
  "judgmentNumber": [
    "II70"
  ],
  "date": [
    "1982-09-02"
  ],
  "issued": [
    "1983-05-27"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}