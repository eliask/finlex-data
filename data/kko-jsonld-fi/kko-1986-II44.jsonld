{
  "@id": "sfecli:kko/1986/II44",
  "languageVersion": [
    {
      "@id": "sfecli:kko/1986/II44/fin",
      "title_fi": [
        "KKO:1986-II-44"
      ],
      "abstract_fi": [
        "\n    Verotoimiston virkailija, jonka virkatehtäviin ei kuulunut verojen vastaanottaminen, oli kavaltanut verovelvollisten hänelle verojen suorittamista varten luovuttamat varat. Virkailijan katsottiin aiheuttaneen vahingon julkista valtaa käyttäessään ja valtio oli sen vuoksi vahingonkorvauslain 3 luvun 2 §:n nojalla velvollinen sen korvaamaan.\n  "
      ],
      "hasFormat": {
        "@id": "sfecli:kko/1986/II44/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Ikaalisten kihlakunnanoikeuden päätös\n        Kihlakunnanoikeus on autoilija A:n, liikkeenharjoittaja B:n, C:n Koneet Oy:n ja urakoitsija C:n kanteesta, varattuaan Boråsista Ruotsista olevalle entiselle kirjanpitäjälle Seija N:lle tilaisuuden tulla jutussa kuulluksi, 4.2.1983 julistamassaan päätöksessä todennut, että Turun hovioikeus oli 31.10.1980 antamallaan päätöksellä, jota koskevan valituslupahakemuksen Korkein oikeus oli 12.3.1981 antamallaan päätöksellä hylännyt, N:ää vastaan ajetussa rikosjutussa lausunut selvitetyksi, että N oli toimiessaan Hämeenkyrön verotoimiston ylimääräisenä kirjanpitäjänä vastaanottanut A:lta vuoden 1973 ja syyskuun 1978 välisenä aikana sekä B:ltä, C:n Koneet Oy:ltä ja C:ltä vuosina 1977 ja 1978 rahaa näiden verojen maksamista varten, mutta jättänyt rahat tilittämättä anastanut ne itselleen aiheuttaen A:lle ja hänen myötäpuolilleen vahinkoa. Hovioikeus oli sen vuoksi, samalla kun N tuomittiin rangaistukseen jatketusta virkamiehenä tehtyjä väärennöksiä ja virkaa toimittaessa tehtyjä törkeitä kavalluksia käsittävästä rikoksesta, velvoittanut hänet suorittamaan vahingonkorvaukseksi A:lle 10.714 markkaa, B:lle 60.355 markkaa 45 penniä, C:n Koneet Oy:lle 54.000 markkaa ja C:lle 16.000 markkaa päätöksessä mainittuine korkoineen. Vahingonkorvauksista oli jäänyt N:ltä perimättä, A:lle tuomitusta 8.703 markkaa 20 penniä, B:lle tuomitusta 50.417 markkaa 50 penniä, C:n Koneet Oy:lle tuomitusta 44.506 markkaa 50 penniä ja C:lle tuomitusta 12.976 markkaa 10 penniä.\n        Kihlakunnanoikeus on edelleen lausunut, että julkisyhteisö oli vahingonkorvauslain 3 luvun 2 §:n 1 momentin mukaan velvollinen korvaamaan julkista valtaa käytettäessä virheen tai laiminlyönnin johdosta aiheutuneen vahingon. Kun veroja ei voida maksaa verotoimistoon, N oli ottaessaan A:lta ja hänen myötäpuoliltaan vastaan varoja verojen suorituksiksi käyttänyt virka-asemaansa perusteetta. Harkittaessa, vastaako valtio palveluksessaan olleen N:n sanotusta perusteettomasta toiminnasta aiheutuneista vahingoista, kihlakunnanoikeus on todennut, että N:n tehtäviin oli kuulunut verotoimiston veronkannon, mukaan luettuna myös jäämäperinnän, ja ulosoton kirjanpito. N oli, A:n ja hänen myötäpuoltensa otettua yhteyttä häneen tai hänen näihin, ehdottanut, että nämä suorittaisivat veronsa hänelle, jolloin hän huolehtisi siitä, etteivät verot joutuisi ulosottoon. A ja hänen myötäpuolensa olivat vieneet suurimman osan verojen suorituksiksi tarkoitetuista rahaeristä N:lle verotoimistoon. Suorituksista N oli antanut allekirjoittamansa otteen jäämäluettelosta, johon oli merkitty luovutettu rahaerä perityksi veroksi ja jonka A ja hänen myötäpuolensa olivat käsittäneet kuitiksi suoritetuista veroista.\n        Kun A ja myötäpuolensa olivat voineet luottaa siihen, että verotoimiston verokanto-osastolla työskennelleellä N:llä oli ollut toimintaansa lailliset edellytykset ja että heidän veronsa olivat tulleet kerrotuin tavoin asianmukaisesti suoritetuiksi, valtion tuli vastata N:n perusteettomasta virkatoiminnasta aiheutuneista vahingoista. C:n Koneet Oy:n ja C:n vaatimista korvauksista oli vähennettävä vanhentuneita verojäämiä vastaavat määrät eli yhtiön osalta 10.680 markkaa 50 penniä ja C:n osalta 10.547 markkaa 19 penniä.\n        Edellä mainituilla perusteilla kihlakunnanoikeus on velvoittanut valtion suorittamaan A:lle 8.703 markkaa 20 penniä, B:lle 50.417 markkaa 50 penniä, C:n Koneet Oy:lle 33.826 markkaa ja C:lle 2.428 markkaa 91 penniä, kaikki määrät 5 prosentin korkoineen haasteen tiedoksiantopäivästä 16.11.1981 lukien sekä korvaamaan A:n ja hänen myötäpuolensa yhteiset oikeudenkäyntikulut 8.500 markalla.\n      \n      \n        Turun hovioikeuden tuomio 10.2.1984\n        Hovioikeus, jonka tutkittavaksi lääninverovirasto valtion edustajana oli saattanut jutun, on tuomiossaan lausunut, että silloin kun A ja hänen myötäpuolensa olivat antaneet kihlakunnanoikeuden päätöksessä tarkoitetuin tavoin N:lle rahaa verojensa maksamiseksi, verot oli tullut tuolloin voimassa olleen 15.1.1960 annetun veronkantoasetuksen 5 §:n 2 momentin mukaan suorittaa Postipankkiin, postisiirtoliikettä välittävään postitoimipaikkaan tai valtiovarainministeriön määräyksen mukaan muihin rahalaitoksiin. Asetuksen 5 §:n 4 momentin mukaan verotoimisto ei ollut saanut ottaa vastaan verosuorituksi. Kantoajan päätyttyä oli suorittamatta jätetyt verot tullut periä ulosottotoimin. N:llä, joka oli ollut verotoimistossa kirjanpitäjänä, ei siten ollut ollut oikeutta virkansa puolesta ottaa vastaan A:n, B:n, C:n Koneet Oy:n ja C:n hänelle verojen maksamiseksi antamia rahoja. B, C:n Koneet Oy ja C eivät myöskään N:n niille rahojen vastaanottamisesta antamalla kuittauksella, jollaista kuittausta A ei edes ollut saanut ja joka toisaalta ainakin B:n osalta oli tehty lomakkeelle \"ote jäämäluettelosta maksumääräyksiä varten\" ja siten, että esitetyistä 27 otteesta 24:ään oli N:n B:lta saama suoritus merkitty \"maksetun\" asemasta \"maksettavaksi\" määräksi, olleet voineet vapautua verojensa maksusta. Ohjeet verojen maksamiseksi ilmenivät muun ohella asianomaisista A:lle ja hänen myötäpuolilleen annetuista verolipuista eivätkä nämä siten voineet vedota tietämättömyyteensä sanotusta seikasta. Asiakirjoista ilmeni toisaalta myös, että ainakin B ja C, joka oli myös C:n Koneet Oy:n toimitusjohtaja, olivat itsekin maksaneet verojaan postiin. Tapauksissa, joissa A:n ja hänen myötäpuoltensa verojen maksu jo oli ollut viivästynyt, nämä olivat asiakirjoista saadun selvityksen mukaan antamalla N:lle rahaa verojen maksamiseksi tarkoittaneet hankkia itselleen etua siten, ettei veroja maksun viivästymisestä huolimatta olisi annettu ulosottotoimin perittäviksi. B:n, C:n Koneet Oy:n ja C:nn osalta toimeksianto N:lle oli toisinaan taas johtunut siitä, että nämä olivat halunneet käyttää N:ää asiantuntijanaan viivästysseuraamusten laskemisessa. A:n osalta toimeksianto puolestaan oli pääosiltaan johtunut hänen ja N:n välisestä sukulaisuudesta ja tuttavuudesta. Suoritukset, jotka esimerkiksi A:n osalta olivat aina tapahtuneet muualla kuin N:n virkapaikalla ja jotka suuruudeltaankin useasti olivat poikenneet perittävänä olevasta määrästä, olivat siten tapahtuneet vapaaehtoisesti. Ottaessaan A:lta ja hänen myötäpuoliltaan rahaa vastaan N oli saanut näiltä vain toimeksiannon suorittaa verot postiin tai pankkiin, kuten hovioikeuskin oli jo 31.10.1980 antamassaan, kihlakunnanoikeuden päätöksessä viitatussa päätöksessään todennut. Kun A:n ja hänen myötäpuoltensa kanteessa tarkoitetut, kihlakunnanoikeuden päätöksessä ilmenevät vahingot eivät siten olleet tapahtuneet virheistä julkista valtaa käytettäessä eikä ollut edes väitetty, että valtio muulla perusteella olisi vastuussa tuosta vahingosta, hovioikeus katsoen, ettei valtio näin ollen vahingonkorvauslain 3 luvun 2 §:n nojalla ollut velvollinen korvaamaan kerrottuja vahinkoja, on, kumoten kihlakunnanoikeuden päätöksen, hylännyt A:n ja hänen myötäpuoltensa kanteet ja vapauttanut valtion kaikesta kihlakunnanoikeuden päätöksessä sille asetetusta korvausvelvollisuudesta. Jutun näin käydessä hovioikeus on hylännyt A:n ja hänen myötäpuoltensa vaatimuksen saada korvausta näillä jutun vuoksi hovioikeudessa olleista kuluista.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMET\n      A ja hänen myötäpuolensa ovat pyytäneet valituslupaa ja vaatineet hovioikeuden tuomion kumoamista ja jutun jättämistä kihlakunnanoikeuden päätöksen varaan. Valituslupa on myönnetty 22.8.1984. Turun lääninverovirasto on antanut siltä vaaditun vastauksen. A:lle ja hänen myötäpuolilleen on sen jälkeen varattu tilaisuus esittää selvitystä siitä, ovatko nämä suorittaneet ne verot, jotka lääninveroviraston ilmoituksen mukaan olisivat vanhentuneet vuosina 1982 ja 1983. Lääninverovirasto on saadun selvityksen johdosta antanut vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Valtio on kihlakunnanoikeuden päätöksestä ilmenevillä perusteilla vahingonkorvauslain 3 luvun 2 §:n nojalla vastuussa N:n rikollisesta menettelystä aiheutuneesta vahingosta. C:n Koneet Oy:n verojäämästä on kihlakunnanoikeuden päätöksen julistamisen jälkeen vanhentunut 37.138 markkaa 94 penniä, josta 22.868 markkaa 84 penniä kohdistuu veroon, jonka suoritukseksi luovutetut 15.000 markkaa N on kavaltanut. Muiden kihlakunnanoikeuden päätöksen julistamisen jälkeen vanhentuneiden verojen suoritukseksi C:n Koneet Oy ei ole luovuttanut varoja N:lle. Koska veron vanhentuminen on 15.000 markan osalta johtunut N:n toiminnasta, yhtiö ei ole N:n sanotun määrän kavaltamisen johdosta kärsinyt valtion varoista korvattavaa vahinkoa.\n        C:n verojäämästä on kihlakunnanoikeuden päätöksen julistamisen jälkeen vanhentunut 13.704 markkaa. Kun otetaan huomioon C:n maksamattomien verojen määrä N:n väärinkäytösten paljastuessa, on jäänyt näyttämättä, että C olisi N:n menettelyn johdosta kärsinyt sellaista vahinkoa, josta valtio on vastuussa.\n        Jutussa ei ole näytetty, että ne verot, joiden suorituksiksi A ja B ovat luovuttaneet varoja N:lle, olisivat vanhentuneet.\n      \n      \n        Tuomiolauselma\n        Hovioikeuden päätös kumotaan ja valtio velvoitetaan yhteisvastuullisesti Turun hovioikeuden 31.10.1980 antamalla päätöksellä korvausvelvolliseksi tuomitun N:n kanssa suorittamaan A:lle 8.703 markkaa 20 penniä, B:lle 50.417 markkaa 50 penniä ja C:n Koneet Oy:lle 18.826 markkaa kihlakunnanoikeuden tuomitsemine 5 prosentin korkoineen 16.11.1981 lukien. Valtion on lisäksi korvattava A:n, B:n ja C:n Koneet Oy:n yhteiset oikeudenkäyntikulut jutussa 6.375 markalla. C:n osalta juttu jää hovioikeuden tuomion lopputuloksen varaan.\n      \n      \n        Ratkaisuun osallistuneet: oikeusneuvokset Leivonen, Ådahl, Hiltunen, af Hällström ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-04-07"
  ],
  "judgmentNumber": [
    "II44"
  ],
  "date": [
    "1985-05-16"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II44"
  ],
  "year": [
    "1986"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}