{
  "@id": "sfecli:kko/1986/II27",
  "languageVersion": [
    {
      "@id": "sfecli:kko/1986/II27/fin",
      "title_fi": [
        "KKO:1986-II-27"
      ],
      "abstract_fi": [
        "\n    A oli useita vuosia asunut avoliitossa B:n kanssa tämän hallinnassa olleella, B:n edesmenneen aviomiehen kuolinpesään kuuluneella tilalla ja osallistuen työhön harjoittanut tilalla B:n kanssa yhteiseen lukuun maatilataloutta. A:ta pidettiin maatalousyrittäjien tapaturmavakuutuslain 3 §:n 1 kohdassa tarkoitettuna maatalousyrittäjänä.\n    Ään.\n  "
      ],
      "hasFormat": {
        "@id": "sfecli:kko/1986/II27/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Asiatiedot\n        Maanviljelijä A oli vuodesta 1977 alkaen asunut avioliitonomaisessa suhteessa (avoliitossa) B:n kanssa tämän edesmenneen miehen jäämistöön kuuluneella ja B:n hallinnassa olleella Kerimäen kunnan Anttolan kylässä sijaitsevalla Rinteelän tilalla RN:o 5:13, jolla hän oli jatkuvasti tehnyt maataloustöitä. A oli 10.8.1983 ollessaan kattamassa tilan puimalan kattoa pudonnut noin 4 metrin korkeudelta vahingoittuen selkään. Tästä tapaturmasta hän oli hakenut korvausta Maatalousyrittäjien eläkelaitokselta.\n        Maatalousyrittäjien eläkelaitos oli 30.9.1983 antamallaan päätöksellä todennut, että maatalousyrittäjien tapaturmavakuutuslaki koskee maatalousyrittäjää, joka harjoittaa maatilataloutta omaan tai yhteiseen lukuun. Yhteiseen lukuun työskenteleväksi voidaan katsoa myös henkilö, joka elää tilan haltijan kanssa avioliitonomaisessa suhteessa, jos hän hakeutumalla maatalousyrittäjävakuutukseen osoittaa työskentelynsä tilalla. A ei ollut hakeutunut vakuutukseen eikä hänen näin ollen voitu katsoa harjoittavan maatilataloutta laissa tarkoitetulla tavalla. Sen vuoksi Maatalousyrittäjien eläkelaitos oli evännyt korvauksen sanotusta tapaturmasta.\n        Tapaturmalautakunta, jolta A oli hakenut muutosta eläkelaitoksen päätökseen, on 29.3.1984 antamallaan päätöksellä asiassa esitetyn selvityksen perusteella katsonut, että A oli B:n kanssa harjoittanut maatilataloutta yhteiseen lukuun itse työhön osallistuen. A:n oli siten katsottava olleen maatalousyrittäjien tapaturmavakuutuslain 3 §:n mukaan maatalousyrittäjä. Näin ollen A:lla oli oikeus maatalousyrittäjien tapaturmavakuutuslain mukaiseen korvaukseen. Näillä perusteilla tapaturmalautakunta on kumonnut Maatalousyrittäjien eläkelaitoksen päätöksen ja määrännyt eläkelaitoksen suorittamaan A:lle tapaturman johdosta lainmukaisen korvauksen.\n        Maatalousyrittäjien eläkelaitos on hakenut vakuutusoikeudelta muutosta tapaturmalautakunnan päätökseen ja vaatinut sen kumoamista ja asian jättämistä eläkelaitoksen päätöksen varaan.\n        Vakuutusoikeus on päätöksessään 22.1.1985 todennut, että maatalousyrittäjien tapaturmavakuutuslaki koskee henkilöä, joka omaan tai yleiseen, oikeastaan yhteiseen lukuun harjoittaa maatilataloutta. Jotta voitaisiin katsoa, että henkilö harjoittaa sanottua toimintaa yhteiseen lukuun, vaaditaan, että hänet on vakuutettu tilalta maatalousyrittäjänä tai että hänet olisi pitänyt vakuuttaa tahi että hän itse hakeutumalla vakuutuksen piiriin osoittaa harjoittavansa maatilataloutta yhteiseen lukuun. Näillä perusteilla vakuutusoikeus on kumonnut tapaturmalautakunnan päätöksen ja jättänyt asian Maatalousyrittäjien eläkelaitoksen päätöksen varaan.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      A on pyytäen valituslupaa hakenut muutosta vakuutusoikeuden päätökseen ja vaatinut, että eläkelaitos velvoitetaan suorittamaan hänelle lainmukainen korvaus tapaturmasta ja korvaamaan hänen kulunsa Korkeimmassa oikeudessa. Valituslupa on myönnetty 2.10.1985. Maatalousyrittäjien eläkelaitos on antanut vastauksen.\n    \n    \n      KORKEIMMAN OIKEUDEN RATKAISU\n      \n        Perustelu\n        Maatalousyrittäjien eläkelaitos on myöntänyt, että A on vuodesta 1977 alkaen asunut avioliitonomaisessa suhteessa B:n kanssa Rinteelän tilalla ja että heidän avoliittonsa on osoittautunut vakiintuneeksi. Tila kuuluu B:n edesmenneen miehen kuolinpesään, mutta on yksin B:n hallinnassa. A on itse työhön osallistuen harjoittanut tilalla maatilataloutta hänen ja B:n yhteiseen lukuun. A:n vuosityöansion on katsottava yltäneen maatalousyrittäjien tapaturmavakuutuslain 4 §:n 1 momentissa edellytettyyn määrään. Se, että A ei ole ennen työtapaturman sattumista ilmoittautunut maatalousyrittäjien tapaturmavakuutukseen, ei ole korvauksen saamisen esteenä. Näin ollen tapaturma on kohdannut A:ta maatalousyrittäjätyössä ja on siten korvattava maatalousyrittäjien tapaturmavakuutuslain nojalla. Asian laadun vuoksi A:lla ei ole oikeutta saada korvausta kuluistaan.\n      \n      \n        Päätöslauselma\n        Vakuutusoikeuden päätös kumotaan ja asia jätetään tapaturmalautakunnan päätöksen lopputuloksen varaan. Asia palautetaan vakuutusoikeudelle tästä aiheutuvia toimenpiteitä varten. A:n on pidettävä vahinkonaan hänelle Korkeimmassa oikeudessa aiheutuneet kulut.\n      \n      \n        Eri mieltä olevan jäsenen lausunto\n        Oikeusneuvos af Hällström: Rinteelän tilan RN:o 5:13 omistaa 26.10.1936 annetun lainhuudon mukaan B:n aviopuoliso C. Tämän kuoltua vuonna 1975 tilan omistaa C:n kuolinpesä, johon kuuluvat B ja puolisoiden kuusi lasta. Tila on B:n hallinnassa. B:n kanssa avioliitonomaisessa suhteessa elänyt A saa jatkuvaa työttömyyseläkettä. Hän ei ole harjoittanut maatilataloutta kuolinpesän yhteiseen lukuun maatalousyrittäjien tapaturmavakuutuslain edellyttämällä tavalla, eikä näin ollen ole lain tarkoittama maatalousyrittäjä eikä maatalousyrittäjän omainen. Hän ei ole oikeutettu korvaukseen työvahingosta viimeksi mainitun lain nojalla. Tämän vuoksi katson, ettei ole syytä muuttaa vakuutusoikeuden päätöksen lopputulosta.\n        \n          Ratkaisuun osallistuneet: oikeusneuvokset Leivonen, Takala, Hämäläinen ja Mörä\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II27"
  ],
  "description": [
    "http://data.finlex.fi/voc/kko/fin/acd93c82"
  ],
  "judgmentNumber": [
    "II27"
  ],
  "date": [
    "1985-11-01"
  ],
  "issued": [
    "1986-03-04"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}