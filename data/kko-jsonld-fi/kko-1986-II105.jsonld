{
  "@id": "sfecli:kko/1986/II105",
  "languageVersion": [
    {
      "@id": "sfecli:kko/1986/II105/fin",
      "title_fi": [
        "KKO:1986-II-105"
      ],
      "abstract_fi": [
        "\n    A oli pahoinpitelyn seurauksena saamiensa vammojen johdosta tullut työkyvyttömäksi ja saanut elatuksensa kunnan maksamasta toimeentulotuesta. Kun maksuttoman oikeudenkäynnin myöntämisen edellytykset oli harkittava ratkaisun hetkellä vallitsevien olosuhteiden nojalla, ei sillä seikalla, että A mahdollisesti myöhemmin tuli saamaan rikoksen tekijältä korvausta työansionsa menetyksestä, ollut merkitystä.\n  "
      ],
      "hasFormat": {
        "@id": "sfecli:kko/1986/II105/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Piikkiön kihlakunnanoikeuden päätös 18.2.1985\n        A on vaimoaan vastaan ajamassaan avioerojutussa, esittäen asianmukaisen vakuutuksen varallisuusoloistaan ja elatusvelvollisuudestaan, pyytänyt, että hänelle myönnettäisiin maksuton oikeudenkäynti taannehtivasti 28.12.1984 lukien ja että varatuomari Harri Katara suostumuksensa mukaisesti määrättäisiin hänen oikeudenkäyntiavustajakseen.\n        Kihlakunnanoikeus on katsonut, että A, ottaen huomioon hänen tulonsa ja varansa sekä muut taloudelliseen asemaansa vaikuttavat seikat, vaikeuksitta kykeni kokonaisuudessaan suorittamaan jutun käsittelyn vaatimat menot. Tämän vuoksi kihlakunnanoikeus on hylännyt maksuttoman oikeudenkäynnin myöntämistä ja oikeudenkäyntiavustajan määräämistä koskevan pyynnön.\n      \n      \n        Turun hovioikeuden päätös 16.5.1985\n        Hovioikeus, jonka tutkittavaksi A valittamalla oli saattanut asian, on pysyttänyt kihlakunnanoikeuden päätöksen, koska A ei ollut selvittänyt, että hänen tulonsa olisivat vähentyneet hänen ilmoittamistaan 4.700 markan kuukausiansioista, eikä tulojen tilapäinen viivästyminen vaikuttanut asiaan. A on velvoitettu korvaamaan valtiolle muutoksenhakua varten maksuitta saamansa kihlakunnanoikeuden pöytäkirjanotteen leima- ja lunastusmaksua vastaavat 370 markkaa 50 penniä.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      A on pyytänyt valituslupaa ja hakenut muutosta hovioikeuden päätökseen. Valituslupa on myönnetty 2.9.1985. Virallinen syyttäjä on antanut häneltä hakemuksen johdosta pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        A on 16.12.1984 tapahtuneen pahoinpitelyn johdosta saamiensa vammojen seurauksena tullut työkyvyttömäksi ja esitetyn selvityksen mukaan saanut työnantajaltaan viimeisen palkan 1.1.1985. Sen jälkeen A:n toimeentulo on ollut yksinomaan kunnan maksaman toimeentulotuen varassa.\n        Kun maksuttoman oikeudenkäynnin myöntämisen edellytykset on harkittava ratkaisun hetkellä vallitsevien olosuhteiden nojalla, ei sillä seikalla, että A myöhemmin ehkä saa rikoksen tekijältä korvausta työansion menetyksestä, ole merkitystä. Sen vuoksi Korkein oikeus katsoo, ettei A, huomioon ottaen hänen tulonsa ja varansa sekä muut taloudelliseen asemaansa vaikuttavat seikat, kohtuudella ole kyennyt suorittamaan avioerojutun vaatimia kustannuksia eikä ilman avustajaa asianmukaisesti valvomaan etuaan ja oikeuttaan jutussa. Sanotussa jutussa kihlakunnanoikeus on julistanut päätöksensä 17.6.1985 ja Turun hovioikeus antanut 17.1.1986 tuomion, johon Korkein oikeus 7.5.1986 ei ole myöntänyt valituslupaa.\n      \n      \n        Lainkohdat\n        Laki maksuttomasta oikeudenkäynnistä 1 § 1 momentti ja 10 § 1 momentti\n      \n      \n        Päätöslauselma\n        Hovioikeuden ja kihlakunnanoikeuden päätökset kumotaan. A vapautetaan maksamasta valtiolle hovioikeuden hänen korvattavikseen määräämiä 370 markkaa 50 penniä. A:lle myönnetään maksuton oikeudenkäynti ilman korvausvelvollisuutta valtiolle taannehtivasti 28.12.1984 lukien koskemaan kaikkia avioerojutussa suoritettuja toimenpiteitä ja hänen oikeudenkäyntiavustajakseen määrätään varatuomari Harri Katara.\n        Varatuomari Kataralle maksetaan valtion varoista tässä maksutonta oikeudenkäyntiä koskevassa asiassa kulujen korvauksena 178 markkaa sekä palkkiona hovioikeuden osalta 500 markkaa ja Korkeimman oikeuden osalta 800 markkaa eli yhteensä 1.478 markkaa.\n        Edelleen Kataralle maksetaan samoista varoista mainitun avioerojutun hoitamisesta kihlakunnanoikeudessa kulujen korvauksena 1.161 markkaa 50 penniä ja palkkiona 4.500 markkaa, hovioikeudessa, huomioon ottaen myös suullisen käsittelyn, kulujen korvauksena 286 markkaa, todistelukustannuksina 140 markkaa ja palkkiona 1.500 markkaa sekä Korkeimmassa oikeudessa kulujen korvauksena 79 markkaa ja palkkiona 800 markkaa eli kulujen korvauksina ja palkkioina yhteensä 8.466 markkaa 50 penniä.\n      \n      \n        Ratkaisuun osallistuneet: oikeusneuvokset Jalanko, Ådahl, Nybergh, Hiltunen ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-09-23"
  ],
  "judgmentNumber": [
    "II105"
  ],
  "date": [
    "1986-05-29"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II105"
  ],
  "year": [
    "1986"
  ],
  "description": [
    "http://data.finlex.fi/voc/kko/swe/ba830c8b",
    "http://data.finlex.fi/voc/kko/fin/d5f039bb"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}