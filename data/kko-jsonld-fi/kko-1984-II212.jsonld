{
  "@id": "sfecli:kko/1984/II212",
  "languageVersion": [
    {
      "@id": "sfecli:kko/1984/II212/fin",
      "title_fi": [
        "KKO:1984-II-212"
      ],
      "abstract_fi": [
        "\n    Tilaan kuulunut osuus yhteisiin vesialueisiin oli vuonna 1939 myyty A:lle. B:n vuonna 1971 ostaessa tuosta tilasta määräalan kauppaa oli kauppakirjan mukaan seurannut osaluvun mukainen oikeus emätilan vesialueisiin, minkä johdosta määräalasta muodostettu tila oli lohkomisessa saanut sanotun osuuden. A ei ollut vuoden kuluessa moittinut B:n lohkotilaan saamaa lainhuutoa.\n    Vesialueen jaossa vahvistettiin, että A:lla aikaisemman kaupan perusteella oli parempi oikeus vesialueosuuteen kuin B:llä.\n  "
      ],
      "hasFormat": {
        "@id": "sfecli:kko/1984/II212/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A Oy oli 22.3.1956 Kymen läänin maanmittauskonttoriin toimittamassaan hakemuksessa pyytänyt, että maanmittauskonttori määräisi suoritettavaksi vesialueen jaon hakemukseen liitetyistä kauppakirjoista ilmenevien yhtiön vesialueosuuksien erottamiseksi. Erotettaviin osuuksiin kuului muun muassa X Oy:n Hilda ja Valde L:ltä 18.3.1939 vahvistetulla kauppakirjassa ostama Ruokolahden kunnan Rautianmaan kylässä olleen tilan RN:o 1:1 osuus jakokunnan yhteisestä vesialueesta, joka osuus X Oy:n purkamisen jälkeen oli tullut A Oy:n omistukseen.\n      Hakemuksen johdosta suoritetussa toimituksessa oli mainittu tilan RN:o 1:1 vesialueosuus määrätty kuulumaan jaossa yhtiölle tulleisiin osuuksiin. Toimituksen tultua 18.12.1969 lopetetuksi Kymen läänin maanmittauskonttori oli toimitusinsinöörin esityksestä 7.4.1976 palauttanut toimituksen uudelleen käsiteltäväksi.\n      Toimituksen uudessa käsittelyssä 22.5.1981 Helsingistä olevan kauppias B oli lausunut, että hän oli 7.10.1971 vahvistetulla kauppakirjalla ostanut määräalan tilasta RN:o 1:1 eräiden maanmittaustoimitusten jälkeen muodostetusta Koivulan tilasta RN:o 1:22. Tästä määräalasta oli 6.3.1975 maarekisteriin merkityssä lohkomisessa muodostettu Suviniemen tila RN:o 1:49, joka oli kauppakirjan mukaisesti saanut osalukuaan vastaavan osuuden yhteisiin vesialueisiin. Näin muodostettuun Suviniemen tilaan oli B:lle 14.8.1975 myönnetty lainhuuto. B oli sen vuoksi vastustanut A Oy:n vaatimusta, että myös Suviniemen tilan osuus yhteisistä vesialueista erotettaisiin yhtiölle.\n      Toimitusmiehet olivat 25.5.1981 lopetetuksi julistamassaan toimituksen uudessa käsittelyssä todenneet, että kysymyksessä oleva osuus yhteisestä vesialueesta oli luovutettu kahdelle. Yhtiön erottamisoikeuden vakuudeksi ei ollut kiinnitystä, mutta sen hyväksi tapahtunut osuuden luovutus jäi kuitenkin maakaaren 4 luvun 4 §:n nojalla ensiksi tehtynä pysyväksi. Tätä yhtiön etuoikeutta ei ollut kumonnut osuuden antaminen lohkomisessa Suviniemen tilalle, koska yhtiö ei ollut ollut asianosaisena lohkomistoimituksessa eikä siinä siten ollut lainvoimaisesti ratkaistu kysymystä paremmasta oikeudesta vesialueosuuteen. Osuuden antaminen 6.3.1975 maarekisteriin merkityssä lohkomistoimituksessa Suviniemen tilalle oli osaltaan johtunut siitä, että jo 1956 aloitettu vesialueen jakotoimitus oli muustakin kuin yhtiön syystä viivästynyt. Osuuden menettäminen tällaisen viivästymisen vuoksi olisi myös kohtuutonta yhtiölle. B ei myöskään ollut hallinnut vesialueosuutta lainhuudatuksesta ja kiinteistönsaannon moittimisajasta annetun lain 21 §:n 2 momentissa tarkoitetuin tavoin. Toimitusmiehet olivat sen vuoksi hylänneet B:n vaatimuksen vesialueosuuden pysyttämisestä Suviniemen tilalla ja siirtäneet osuuden A Oy:lle kuuluvaan tilaan.\n      B oli hakenut toimitukseen muutosta Itä-Suomen MO:ssa ja vaatinut toimituksen kumoamista omistamansa Suviniemen tilan osalta.\n      Kuultuaan yhtiötä ja toimitusinsinööriä MO p. 7.10.1982 oli tutkinut jutun. Koska 18.3.1939 vahvistetulla kauppakirjalla tilasta RN:o 1:1 myydyn vesialueosuuden erottamisoikeuden vakuudeksi ei ollut olemassa kiinnitystä ja kun B:n ei ollut näytetty ostaessaan 7.10.1971 vahvistetulla kauppakirjalla Suviniemen tilaa vastaavan määräalan eikä myöskään määräalaa lohottaessa olleen tietoisen kantatilasta RN:o 1:1 tapahtuneesta edellä mainitusta vesialueosuuden luovutuksesta, MO oli jakolain 183 §:n 2, 3 ja 4 momentin nojalla katsonut, että yhtiölle 18.3.1939 vahvistetun kauppakirjan nojalla kuuluvan oikeus vesialueosuuden erottamiseen oli Suviniemen tilan osalta rauennut ja että Suviniemen tilalla siten edelleenkin oli sille lohottaessa annettu osalukuansa vastaava osuus yhteiseen vesialueeseen. Tämän vuoksi MO oli Suviniemen tilan vesialueosuuden uudelleen käsittelyä varten palauttanut toimituksen toimitusmiehille uudelleen käsiteltäväksi.\n    \n    \n      KORKEIN OIKEUS\n      Yhtiö haki muutosta MO:n päätökseen ja vaati MO:n päätöksen kumoamista ja asian jättämistä toimitusmiesten päätöksen varaan. Valituksen johdosta B antoi selityksen ja toimitusinsinööri lausunnon.\n      KKO t. lausui perusteluinaan:\n      Tilalla RN:o 1:1 on ollut osuus 15.1.1932 maarekisteriin merkityssä vesialueiden jaossa erotettuun yhteiseen vesialueeseen Salosaaren jakokunnassa. Tilan osuus tähän yhteiseen vesialueeseen on 18.3.1939 tehdyllä kaupalla myyty X Oy:lle, jonka omaisuus on yhtiön purkamisen jälkeen tullut A Oy:lle. Tilasta RN:o 1:1 on eräiden maanmittaustoimitusten jälkeen muodostettu muun muassa Koivulan tila RN:o 1:22. Tästä tilasta on B 7.10.1971 ostanut määräalan. Kauppakirjan mukaan kauppaa on seurannut osaluvun mukainen oikeus emätilan vesialueisiin. B:n ostamasta määräalasta on 6.3.1975 maarekisteriin merkityssä lohkomisessa muodostettu Suviniemen tila RN:o 1:49 merkinnöin, että tila on saanut osalukuaan vastaavan osuuden yhteisiin vesialueisiin. B on 14.8.1975 saanut lainhuudon Suviniemen tilaan.\n      B:n tilalleen vaatima oikeus yhteisiin vesialueisiin on osa A Oy:n vaatimaa oikeutta. Yhtiö johtaa oikeutensa aikaisemmasta kaupasta kuin B. Aikaisemman kaupan perusteella yhtiöllä on parempi oikeus kuin B:llä.\n      Yhtiö ei myöskään ole menettänyt tätä etuoikeuttaan sen johdosta, että Suviniemen tila on lohkomistoimituksessa saanut osuuden yhteisiin vesialueisiin ja ettei yhtiö ole moittinut B:n lainhuutoa Suviniemen tilaan, koska lohkomistoimituksessa ei ole ollut kysymys yhtiön oikeudesta ja lainhuuto käsittää tilan sellaisena kuin se maarekisterin ja rekisterikartan mukaan kulloinkin on. Valituksenalaisen maanmittaustoimituksen perusteella noita rekisteri- ja karttamerkintöjä voidaan Suviniemen tilan osalta muuttaa.\n      Muutakaan perustetta ei ole sille, että yhtiö olisi menettänyt aikaisempaan kauppaansa perustuvan etuoikeutensa lohkomistoimituksessa Suviniemen tilalle annettuun yhteisten vesialueiden osuuteen, jota ei ole voitu omistajana hallita vesialueiden ollessa jakamatta.\n      Näillä perusteilla KKO kumosi MO:n päätöksen ja jätti asian toimitusmiesten päätöksen lopputuloksen varaan.\n      \n        Ratkaisuun osallistuneet: oikeusneuvokset Salervo, Saarni-Rytkölä, Lehtonen, Aro ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II212"
  ],
  "description": [
    "http://data.finlex.fi/voc/kko/swe/3b2f66b7",
    "http://data.finlex.fi/voc/kko/fin/c11784ad",
    "http://data.finlex.fi/voc/kko/fin/18e14157",
    "http://data.finlex.fi/voc/kko/swe/d48c8fcd",
    "http://data.finlex.fi/voc/kko/fin/a3713991",
    "http://data.finlex.fi/voc/kko/swe/c6c791a8",
    "http://data.finlex.fi/voc/kko/fin/ba14b0ed"
  ],
  "judgmentNumber": [
    "II212"
  ],
  "date": [
    "1984-06-05"
  ],
  "issued": [
    "1984-11-28"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}