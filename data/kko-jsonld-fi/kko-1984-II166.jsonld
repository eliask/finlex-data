{
  "@id": "sfecli:kko/1984/II166",
  "languageVersion": [
    {
      "@id": "sfecli:kko/1984/II166/fin",
      "title_fi": [
        "KKO:1984-II-166"
      ],
      "abstract_fi": [
        "\n    A oli suoritettuaan hevosellaan ja reellään puutavaran kuljetusta B:n lukuun ja ollessaan yksityistietä palaamassa työkohteesta kotiinsa laiminlyönyt valtatien risteyksessä hevosen silmälläpidon, jolloin hevonen oli riistäytynyt A:n hallinnasta ja C:n omistama auto oli törmännyt siihen ja vaurioitunut. Koska vahinko ei ollut ollut seurauksena hevosen käyttämisestä B:n työssä, vahinko ei ollut vahingonkorvauslain 3 luvun 1 §:ssä tarkoitetulla tavalla A:n työssä aiheuttama. A velvoitettiin korvaamaan C:n vahinko.\n    Ään.\n  "
      ],
      "hasFormat": {
        "@id": "sfecli:kko/1984/II166/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Jyväskylän KO:n päätös 9.12.1982\n        KO oli C:n A:ta ja oy B:tä vastaan ajamasta kanteesta lausunut selvitetyksi, että A oli 29.12.1981 Jyväskylän maalaiskunnassa suoritettuaan hevosellaan ja reellään puutavaran kuljetusta yhtiölle ollut palaamassa työkohteesta kotiinsa. Saavuttuaan yksityistietä sen ja valtatien risteykseen A oli pysäyttänyt hevosensa ennen valtatielle tuloa väistääkseen sitä kulkenutta C:n omistamaa ruumisautoa. Tällöin A oli kuitenkin laiminlyönyt valvoa hevostaan lähtemästä omin päin liikkeelle tai varautua estämään liikkeelle lähteneen hevosen etenemisen. Laiminlyönnin vuoksi hevonen oli lähtenyt ylittämään valtatietä, jolloin auto oli törmännyt hevoseen ja vaurioitunut. Vaurioiden korjaamisesta oli aiheutunut C:lle korjauskustannuksina 18.694,55 markan vahinko sekä auton seisontapäivistä 6.685 markan tappio.\n        Jutussa oli jäänyt näyttämättä, että A olisi vahingon tapahtumahetkellä ollut tekemässä työtä yhtiön lukuun tai siihen verrattavissa olosuhteissa. Sen vuoksi ja koska vahinko oli syntynyt A:n tuottamuksesta sekä ottaen huomioon vahingon aiheuttajan ja vahingon kärsineen varallisuusolot ja muut olosuhteet, KO oli, hyläten C:n vaatimuksen yhtiön velvoittamisesta vahingonkorvauslain 3 luvun 1 §:n nojalla korvaamaan A:n aiheuttama vahinko, velvoittanut, korvausta vahingonkorvauslain 2 luvun 1 §:n 2 momentin nojalla sovitellen, A:n suorittamaan C:lle korvaukseksi aiheutuneesta vahingosta 20.303 markkaa 64 penniä 5 prosentin korkoineen haasteen tiedoksiannosta 25.9.1982 lukien ja korvaamaan C:n oikeudenkäyntikulut 2.500 markalla.\n      \n      \n        Vaasan HO:n tuomio 24.11.1983\n        HO, jonka tutkittavaksi C A:han kohdistamiensa vaatimusten osalta ja A olivat saattaneet jutun, oli jättänyt jutun KO:n päätöksen varaan.\n      \n    \n    \n      KORKEIN OIKEUS\n      A pyysi valituslupaa ja vaati valituksessaan, että häntä vastaan ajettu kanne hylätään taikka että vahingonkorvausta ainakin sovitellaan puoleen vahingon koko määrästä sekä että C velvoitetaan korvaamaan Keuruun kunnalle sen kulut, jotka olivat aiheutuneet siitä, että kunnan yleinen oikeusavustaja oli maksuttomasta oikeudenkäynnistä annetun lain nojalla määrätty hänen avustajakseen. Valituslupa myönnettiin ja C antoi häneltä pyydetyn vastauksen.\n      KKO t. lausui perusteluinaan:\n      KO:n esittämien perusteluiden lisäksi KKO toteaa, että puheena oleva vahinko on sattunut A:n päätettyä kysymyksessä olevana päivänä oy B:n lukuun tekemänsä työn, joka on käsittänyt hevosella suoritettua hakatun puutavaran kokoamista ja kuljettamista hakkuualueelta sekä sen pinoamista yksityistien varteen valtatien läheisyyteen. Vahinko on tapahtunut A:n ollessa kotimatkalla hänen ehdittyään noin 150 metrin päähän puutavaran pinoamispaikalta. Vahinko on kuitenkin aiheutunut yksinomaan siitä, että A on laiminlyönyt hevosen silmälläpidon. Kun vahingon syntyminen ei niin ollen ole ollut seurauksena hevosen käyttämisestä kysymyksessä olevassa työssä, vahinkoa ei voida katsoa vahingonkorvauslain 3 luvun 1 §:n 1 momentissa tarkoitetulla tavalla työssä aiheutetuksi. Asian ratkaisuun ei vaikuta se, että C:n jutussa yhtiötä vastaan ajama kanne on KO:n lainvoimaisella päätöksellä hylätty.\n      Edellä lausumillaan perusteilla KKO katsoi, ettei ollut syytä muuttaa HO:n tuomion lopputulosta. Asian laadun vuoksi C:lle ei tullut korvausta hänelle vastauksen antamisesta KKO:ssa aiheutuneista kuluistaan.\n      \n        Eri mieltä olevien jäsenten lausunnot\n        Oikeusneuvos Nybergh: Vahingon aiheutumisesta A:n tuottamuksesta olen KKO:n tuomion kannalla.\n        Aiheuttaessaan vahingon C:lle A on esitetyn selvityksen mukaan ollut oy B:n työssä yhtiön johdon ja valvonnan alaisena. Työnantajan mahdollinen vastuu A:n työstä palatessaan aiheuttamasta vahingosta on ratkaistava vahingonkorvauslain 3 luvun 1 §:n 1 momentin perusteella. Tämä yleisluonteinen säännös ei suoranaisesti ratkaise asiaa. Asiaa koskeneessa hallituksen esityksen perusteluosassa todetaan säännöstä yksityiskohtaisemmin: \"Eräissä tapauksissa saattaa myös työmatkalla ----aiheutettu vahinko olla katsottavissa\" työnantajan vastattavien \"vahinkojen piiriin\".\n        Harkittaessa työnantajan vastuuta on ensinnäkin todettava, että A on käyttänyt hevosta välttämättömänä apuna työssään työnantajansa tieten ja työnantajan edun mukaisesti. Hevosta ei ole voinut jättää yön yli työmaalle eikä työnantaja ole järjestänyt sille muutakaan erityistä säilytyspaikkaa. Työmaan sijainti on ollut työnantajan määrättävissä. A on siten joutunut kuljettamaan hevosen yöksi kotiinsa ja tällöin käyttämään vilkkaasti liikennöityjä teitä, minkä työnantaja on hyväksynyt. Hevosen käyttäytyminen liikenteessä on aina jossakin määrin ennalta arvaamatonta. Tapahtuneella vahingolla on siten läheinen yhteys A:n työtehtävään ja sen sattuminen on ollut ennalta lukuun otettavissa. Näiden seikkojen perusteella tässä tapauksessa on perusteltua päätyä siihen, että A on aiheuttanut C:n vahingon työssään.\n        Sen vuoksi ja kun A:n viaksi jää vain lievä tuottamus, hylkään häntä vastaan ajetun kanteen vahingonkorvauslain 4 luvun 1 §:n perusteella ja vapautan A:n kaikesta maksuvelvollisuudesta jutussa. Asian laadun vuoksi ei Keuruun kunnalle ole tuleva korvausta A:n avustamisesta aiheutuneista kuluista.\n        Oikeusneuvos Heinonen oli samaa mieltä kuin oikeusneuvos Nybergh.\n      \n      \n        Ratkaisuun osallistuneet: oikeusneuvokset Jalanko, Hiltunen ja af Hällström\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II166"
  ],
  "judgmentNumber": [
    "II166"
  ],
  "date": [
    "1984-06-05"
  ],
  "issued": [
    "1984-10-16"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}