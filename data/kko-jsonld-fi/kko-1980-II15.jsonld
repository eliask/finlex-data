{
  "@id": "sfecli:kko/1980/II15",
  "languageVersion": [
    {
      "@id": "sfecli:kko/1980/II15/fin",
      "title_fi": [
        "KKO:1980-II-15"
      ],
      "abstract_fi": [
        "\n    Tilalle A kuului tilan B alueella rasitteena oikeus laiturin rakentamiseen ja kulkuun laiturille johtavalla tiellä. Tilan A omistaja oli rakentanut laiturille venevajan ja myynyt sen erääseen muuhun tilaansa kuuluvan määräalan ohella X:lle. Tilalla B suoritetussa lohkomisessa, jonka yhteydessä oli poistettu em. rasitteet, ei toimitusmiesten toimivaltaan kuulunut määrätä tilan B omistajaa maksamaan X:lle korvausta venevajan menettämisestä.\n  "
      ],
      "hasFormat": {
        "@id": "sfecli:kko/1980/II15/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Veli S oli 24/3 1975 Mikkelin läänin maanmittauskonttoriin saapuneessa ja samana päivänä Savonlinnan maanmittaustoimistoon siirretyssä hakemuksessaan ja sen johdosta suoritettavaksi määrätyssä lohkomistoimituksessa Puumalan kunnan Torsantaan kylässä tiloilla B RN:o 1:42 ja C RN:o 1:56 vaatinut, että hänen 24/2 1975 vahvistetulla kauppakirjalla Eero T:ltä ostamansa noin 8 000 neliömetrin suuruinen määräala tilasta B ja 3/3 1975 vahvistetulla kauppakirjalla Enso-Gutzeit Osakeyhtiöltä ostamansa noin 6 000 neliömetrin suuruinen määräala tilasta C erotettaisiin itsenäiseksi tilaksi ja että samalla poistettaisiin Torsantaan kylässä olevalle tilalle A RN:o 1:26 kuuluva rasiteoikeus myydyn määräalan kohdalla tilalla B olevaan laiturinpaikkaan ja kahden metrin levyiseen tiehen, koska sanotusta rasitteesta koitui mainituista määräaloista muodostettavalle tilalle huomattavaa haittaa sekä koska rasite oli tilalle A tarpeeton ja tuon tilan omistaja Veikko H suostui rasitteen poistamiseen.\n      Veikko H ja Veli S olivat toimituksessa sopineet rasitteen poistamisesta, mutta Anna X omasta puolestaan ja hänen miehensä Erkki X alaikäisen tyttärensä Leena X:n holhoojana olivat vastustaneet ko. rasitteen poistamista ja katsoneet että, koska Anna ja Leena X olivat 5/5 1967 vahvistetulla kauppakirjalla 4 000 markan kauppahinnasta ostaneet Veikko H:lta ja tämän vaimolta Saimi H:lta heidän omistamastaan, Torsantaan kylässä olevasta tilasta D RN:o 1:23 muun muassa tilaan B rajoittuvan 2 000 neliömetrin suuruisen määräalan tilan D:n pää- ja talousrakennuksineen ja kauppakirjan maininnan mukaan tuolloin ostaneet myöskin \"moottorivajan, joka on tilan B rasituksena rannan pohjoisimmassa kolkassa, mikä vaja on aikaisemmin kuulunut omistamaamme tilaan A RN:o 1:26, mihin on mahdollisuus rakentaa paikkakunnan tavan mukaan sauna\" sekä osuuden vesialueisiin, niin rasitteen poistaminen ilman Anna ja Leena X:n suostumusta ei ollut mahdollista.\n      Toimitusmiehet olivat 8/7 1975 lopetetuksi julistetussa toimituksessa edellä mainittujen 24/2 1975 ja 6/3 1975 vahvistettujen kauppakirjojen nojalla muodostaneet Veli S:lle tilan E jm 1:42, 1:56a Eero T:lle jäädessä tilan B jm 1:42b ja Enso-Gutzeit Osakeyhtiölle tilan C jm 1:56b sekä Eero T:n myöskin vaadittua rasitteen poistamista poistaneet sanotun tilalle A RN:o 1:26 kuuluneen rasiteoikeuden ja velvoittaneet S:n maksamaan Veikko H:lle korvausta sanotusta oikeudesta luopumisesta 2 000 markkaa ja vapauttaen H:n maksamasta Anna ja Leena X:lle suoritettavaksi määrättyä korvausta velvoittaneet S:n maksamaan laiturille rakennetusta venevajasta Anna ja Leena X:lle yhteisesti 2 000 markkaa, jotka korvaukset oli suoritettava kuukauden kuluessa toimituksen maarekisteriin merkitsemisestä lukien.\n      Tyytymättöminä toimitusmiesten päätökseen Anna X omasta puolestaan ja Erkki X Leena X:n holhoojana olivat valittaneet siitä Itä-Suomen MO:een ja siellä vaatineet heille 5/5 1967 vahvistetussa kauppakirjassa mainitun oikeuden moottorivajaan säilyttämistä taikka, ellei niin voisi tapahtua, heille suoritettavaksi korvausta vajarakennuksen menetyksestä 20 000 markkaa, mainitulla kauppakirjalla ostetun kiinteistön myyntiarvon alenemisesta 25 000 markkaa ja sanotun veneenpito-, uinti- ja pyykinpesu- y.m. paikan menetyksestä 10 000 markkaa.\n      Kuultuaan myös Veli S:ää, Eero T:tä ja Enso-Gutzeit Osakeyhtiötä sekä toimitusinsinööriä MO p. 30/10 1975 oli tutkinut jutun; ja siihenkin nähden, etteivät Anna ja Leena X olleet 5/5 1967 vahvistetun kauppakirjan nojalla tilalla D RN:o 1:23 suoritetussa lohkomistoimituksessa edes vaatineet mainitun rasiteoikeuden siirtämistä lohkomisessa muodostettavalle tilalle ja toimitus, kun siitä ei ollut valitettu, oli saanut lainvoiman sekä koska ko. rasiteoikeus oli kuulunut Veikko H:n omistamalle tilalle A RN:o 1:26 ha H:lla siten oli ollut oikeus nyt riidanalaisessa toimituksessa luopua tilalle A tarpeettomaksi käyneestä rasitteesta ja kun valittajat näin ollen eivät olleet asianomaisia rasitteen poistamista koskevalta osin, vaan asianosaisia ainoastaan ko. venevajan haltijoina, MO oli hylännyt valituksen.\n      Anna X ja Erkki X, jälkimmäinen Leena X:n holhoojana, hakivat muutosta MO:n päätökseen. Hakemuksen johdosta antoivat Veli S ja Eero T yhteisesti selityksen sekä toimitusinsinööri lausunnon.\n    \n    \n      KORKEIN OIKEUS\n      KKO p. käsitteli jutun; ja koskei MO:n päätöksessä tarkoitetun venevajan osalta ollut kysymys maanmittaustoimituksessa perustetusta rasitteesta eikä toimitusmiesten poistaessa MO:n päätöksensä mainitun rasitteen heidän toimivaltaansa niin ollen ollut kuulunut määrätä maksettavaksi vajasta korvausta, KKO harkitsi oikeaksi poistaa vajan menettämisestä Anna ja Leena X:lle toimituksessa Veli S:n maksettavaksi määrätyn korvauksen ja MO:n siitä antaman lausunnon samoin kuin toimitusmiesten toimenpiteen S:n ja Veikko H:n toimituksen yhteydessä tekemän sopimuksen vahvistamisesta mikäli sopimus koski H:n vapauttamista suorittamasta korvausta Anna ja Leena X:lle sekä jättää tutkimatta, mitä Anna ja Erkki X olivat valituskirjassaan KKO:ssa esittäneet muutoksen saamiseksi MO:n päätökseen. Asian laadun vuoksi S ja Eero T saivat pitää vahinkonaan heillä selityksen antamisesta KKO:ssa olleet kulut.\n      \n        Ratkaisuun osallistuneet: oikeusneuvokset Jalanko, Ådahl, Pirkko Surakka ja Riihelä sekä ylimääräinen oikeusneuvos Pentti Surakka\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1980:II15"
  ],
  "description": [
    "http://data.finlex.fi/voc/kko/swe/3b2f66b7",
    "http://data.finlex.fi/voc/kko/fin/c11784ad"
  ],
  "judgmentNumber": [
    "II15"
  ],
  "date": [
    "1979-03-02"
  ],
  "issued": [
    "1980-02-15"
  ],
  "creator": [
    "http://data.finlex.fi/common/KKO"
  ],
  "year": [
    "1980"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}