{
  "@id": "sfecli:kko/1985/II116",
  "languageVersion": [
    {
      "@id": "sfecli:kko/1985/II116/fin",
      "title_fi": [
        "KKO:1985-II-116"
      ],
      "abstract_fi": [
        "\n    Ammattiosastoa oikeushenkilönä ei pidetty siihen kuuluvan työhuonekunnan kokouksen kulkuun kohdistuneeksi väitetyn salakuuntelurikoksen asianomistajana. Kokouksesssa henkilökohtaisia mielipiteitä ja lausumia esittäneellä henkilöllä sitä vastoin oli tuon rikoksen asianomistajan asema.\n  "
      ],
      "hasFormat": {
        "@id": "sfecli:kko/1985/II116/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Lahden raastuvanoikeuden päätös 25.11.1980\n        Virallisen syyttäjän ja asianomistajain syytteestä raastuvanoikeus on katsonut selvitetyksi, että A oli 10.1.1979 Lahdessa toimiessaan Asko-Upo Oy:n tiedotuspäällikkönä luvattomasti työhuoneessaan keskusradion kautta nauhurilla tallentanut yhtiön I tehtaan ruokalassa ruokatauon aikana pidetyn Lahden Metallityöväen Ammattiosasto r.y:n Upo-metalliteollisuuden työhuonekunnan yleisen kokouksen kulun. Mainittu ruokala oli samanaikaisesti tapahtuneen ruokailun ohella ollut yhtiön johdon luvalla työhuonekunnan käytössä sen kokousta varten. Kokoukseen, jonka puheenjohtajan oli toiminut pääluottamusmies B, oli osallistunut noin 50 työhuonekunnan jäsentä. Myös yhtiön II tehtaan ruokalassa ruokailevilla oli ollut mahdollisuus keskusradion välityksellä kuunnella kokousta. Tämän vuoksi ja ottaen erityisesti huomioon, että tallentaminen oli tapahtunut tiedotusaineiston valmistelutarkoituksessa ja että yhdistyksen kokous oli pidetty tehtaan yleisessä ruokalassa, jossa ammattiosastoon kuulumattomillakin henkilöillä oli ollut tilaisuus seurata kokouksen kulkua, raastuvanoikeus on, hyläten asiassa tehdyt, vaatimukset enemmälti, rikoslain 24 luvun 3 b §:n 1 momentin nojalla tuominnut A:n salakuuntelusta 10:een 46 markan päiväsakkoon eli maksamaan sakkoa 460 markkaa sekä korvaamaan valtiolle sen varoista maksetut todistelukustannukset 20 markkaa. Asko Oy, joka vahingonkorvauslain 6 luvun 2 §:n mukaan oli A:n työnantajana ensisijaisesti vastuussa työntekijänsä aiheuttamasta vahingosta, on velvoitettu suorittamaan yhdistykselle korvaukseksi sen oikeudenkäyntikuluista 4.540 markkaa 45 penniä ja B:lle 950 markkaa. Vielä raastuvanoikeus on määrännyt, että mikäli yhdistykselle ja B:lle tuomittuja korvauksia ei saada yhtiöltä perityksi, A:n oli ne suoritettava.\n      \n      \n        Kouvolan hovioikeuden päätös 11.10.1983\n        Hovioikeus, jonne yhdistys, B, A ja yhtiö olivat valittaneet, yhdistys ja B vaatien A:lle tuomitun rangaistuksen koventamista ja edellinen lisäksi yhtiön ja A:n velvoittamista korvaamaan sille asian selvittämisestä ennen poliisitutkintaa aiheutuneet kulut, ja jossa A ja yhtiö olivat toistaneet raastuvanoikeudessa esittämänsä väitteen, ettei juttua olisi tullut tutkia, koska yhdistys oikeushenkilönä ja B sen lakimääräisenä edustajana eivät voineet olla salakuuntelua koskevan rikoksen asianomistajia, on todennut, että B oli toiminut raastuvanoikeuden päätöksessä mainitussa tilaisuudessa Asko Oy:n Upo-metalliteollisuuden työntekijöiden työhuonekunnan yleisen kokouksen puheenjohtajan. Mainittu työhuonekunta kuului Lahden Metallityöväen Ammattiosasto r.y:n alaisuuteen. Koska B sanotussa puheenjohtajan tehtävässään oli toiminut vain työhuonekunnan edustajana, eikä A:n syyksi luetulla teolla ollut loukattu B:n henkilökohtaisia kotirauhan piiriä, ei B:tä ollut pidettävä tässä jutussa asianomistajana. Raastuvanoikeuden ei näin ollen olisi tullut tutkia B:n esittämiä vaatimuksia. Tämän vuoksi hovioikeus on jättänyt B:n raastuvanoikeudessa esittämät rangaistus- ja korvausvaatimukset tutkimatta. Sitä vastoin hovioikeus on katsonut, että yhdistys saattoi olla rikoslain 24 luvun 3 b §:n 1 momentissa tarkoitetun salakuuntelurikoksen asianomistaja.\n        Pääasiaa koskevan ratkaisunsa perusteluissa hovioikeus on lausunut, että A:n oli tosin näytetty luvattomasti nauhoittaneen kyseisen kokouksen kulun käyttäen apunaan keskusradiota, jota hänellä oli ollut mahdollisuus kuunnella työhuoneessaan. Työhuonekunnan kokous oli pidetty ruokatuntien aikana tehtaan ruokalassa, jota ei ollut varattu yksinomaan kokouksen pitämistä varten. Kokouksen aikana siellä oli myös ollut työhuonekuntaan kuulumattomiakin henkilöitä. Kokouksen kulku oli keskusradion kautta myös välitetty tehtaan toiseen ruokalaan. Mainittu kokous ei siten ollut tapahtunut rikoslain 24 luvun 1 §:n 1 momentissa tarkoitetun kotirauhan suojaamalla alueella eikä A:n syyksi raastuvanoikeudessa luettuun tekoon siten voitu soveltaa saman luvun 3 b §:n 1 momenttia. A ei näin ollen ollut menettelyllään syyllistynyt rangaistavaan tekoon. Sen vuoksi hovioikeus on hylännyt syytteen vapauttaen A:n hänelle tuomitusta rangaistuksesta ja velvollisuudesta korvata valtiolle sen varoista maksettuja todistelukustannuksia sekä hänelle määrätystä yhdistyksen ja B:n oikeudenkäyntikulujen toissijaisesta korvausvelvollisuudesta. Asko Oy on niin ikään vapautettu velvollisuudesta suorittaa yhdistykselle ja B:lle tuomittuja korvauksia näiden oikeudenkäyntikuluista.\n      \n    \n    \n      VAATIMUKSET KORKEIMMASSA OIKEUDESSA\n      Virallinen syyttäjä, yhdistys ja B ovat pyytäneet valituslupaa. Syyttäjä ja yhdistys ovat muutoksenhakemuksissaan vaatineet A:n tuomitsemista rangaistukseen salakuuntelusta, minkä ohessa yhdistys on vaatinut A:n ja yhtiön velvoittamista yhteisvastuullisesti suorittamaan sille asian selvittämisestä ennen poliisitutkintaa aiheutuneista kuluista 1.407 markkaa sekä oikeudenkäyntikulujensa korvaamista. B puolestaan on muutoksenhakemuksessaan katsonut toimiessaan puheenjohtajan kokouksessa, jonka kulku ilman lupaa oli tallennettu nauhurille, olleensa salakuuntelurikoksen kohteena ja siten olevansa asianomistaja jutussa ja vaatinut A:n tuomitsemista rangaistukseen salakuuntelusta sekä A:n ja yhtiön velvoittamista korvaamaan hänen oikeudenkäyntikulunsa jutussa.\n      \n        Valitusluvan myöntäminen ja välitoimet\n        Valituslupa on myönnetty 23.1.1984. A ja Asko Oy ovat antaneet niiltä hakemusten johdosta pyydetyn vastauksen, minkä ohessa virallinen syyttäjä, yhdistys ja B ovat vastanneet toistensa hakemuksiin.\n      \n    \n    \n      KORKEIMMAN OIKEUDEN RATKAISU\n      \n        Perustelut\n        Salakuuntelusta on säädetty rikoslain 24 luvun 3 b §:n 1 momentissa. Tuo lainkohta on lisätty rikoslakiin 11.7.1972 annetulla lailla, jonka otsikkona on \"Laki rikoslain täydentämisestä eräillä yksityiselämän suojan loukkaamista koskevilla rangaistussäännöksillä\". Puheena olevaan lainmuutokseen johtaneen hallituksen esityksen (HE n:o 63/1972 vp) perustelujen mukaan säännöksen tarkoituksen on suojata kansalaisen yksityiselämää ja turvata viranomaisen toimintaa virkahuoneissa. Säännöksen syntyhistoria osaltaan tukee sitä käsitystä, että uudella lailla on ollut tarkoitus antaa oikeussuojaa yksityisen henkilön persoonallisuudelle (KKO:1971-II-101). Lain valmisteluasiakirjoissa ei mikään viitta siihen suuntaa, että säännöksen tarkoituksena olisi suojata myös oikeushenkilöitä salakuuntelua vastaan.\n        Eduskunnan lakivaliokunta on mietinnössään lausunut muun muassa näin: \"Lakiehdotuksen mukaan rangaistaisiin kotirauhan suojaamaan alueeseen tai siellä oleskelevaan henkilöön kohdistuvan luvaton tarkkailu kaikissa olosuhteissa. - Tässä suhteessa ehdotetut säännökset poikkeavat olennaisesti kotirauhan suojaa koskevista saman luvun säännöksistä, jotka on säädetty yksinomaan asunnon haltijan ja siellä asuvien muiden henkilöiden suojaksi.\" (Lakivaliokunnan mietintö n:o 5/1972 vp. s. 2.)\n        Edellä esitetyn perusteella yhdistys oikeushenkilönä ei ole salakuuntelurikosta koskevassa lainsäännöksessä tarkoitetun oikeushyvän haltija eikä se siten voi käyttää jutussa asianomistajan puhevaltaa.\n        Kysymyksessä oleva Asko Oy:n omistama tehdas ja siellä sijainnut ruokala ovat muodostaneet sellaisen rikoslain 24 luvun 1 §:ssä tarkoitetun paikan tai alueen, jossa salakuuntelurikos tunnusmerkistönsä mukaisesti saattaa toteutua.\n        Esittäessään syytteessä mainitussa kokouksessa henkilökohtaisia mielipiteitä ja lausumia B on ollut sellaisessa asemassa, jossa yksityiselämän suojan loukkaaminen salakuuntelurikoksella on mahdollista. Tämän vuoksi B:llä on jutussa asianomistajan puhevalta. Hovioikeus ei näin ollen olisi saanut jättää B:n rangaistus- ja korvausvaatimuksia tutkimatta. Korkein oikeus kuitenkin katsoo, että B:n vaatimukset on viivytyksen välttämiseksi tutkittava välittömästi täällä palauttamatta juttua hovioikeuteen.\n        Edellä mainitun kokouksen kulku on ollut keskusradion välityksellä kuultavissa paitsi tehtaan ruokaloissa I ja II myös A:n työhuoneessa. Tehtaan työntekijöillä ja toimihenkilöillä on tuohon aikaan ollut vapaa pääsy kumpaankin ruokalaan. Keskusradion toiminta on voitu katkaista vain A:n huoneesta käsin. A:lla on siten ollut mahdollisuus joko omassa työhuoneessaan tai tehtaan ruokaloissa seurata yhdistyksen kokouksen kulkua ja siellä käytettyjä puheenvuoroja syyllistymättä lainvastaiseen menettelyyn. Tästä kaikesta B pääluottamusmiehenä on jo ennen kokousta ollut tietoinen. Sen vuoksi se seikka että A on sitten nauhurille tallentanut kyseisen kokouksen kulun, ei tee A:n menettelystä salakuuntelua toteuttavaa rikosta.\n        Korkein oikeus katsoo, ettei yhtiöllä ja A:lla asian laatu huomioon ottaen ole oikeutta saada korvausta vastineen tänne antamisesta aiheutuneista kuluista.\n      \n      \n        Päätöslauselma\n        Lahden Metallityöväen Ammattiosasto r.y:n jutussa tekemät rangaistus- ja korvausvaatimukset jätetään tutkimatta ja alempien oikeuksien niistä antamat lausumat poistetaan.\n        Hovioikeuden tutkimatta jättämät, B:n tekemät rangaistus- ja korvausvaatimukset otetaan välittömästi tutkittavaksi ja hylätään.\n        Virallisen syyttäjän syytteen hylkäämistä koskevassa osassa jää hovioikeuden päätöksen lopputulos pysyväksi.\n        A:n ja Asko Oy:n vastauksen antamisesta aiheutuneiden kulujen korvaamista koskevat vaatimukset hylätään.\n        \n          Ratkaisuun osallistuneet: oikeusneuvokset Ailio, Hämäläinen, Lehtonen, Hiltunen ja Aro\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-06-28"
  ],
  "judgmentNumber": [
    "II116"
  ],
  "date": [
    "1984-06-26"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II116"
  ],
  "year": [
    "1985"
  ],
  "description": [
    "http://data.finlex.fi/voc/kko/swe/f17dd817",
    "http://data.finlex.fi/voc/kko/fin/7054e379",
    "http://data.finlex.fi/voc/kko/fin/0fa709d5",
    "http://data.finlex.fi/voc/kko/swe/69695a3d"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}