{
  "@id": "sfecli:kko/2002/88",
  "languageVersion": [
    {
      "@id": "sfecli:kko/2002/88/fin",
      "title_fi": [
        "KKO:2002:88"
      ],
      "abstract_fi": [
        "\n    A oli ostanut B:ltä tilan sillä sijaitsevine omakotitaloineen. A:lla ei ollut tarkoitus ostaa tilaan kuuluvaa pysäköintialueena käytettyä määräalaa, jonka kunta oli aikoinaan pidättänyt itselleen myydessään tilan B:lle. Koskei määräala ollut B:n ja A:n välisen kaupan kohteena, A:lla ei ollut koko tilaan saamastaan lainhuudosta huolimatta sellaista oikeutta määräalaan, joka olisi estänyt määräalan lohkomisen kunnalle. Ks. KKO:1993:144 KKO:1968-II-71\n  "
      ],
      "hasFormat": {
        "@id": "sfecli:kko/2002/88/fin/txt",
        "content_fi": [
          "\n    \n      ASIAN AIKAISEMPI KÄSITTELY\n      \n        Toimitus\n        Kangaslammin kunnalle oli 30.6.2000 myönnetty lainhuuto määräalaan, jonka kunta oli pidättänyt myydessään 5.9.1988 vahvistetulla kauppakirjalla Sirpa ja Eino T:lle Kangaslammin kunnan Rauhamäen kylässä sijaitsevan Kirkkorannan tilan RN:o 3:15 rakennuksineen.\n        Määräalaa koskevassa lohkomistoimituksessa 25.8.2000 Tuija ja Hannu R vastustivat lohkomista. He olivat 27.8.1999 vahvistetulla kauppakirjalla ostaneet Kirkkorannan tilan Sirpa T:ltä ja Eino T:n oikeudenomistajilta. Tilan pinta-ala oli kauppakirjan ja kiinteistörekisteriotteen mukaan 1 480 neliömetriä. He eivät olleet kaupan tehdessään tienneet, että nyt kysymyksessä oleva kunnan pysäköintialueena käyttämä noin 190 neliömetrin suuruinen alue kuului heidän ostamaansa tilaan ja sisältyi kauppakirjassa mainittuun pinta-alaan. Määräala, jonka erottamisoikeuden vakuudeksi ei ollut haettu kiinnitystä ja jonka omistusoikeutta ei maakaaren tultua voimaan ollut kirjattu, ei ollut ilmennyt tilaa koskeneista asiakirjoista. Tuija ja Hannu R olivat saaneet lainhuudon Kirkkorannan tilaan, puoliksi kumpikin 18.1.2000.\n        Toimitusmiehet katsoivat, että asiassa ei ollut osoitettu, että Kirkkorannan tilan nykyisten omistajien Tuija ja Hannu R:n olisi tullut olla tai he olisivat olleet tietoisia määräalan pidättämisestä Kirkkorannan tilaa ostaessaan, vaikka he olivat tienneet paikoitusalueen olemassaolosta. Tämän vuoksi ja kun lohkomisen suorittamiselle ei siten ollut edellytyksiä, toimitusmiehet kiinteistönmuodostamislain 179 §:n 1 momentin ja maakaaren 13 luvun 3 §:n 1 momentin nojalla jättivät toimituksen sikseen.\n      \n      \n        Itä-Suomen maaoikeuden tuomio 16.1.2001\n        Maaoikeus, jonne kunta valitti, hyväksyi toimitusmiesten päätöksen perustelut ja hylkäsi valituksen.\n        Asian ovat ratkaisseet maaoikeuden jäsenet maaoikeustuomari Pekka Palomäki, maaoikeusinsinööri Erkki Tenhola sekä lautamiehet Sampsa Hirvonen ja Helmi Putkinen.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa myönnettiin. Kunta vaati valituksessaan, että määräala lohotaan.\n      Tuija ja Hannu R vastasivat valitukseen.\n    \n    \n      KORKEIMMAN OIKEUDEN RATKAISU\n      \n        Perustelut\n        Kangaslammin kunta on myydessään 5.9.1988 vahvistetulla kauppakirjalla Sirpa ja Eino T:lle Kangaslammin kunnan Rauhamäen kylässä sijaitsevan Kirkkorannan tilan RN:o 3:15 rakennuksineen samalla pidättänyt itselleen noin 190 neliömetrin suuruisen määräalan. Sirpa T ja Eino T:n oikeudenomistajat ovat puolestaan myyneet tilan ja sillä sijaitsevan omakotitalon ja muut rakennukset 27.8.1999 vahvistetulla kauppakirjalla Tuija ja Hannu R:lle. Tähän kauppakirjaan ei ole otettu mainintaa edellä tarkoitetun määräalan pidättämisestä. Tuija ja Hannu R:lle on kaupan perusteella myönnetty lainhuuto Kirkkorannan tilaan. Kun kunta ei ollut hakenut kiinnitystä määräalan erottamisoikeuden vakuudeksi eikä myöskään maakaaren tultua voimaan 1.1.1997 kirjannut oikeuttaan maakaaren voimaanpanosta annetun lain 6 §:ssä säädetyssä määräajassa, ei määräalan pidättäminen ole ilmennyt myöskään kiinteistörekisteristä eikä rasitustodistuksesta. Määräalaa käytettiin kunnan omistaman venesataman paikoitusalueena.\n        Kiinteistön kaupan kohde määräytyy viime kädessä sen mukaan, minkä alueiden luovuttamisesta kaupan osapuolet ovat tarkoittaneet sopia. Tuija ja Hannu R:n lausunnoista ilmenee, että he ovat kaupan kohteeseen tutustuessaan havainneet kunnan hallinnassa olleen pysäköintialueen, mutta eivät ole mieltäneet sitä kaupan kohteeseen kuuluvaksi eikä heidän tarkoituksenaan ole ollut tuon alueen ostaminen. Kysymyksessä oleva määräala ei siten ole ollut 27.8.1999 tehdyn kiinteistönkaupan kohteena siitä huolimatta, että määräala on kuulunut kauppakirjassa kaupan kohteeksi mainittuun tilaan. Kaupan kohdetta ei voi muuttaa muuksi sekään seikka, että ostetun alueen pinta-alaksi oli kauppakirjaan merkitty koko tilan pinta-ala. Kysymyksessä ei siten ole maakaaren 13 luvussa säännelty tilanne, jossa Tuija ja Hannu R:n koko tilaan saaman lainhuudon oikeusvaikutukset ulottuisivat määräalan osalta myös kuntaan. Koska Tuija ja Hannu R:llä ei siis ole oikeutta määräalaan, lohkomista ei olisi tullut maaoikeuden tuomiossa mainituilla perusteilla jättää sikseen.\n      \n      \n        Tuomiolauselma\n        Maaoikeuden tuomio kumotaan.\n        Asia palautetaan lohkomistoimituksen jatkamista varten Etelä-Savon maanmittaustoimistoon.\n        Asian ovat ratkaisseet oikeusneuvokset Mikko Tulokas, Lauri Lehtimaja, Eeva Vuori, Pertti Välimäki ja Pasi Aarnio. Esittelijä Matti Sepponen.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:2002:88"
  ],
  "contributor": [
    "http://data.finlex.fi/person/519b4e44",
    "http://data.finlex.fi/person/4e23c80f",
    "http://data.finlex.fi/person/aa66a880",
    "http://data.finlex.fi/person/4d1032ba",
    "http://data.finlex.fi/person/0762aec0"
  ],
  "description": [
    "http://data.finlex.fi/voc/kko/fin/18e14157",
    "http://data.finlex.fi/voc/kko/swe/ce9ef247",
    "http://data.finlex.fi/voc/kko/swe/d48c8fcd",
    "http://data.finlex.fi/voc/kko/fin/321f3e40",
    "http://data.finlex.fi/voc/kko/swe/3a6fcab3",
    "http://data.finlex.fi/voc/kko/swe/4cc3a304"
  ],
  "judgmentNumber": [
    "88"
  ],
  "date": [
    "2002-09-17"
  ],
  "issued": [
    "2002-10-22"
  ],
  "creator": [
    "http://data.finlex.fi/common/KKO"
  ],
  "year": [
    "2002"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "contributor": {
      "@id": "dcterms:contributor",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}