{
  "@id": "sfecli:kko/1986/II114",
  "languageVersion": [
    {
      "@id": "sfecli:kko/1986/II114/fin",
      "title_fi": [
        "KKO:1986-II-114"
      ],
      "abstract_fi": [
        "\n    Yhtiöjärjestyksen määräystä oikeudesta lunastaa osake ei voitu jättää huomioon ottamatta varallisuusoikeudellisista oikeustoimista annetun lain ( oikeustoimilain ) 36 §:n perusteella.\n    Lunastusoikeuden toteuttamista tarkoittava oikeustoimi voitiin sitä vastoin kumota lain pätemättömyysperusteilla.\n  "
      ],
      "hasFormat": {
        "@id": "sfecli:kko/1986/II114/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Hyvinkään kihlakunnanoikeudessa\n        Tilitoimiston johtaja B on asianajaja A vastaan ajamassaan kanteessa lausunut, että A oli kesäkuussa 1982 ostanut Asunto Oy Lasitalon osakkeet n:ot 4289 - 4916, jotka oikeuttivat huoneiston A 10 hallintaan yhtiön talossa Hyvinkäällä. Kun A ei ollut aikaisemmin ollut yhtiön osakas, oli B esittänyt hänelle yhtiöjärjestyksen mukaisen lunastusvaatimuksen ja tarjonnut A:lle tämän maksamaa kauppahintaa yhtiöjärjestyksen edellyttämänä lunastushintana. A ei kuitenkaan ollut hyväksynyt B:n lunastusvaatimusta eikä ottanut tarjottua lunastushintaa vastaan, minkä vuoksi B oli yhtiöjärjestyksen mukaisesti tallettanut lunastushinnan yhtiön hallitukselle. Sen vuoksi B on vaatinut, että omistusoikeuden kysymyksessä oleviin osakkeisiin vahvistettaisiin kuuluvan hänelle 167.000 markan lunastushinnasta.\n      \n      \n        Kihlakunnanoikeuden päätös 21.3.1983\n        A:n vastustettua kannetta kihlakunnanoikeus, jossa asianosaiset ovat vaatineet korvausta oikeudenkäyntikuluistaan, on lausunut selvitetyksi, että A oli 24.5.1982 päivätyllä kauppakirjalla ostanut kanteessa tarkoitetut osakkeet ja että saanto oli ilmoitettu asunto-osakeyhtiön hallitukselle 30.6.1982.\n        Asunto-osakeyhtiön 24.10.1958 vahvistetun yhtiöjärjestyksen 13 §:n mukaan oli yhtiön osakkeenomistajalla, jos jonkin huoneiston hallintaan oikeuttavat osakkeet myyntiin tai muulla tavoin vastiketta vastaan luovutettiin yhtiöön kuulumattomalle, oikeus lunastaa osakkeet niiden luovutushinnasta kuukauden kuluessa siitä, kun saannosta oli kirjallisesti ilmoitettu yhtiölle. Yhtiöjärjestyksessä määrättiin lisäksi, että ellei luovutuksensaaja ottanut vastaan hänelle tarjottua maksua, oli lunastussumma talletettava yhtiön hallitukselle.\n        Asunto-osakeyhtiön yhtiöjärjestystä oli yhtiön ylimääräisen yhtiökokouksen 17.12.1981 tekemällä päätöksellä, johon päätöksentekoon B oli osakkeenomistajana ja yhtiön isännöitsijänä osallistunut, muutettu muun muassa siten, että siitä oli poistettu 13 §:ään sisältynyt lunastuslauseke. Koska tuota yhtiöjärjestyksen muutosta ei kuitenkaan vielä kaupantekohetkellä eikä vielä osakkeita lunastettaessakaan ollut merkitty kaupparekisteriin, ei yhtiöjärjestyksen muutos osakeyhtiölain 9 luvun 14 §:n 2 momentin säännöksestä johtuen ollut vielä tuolloin tullut voimaan. B:llä oli sen vuoksi ollut oikeus lunastaa kyseiset osakkeet A:lta 24.10.1958 vahvistetun yhtiöjärjestyksen 13 §:n määräämässä järjestyksessä. Koska yhtiöjärjestyksen muutoksen ei ollut katsottava ennen sen kaupparekisteriin merkitsemistä tulleen yhtiössä sisäisestikään voimaan, ei myöskään sillä seikalla, että B oli osallistunut yhtiöjärjestyksen muuttamista koskevaan päätöksentekoon, ollut merkitystä muodollisen lunastusoikeuden kannalta.\n        B oli 27.7.1982 sekä suullisesti että kirjallisesti ilmoittanut A:lle lunastavansa kysymyksessä olevat osakkeet 167.000 markan lunastushinnasta selittäen olevansa valmis maksamaan lunastushinnan tuossa tilaisuudessa. Osakekirjojen luovutus oli sovittu tapahtuvaksi 29.7.1982. Kun A oli sittemmin ilmoittanut kieltäytyvänsä hyväksymästä lunastusvaatimusta, oli B 29.7.1982 tallettanut lunastushinnan asunto-osakeyhtiön tilille.\n        Kihlakunnanoikeus on katsonut, että B oli tehnyt lunastusvaatimuksensa ja tallettanut lunastushinnan asunto-osakeyhtiön lunastushetkellä voimassa olleen yhtiöjärjestyksen edellyttämällä tavalla.\n        B oli kuitenkin osakkeenomistajana osallistunut yhtiökokouksessa päätöksentekoon, jolla lunastuslauseke oli poistettu yhtiöjärjestyksestä. B oli siten ilmaissut tahtoneensa osaltaan luopua lunastusmahdollisuudesta vastaisuudessa. Muodollinen lunastusoikeus B:llä oli säilynyt vain, koska yhtiöjärjestyksen muutosta ei vielä kaupantekohetkellä ja osakkeita lunastettaessa ollut ehditty merkitä kaupparekisteriin.\n        Osakkeiden myyjä oli joulukuussa 1981 saanut B:ltä uuden yhtiöjärjestyksen, josta oli poistettu lunastuslauseke ja jonka B oli viikkoa myöhemmin puhelimessa selittänyt tulleen yhtiökokouksessa hyväksytyksi. Tuon yhtiöjärjestyksen osakkeiden myyjä oli kaupanteon yhteydessä esittänyt A:lle. Myyjä oli toisaalta myös 26.3.1982 saanut B:ltä isännöitsijäntodistuksen, jossa vielä oli ollut merkintä lunastusoikeudesta. Selvittämättä oli jäänyt, oliko myyjä ollut tietoinen siitä, ettei yhtiöjärjestyksen muutos ollutkaan tullut voimaan ja oliko isännöitsijäntodistus lainkaan ollut esillä kaupanteossa. Selvittämättä oli niin ikään jäänyt, oliko kaupanteossa ollut käsillä asunto-osakeyhtiön kaupparekisterinote. A:n oli kuitenkin katsottava voineen luottaa siihen, että jo joulukuussa 1981 tehty yhtiöjärjestyksen muutos oli osakeyhtiölain edellyttämällä tavalla viivytyksettä ilmoitettu rekisteröitäväksi ja ettei enää puolta vuotta myöhemmin, vaikkei muutos vielä ehtinyt rekisteriin, lunastuslausekkeeseen tultaisi vetoamaan ainakaan sellaisen osakkeenomistajan taholta, joka itse oli yhtiökokouksessa ollut poistamassa lunastuslauseketta yhtiöjärjestyksestä.\n        B oli asunto-osakeyhtiön isännöitsijänä itse vastuussa siitä, että yhtiökokouksen päätös yhtiöjärjestyksen muuttamisesta, jolla lunastuslauseke oli poistettu yhtiöjärjestyksestä, osakeyhtiölain 9 luvun 14 §:n mukaisesti viivytyksettä ilmoitettiin rekisteröitäväksi. B:n mukaan yhtiökokouksen pöytäkirja oli joutunut hukkaan. Kun se oli keväällä 1982 löytynyt, oli ilmoitus välittömästi tämän jälkeen tehty. Pöytäkirjan hukkaan joutuminen,josta B:n oli katsottava olevan vastuussa, oli siten viivyttänyt päätöksen asianmukaista rekisteröintiä ja näin osaltaan myötävaikuttanut siihen, että B:llä oli säilynyt mahdollisuus vedota vielä muodollisesti voimassa olevaan lunastuslausekkeeseen.\n        A oli suorittanut ostamassaan huoneistossa korjauksia ja ryhtynyt harjoittamaan siellä asianajotoimintaa. Lunastuksen voimassa pysyttäminen olisi omiaan huomattavasti vaikeuttamaan A:n ammatin harjoittamista. B ei toisaalta ollut esittänyt lunastusvaatimukselleen muuta perustetta kuin muodollisen lunastusoikeuden.\n        Kihlakunnanoikeus on katsonut, että vaikka B:llä oli ollut oikeus lunastaa osakkeet A:lta ja vaikka lunastus oli katsottava suoritetuksi oikeassa järjestyksessä, oikeustointa oli kuitenkin puheena olevissa olosuhteissa B:n toimesta tehtynä pidettävä sellaisena, että siihen vetoaminen oli kunnian vastaista ja arvotonta, sekä sellaisena, että sen voimaan jääminen johtaisi ilmeiseen kohtuuttomuuteen. Sen vuoksi kihlakunnanoikeus on hylännyt kanteen ja oikeustoimilain 36 §:n nojalla määrännyt osakkeiden lunastuksen raukeamaan. Siihen nähden, että asia oli ollut niin sekava ja epätietoinen, että oikeudenkäyntiin oli ollut aihetta, ja asian laadun vuoksi A sai kuitenkin itse pitää oikeudenkäyntikulunsa vahinkonaan.\n      \n      \n        Helsingin hovioikeuden tuomio 16.10.1985\n        Hovioikeus, jonka tutkittavaksi asianomaiset olivat saattaneet jutun, on katsonut, että koska B:n kysymyksessä olevien osakkeiden myyjälle 26.3.1982 antamassa isännöitsijäntodistuksessa oli ollut maininta lunastuslausekkeesta ja A oli jättänyt varmistautumatta siitä, että yhtiöjärjestyksen muoto, jolla lunastuslauseke oli poistettu, oli merkitty kaupparekisteriin. B:n A:lle kihlakunnanoikeuden päätöksestä ilmenevällä tavalla tekemää vaatimusta osakkeiden lunastamisesta ei ole ollut kihlakunnanoikeuden päätöksessä mainitulla tai muillakaan perusteilla pidettävä kunnian vastaisena tai arvottomana ja että B:n lunastusoikeuden pysyttäminen ei johtanut ilmeiseen kohtuuttomuuteen. Sen vuoksi hovioikeus on, muuttaen kihlakunnanoikeuden päätöstä, velvoittanut A:n kauppahinnan 167.000 markkaa saadessaan luovuttamaan kysymyksessä olevat osakkeet B:lle. Koska kihlakunnanoikeuden päätöstä oli muutettu, ei A:lle tullut korvausta vastinekuluista hovioikeudessa.\n      \n    \n    \n      MUUTOKSENHAKU KORKEIMMASSA OIKEUDESSA\n      A on pyytänyt valituslupaa ja vedoten edelleen oikeustoimilain 33 ja 36 §:ään vaatinut hovioikeuden tuomion kumoamista ja kihlakunnanoikeuden päätöksen pysyttämistä sekä B:n velvoittamista korvaamaan hänen oikeudenkäyntikulunsa jutussa 16 prosentin korkoineen.\n      Korkein oikeus on 20.1.1986 myöntänyt A:lle valitusluvan ja määrännyt, ettei hovioikeuden tuomiota ollut toistaiseksi pantava täytäntöön. B on antanut häneltä hakemuksen johdosta pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        B:n puheena olevan osakekaupan perusteella esittämä lunastusvaatimus on alempien oikeuksien toteamalla tavalla tehty asianmukaisessa järjestyksessä.\n        Yhtiöjärjestyksen lunastuslauseketta ei voida jättää huomioon ottamatta varallisuusoikeudellisista oikeustoimista annetun lain 36 §:n perusteella, vaan se on jäänyt noudatettavaksi, kunnes se on poistettu kaupparekisteriin merkityllä yhtiöjärjestyksen muutoksella.\n        Sen sijaan voidaan lunastusoikeuden toteuttamista tarkoittava oikeustoimi kumota mainitun lain pätemättömyysperusteilla muun muassa lain 33 §:n nojalla. Yhtiöjärjestyksessä määrätyn lunastusoikeuden käyttö ei sinänsä ole ollut kunnian vastaista ja arvotonta. B on ennen yhtiöjärjestyksen muuttamista varten 17.12.1981 pidettyä yhtiökokousta isännöitsijänä jakanut osakkaille esityksen uudeksi yhtiöjärjestykseksi, jossa ei enää ollut määräystä osakkaan lunastusoikeudesta. Osakekauppaa varten B on antanut myyjille vain 26.3.1982 päivätyn selostuksen. Siitä on ilmennyt, että osakkailla oli lunastusoikeus ja että lunastusaika oli 30 päivää. Siten on jäänyt näyttämättä, että B olisi aikaansaanut osakekaupan antamalla väärän tiedon lunastusoikeudesta ja osakkeita lunastaessaan käyttänyt hyväkseen näin aikaansaamaansa lunastustilaisuutta, tai että lunastustoimi muutenkaan olisi suoritettu sellaisissa olosuhteissa, että niistä tietoinen olisi kunnian vastaista ja arvotonta vedota oikeustoimeen.\n      \n      \n        Tuomiolauselma\n        Hovioikeuden tuomion lopputulosta ei muuteta. Korkeimman oikeuden määräys hovioikeuden tuomion täytäntöönpanon kieltämisestä raukeaa jutun näin päättyessä. A velvoitetaan suorittamaan B:lle korvaukseksi hänellä vastauksen antamisesta täällä olleista kuluista 1.200 markkaa.\n      \n      \n        Ratkaisuun osallistuneet: oikeusneuvokset Ailio, Portin, Mörä, Hiltunen ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II114"
  ],
  "description": [
    "http://data.finlex.fi/voc/kko/fin/5f1278dc",
    "http://data.finlex.fi/voc/kko/swe/e2750b8b",
    "http://data.finlex.fi/voc/kko/swe/463c270e"
  ],
  "judgmentNumber": [
    "II114"
  ],
  "date": [
    "1986-04-22"
  ],
  "issued": [
    "1986-10-01"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}