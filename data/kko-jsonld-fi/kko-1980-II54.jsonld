{
  "@id": "sfecli:kko/1980/II54",
  "languageVersion": [
    {
      "@id": "sfecli:kko/1980/II54/fin",
      "title_fi": [
        "KKO:1980-II-54"
      ],
      "abstract_fi": [
        "\n    Englantilainen tuomioistuin oli lainvoimaisella tuomiolla velvoittanut Suomen kansalaisen suorittamaan korvausta hänellä Englannissa asuessaan vuokralla ollutta huoneistoa koskeneen vuokrasopimuksen ehdon täyttämättä jättämisestä. Kun tuo tuomio ei ollut täytäntöönpanokelpoinen Suomessa, jonne henkilö oli muuttanut, oli suomalainen tuomioistuin toimivaltainen käsittelemään samaa korvausvelvollisuutta koskevan jutun.\n  "
      ],
      "hasFormat": {
        "@id": "sfecli:kko/1980/II54/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Lontoon kaupungista Ison Britannian ja Pohjois-Irlannin Yhdistyneestä Kuningaskunnasta olevan A:n Helsingin kaupungista olevalle B:lle tiedoksi toimituttaman haasteen nojalla ajamasta kanteesta Helsingin RO p. 31/1 1972 oli lausunut selvitetyksi, että A oli 9/7 1963 päivätyllä vuokrasopimuksella vuokrannut eräältä Lontoossa olevalta yhtiöltä huoneiston n:o 9 talossa de Walden Court 85 New Cavendish Street nimisen kadun varrella Lontoossa 1/6 p:stä 1963 muun muassa ehdoin, että hän vuokralaisena sitoutui\n      ylläpitämään, puhdistamaan, huoltamaan ja korjaamaan hyvin ja asiallisesti vuokra-ajan kestäessä sanotun asunnon sisätilat, mukaanluettuna kaikki kiinteät laitteet ja kalusteet, jotka kuuluivat vuokranantajalle, ja pitämään ne asianmukaisessa kunnossa ja hyvännäköisinä ja uusimaan kaikki kuluneet, särkyneet, puuttuvat, vaurioituneet tai tuhotut tavarat tai laitteet vastaavan laatuisilla ja arvoisilla esineillä ja vuokra-ajan kuluttua umpeen tai sen päättyessä aikaisemmin luovuttamaan asunnon sekä sen kiinteät kalusteet ja laitteet kaikkine parannuksineen ja lisäyksineen hyvässä ja asianmukaisessa kunnossa ja hyvännäköisinä sekä maalauttamaan ammattimaisesti kolmeen kertaan hyvällä öljymaalilla asunnon sisätilojen kaikki puiset, rautaiset ja muut osat, jotka oli aikaisemmin maalattu tai jotka tavallisesti maalataan, sanotun vuokra-ajan viimeisen neljänneksen aikana riippumatta siitä miten vuokra-aika päättyi, ja välittömästi tällaisen sisäisen maalauksen jälkeen hiomaan, lakkaamaan, maalaamaan temperaväreillä, himmentämään, valkaisemaan ja värittämään kaikki aikaisemmin siten käsitellyt osat ja tapetoimaan uudelleen tavallisesti tapetoitavat osat sopivalla, laadultaan hyvällä tapetilla,\n      laiminlyötyään vuokranantajan korjauskehotuksen noudattamisen tai asunnon korjaamista koskevien velvoitteiden täyttämisen vaadittaessa vuokranantajalle suorittamaan korjaustöiden kustannukset sekä\n      suorittamaan vuokranantajalle kaikki kulut, veloitukset ja kustannukset, mukaanluettuina oikeudellisista toimenpiteistä aiheutuvat kulut sekä katsastusmiesten palkkiot, joita vuokranantajalle aiheutui hänen ryhtyessään tai aikoessaan ryhtyä vuonna 1925 annetun omaisuuslain 146 luvun mukaisiin laillisiin toimenpiteisiin, huolimatta siitä, että oikeudenmenetys vältettäisiin muulla tavoin kuin tuomioistuimen myöntämällä vapautuksella; kuitenkin edellyttäen, että vuokralainen oli laiminlyönyt sitoumuksensa noudattamisen ja saanut tällaista laiminlyöntiä koskevan ilmoituksen eikä ollut ryhtynyt ilmoituksen edellyttämiin toimenpiteisiin.\n      RO oli edelleen lausunut selvitetyksi, että A huoneiston vuokraoikeuden haltijana 3/5 1965 päivätyllä luovutuskirjalla luovuttanut huoneiston hallinnan edelleen B:lle ehdoin, että B sitoutui täyttämään A:n ja yhtiön välisen vuokrasopimuksen ehdot, sekä että B oli kesällä 1966 muuttanut huoneistosta ja hänen vuokrasuhteensa oli lopullisesti päättynyt yhtiön otettua huoneiston haltuunsa 19/4 1967, mutta että B ei muuttaessaan taikka sen jälkeen ollut suorittanut asunnossa vuokrasopimuksen edellyttämiä kunnostustöitä.\n      Huoneiston omistanut yhtiö oli The High Court of Justice nimisen tuomioistuimen Queen's Bench Division osastolla vaatinut A:n velvoittamista suorittamaan yhtiölle vahingonkorvausta vuokrasopimuksen rikkomisesta ja A oli tuossa oikeudenkäynnissä B:lle 15/6 1968 tiedoksi toimitetun haasteen nojalla vaatinut, että B hänen ja A:n välisen luovutussopimuksen nojalla velvoitettaisiin pitämään A:n vapaana vastuussa yhtiön vaatimuksen ja oikeudenkäyntikulujen johdosta. B ei kuitenkaan ollut noudattanut kutsua ja tuomioistuin oli päätöksellään 9/6 1969 vahvistanut, että A:n tuli suorittaa yhtiölle korvaukseksi huoneiston kunnostustöiden laiminlyömisestä 400 puntaa kuluineen ja velvoittanut B:n suorittamaan A:lle nuo 400 puntaa sekä A:n erikseen arvioitavat oikeudenkäyntikulut, joiden määräksi oli 25/3 1970 vahvistettu 458 puntaa ja silloisina rahoina 5 shillinkiä 5 penceä.\n      Sen vuoksi ja kun B ei ollut esittänyt perustetta, jonka mukaan hän olisi vapautunut vuokrasopimuksessa sovituista vuokralaisen velvollisuuksista eikä myöskään ollut osoittanut Lontoossa tuomittuja ja vahvistettuja korvausmääriä kohtuuttomiksi, RO oli velvoittanut B:n heti kuitin saadessaan suorittamaan A:lle vahingonkorvaukseksi 400 Englannin puntaa ja muiden kulujen korvaukseksi 458 puntaa 5 shillinkiä 5 penceä, joko Englannin valuuttana tai maksupäivän kurssin mukaan Suomen rahana, sekä korkoa tuomituille määrille 5 prosentin mukaan 1/9 p:stä 1970, minkä lisäksi B:n tuli korvata A:n oikeudenkäyntikulut 4 000 markalla.\n      Helsingin HO, jonka tutkittavaksi B oli saattanut jutun, t. 29/10 1975 oli katsonut selvitetyksi, että A oli yhtiön kanssa tekemässään vuokrasopimuksessa sitoutunut vuokra-ajan viimeisen neljänneksen aikana suorittamaan huoneiston sopimuksessa luetellut kunnostamistyöt ja että hänet oli kiinteistön sijaitsemispaikan tuomioistuimessa todettu velvolliseksi suorittamaan yhtiölle 400 punnan suuruinen vahingonkorvaus kunnostustöiden laiminlyömisen johdosta, että B oli A:n kanssa tekemässään vuokraoikeuden siirtoa koskevassa sopimuksessa sitoutunut vastaamaan A:n ja yhtiön välisen vuokrasopimuksen ehtojen täyttämisestä ja että mainittu tuomioistuin oli A:n vaatimuksesta oikeudenkäynnissä, johon B oli kutsuttu kuultavaksi, hänen kuitenkaan käyttämättä tätä etua hyväkseen, määrännyt, että A:lla oli oikeus vaatia B:ltä mainitut 400 puntaa ja A:n erikseen arvioitavat oikeudenkäyntikulut, Sen vuoksi ja kun oli näytetty B:n laiminlyöneen vuokrasopimuksessa määrätyt vuokralaiselle vuokra-ajan viimeisen neljänneksen aikana suoritettavat kunnostamistyöt, eikä B:n aikaisemmin suorittama huoneiston perusteellinen korjaus vapauttanut häntä vuokrasopimuksen kerrotun ehdon täyttämisestä, ja B oli vastuussa sopimuksen rikkomisesta A:lle aiheutetusta vahingosta HO oli jättänyt asian RO:n päätöksen lopputuloksen varaan.\n      B pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n tuomioon ja lupahakemukseensa sisällytti muutoksenhakemuksen.\n    \n    \n      KORKEIN OIKEUS\n      KKO t. myönsi muutoksenhakuluvan, tutki jutun ja katsoi, että kanteessa tarkoitettu vaatimus tosin oi sellainen, että se oikeudenkäymiskaaren 10 luvun 14 ja 19 §:stä ilmenevien periaatteiden mukaan olisi ollut käsiteltävä kiinteistön sijaintipaikan tuomioistuimessa. Koska riita ei kuitenkaan koskenut välittömästi oikeutta kiinteistöön tai sen hallintaan ja kun englantilaisen tuomioistuimen päätöstä ei voitu panna täytäntöön Suomessa, Helsingin RO oli vastaajan kotipaikan tuomioistuimena ollut toimivaltainen käsittelemään jutun.\n      Riidan ratkaisemisessa oli sovellettava Englannin lakia. B oli sopimuksessaan A:n kanssa sitoutunut täyttämään tämän ja vuokranantajan välisen vuokrasopimuksen ehdot. A oli HO:n tuomiossa selostetuin tavoin velvoitettu suorittamaan vuokranantajalle korvauksena 400 puntaa ja hänen oikeudenkäyntikulujensa määräksi oli tuomioistuimessa arvioitu 458 puntaa 5 shillinkiä 5 penceä. B ei ollut esittänyt, millä perusteella hän olisi vapauttanut sopimuksenmukaisista velvoitteistaan, eikä hän ollut tehnyt uskottavaksi, että A, luottaen takautumisoikeuteensa B:tä kohtaan, olisi suostunut suurempaan korvaukseen kuin mihin hän oli ollut velvollinen. Tämän vuoksi KKO katsoi, ettei ollut syytä muuttaa HO:n tuomion lopputulosta.\n      \n        Ratkaisuun osallistuneet: oikeusneuvokset Salervo, Ailio, Portin ja Mörä sekä ylimääräinen oikeusneuvos Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1980:II54"
  ],
  "description": [
    "http://data.finlex.fi/voc/kko/fin/044d7126",
    "http://data.finlex.fi/voc/kko/swe/4abf5a55"
  ],
  "judgmentNumber": [
    "II54"
  ],
  "date": [
    "1979-10-25"
  ],
  "issued": [
    "1980-05-30"
  ],
  "creator": [
    "http://data.finlex.fi/common/KKO"
  ],
  "year": [
    "1980"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}