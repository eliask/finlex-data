{
  "@id": "sfecli:kko/1983/II158",
  "languageVersion": [
    {
      "@id": "sfecli:kko/1983/II158/fin",
      "title_fi": [
        "KKO:1983-II-158"
      ],
      "abstract_fi": [
        "\n    A ja B oli tuomittu avioeroon ja heidän alaikäiset lapsensa uskottu A:n huollettaviksi sekä B velvoitettu maksamaan lapsille elatusapua. A:n ja B:n sopimuksen mukaan toimitetussa osituksessa A otti yksin vastatakseen lasten elatuksesta B:n vapautuessa elatusvelvollisuudesta. Koska A osituksessa sai elatusvastuutaan vastaan huomattavasti enemmän omaisuutta kuin hän muutoin olisi saanut, eikä sopimuksessa siten ollut luovuttu lasten oikeudesta saada vastaisuudessa elatusta B:ltä, tämä oikeustoimi ei ollut sellainen sopimus, joka lasten elatuksesta annetun lain 7 §:n 3 momentin mukaan olisi mitätön.\n  "
      ],
      "hasFormat": {
        "@id": "sfecli:kko/1983/II158/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Hauhon KO p. 17.5.1982 oli lausunut selvitetyn, että KO oli 16.1.1979 julistamallaan lainvoiman saaneella päätöksellä tuominnut A:n ja B:n avioeroon, uskonut heidän alaikäiset lapsensa 28.2.1965 syntyneen C:n, 30.1.67 syntyneen D:n ja 15.10.1968 syntyneen E:n A:n huollettaviksi ja velvoittanut B:n suorittamaan elatusapua kullekin lapselle 200 markkaa kuukausittain etukäteen 10.11.1978 lukien. Avioeron jälkeen asianosaisten sopimuksen mukaan 26.2.1979 toimitetussa osituksessa A oli ottanut yksin vastatakseen mainituille lapsille määrätyistä elatusavuista avioerosta alkaen ja B vapautunut velvollisuudesta suorittaa tuon ajankohdan jälkeen elatusapua. Tämän vuoksi ja kun mainittu ositussopimuksen kohta, jossa lasten puolesta oli luovutettu heidän oikeudestaan saada vastaisuudessa elatusapua, oli lasten elatuksesta annetun lain 3 luvun 7 §:n 3 momentin mukaan mitätön, KO oli lapsen elatuksesta annetun lain 1 luvun ja 2 §:n , 5 luvun 11 §:n ja avioliittolain 115 §:n 1 momentin nojalla velvoittanut B:n suorittamaan elatusapua mainituille lapsille kullekkin 150 markkaa kuukaudessa haasteen tiedoksiantopäivästä 23.3.1982 lukien, kunnes lapset täyttivät 18 vuotta tai sitä ennen kykenivät itsensä elättämään.\n      Turun HO, jonka tutkittavaksi B oli saattanut jutun, t. 8.10.1982 oli katsonut, että A oli omaisuuden osituksessa sitoutunut yksin vastaamaan lapsille tulevista elatusavuista avioeropäivästä lukien ja sitoumusta vastaan saanut huomattavasti suuremman osan pesän omaisuudesta kuin mitä hänelle muutoin oli tullut. Sanottua sopimusta ei ollut pidettävä mitättömänä eikä sopimusta myöskään ollut näytetty ilmeisesti kohtuuttomaksi. Kun elatusapua vahvistettaessa huomioon otettavissa olosuhteissa ei ollut näytetty tapahtuneen olennaisia muutoksia, HO oli, kumoten KO:n päätöksen kysymyksessä olevalta osalta, hylännyt A:n kanteen ja vapauttanut B:n tuomitusta maksuvelvollisuudesta sekä määrännyt, että B:lle oli palautettava ne määrät, jotka hän KO:n päätöksen perusteella ehkä oli suorittanut.\n      Pyytäen valituslupaa A haki muutosta HO:n tuomioon. Lupa myönnettiin ja B antoi häneltä pyydetyn vastauksen.\n      A toisti kanteessa esittämänsä vaatimuksen, että ositussopimuksen mainittu kohta katsottaisiin lapsen elatuksesta annetun lain 3 luvun 7 §:n 3 momentin mukaan mitättömäksi ja, koska A:n elatuskyky oli hänen tulojensa alenemisen vuoksi olennaisesti muuttunut, B velvoitettaisiin suorittamaan elatusapua C:lle, D:lle ja E:lle kullekkin 350 markkaa kuukausittain 1.1.1982 lukien.\n    \n    \n      \n      KKO t. tutki jutun.\n      \n        Perustelut\n        A oli hänen ja B:n omaisuuden osituksessa sitoutunut yksin vastaamaan lasten elatuksesta. B puolestaan oli luopunut osittain oikeudestaan saada avio-oikeuden nojalla tasinkoa A:n omaisuutta. Sopimuksen tarkoituksena oli ollut pysyttää A:n maatila jakamattomana ja elinkelpoisena ja näin turvata lasten oikeus elatukseen. A oli saanut sitoumustaan vastaan korvauksen, joka B:n osittainen tasinko-oikeuden menetyskin huomioon ottaen vastasi hänen suoritettavikseen sopimuksen nojalla tulleita elatusapuja. Sopimuksella ei siten ollut luovuttu lasten oikeudesta saada vastaisuudessa elatusapua B:ltä, eikä tämä oikeustoimi näin ollen ollut sellainen sopimus, joka lapsen elatuksesta annetun lain 7 §:n 3 momentin nojalla olisi mitätön. Olosuhteissa ei ollut näytetty sopimuksen jälkeen tapahtuneen olennaisia muutoksia eikä elatuksen määrää A:n maksukykyyn nähden ollut pidettävä kohtuuttomana.\n      \n      \n        Tuomiolauselma\n        HO:n tuomion lopputulosta ei muutettu.\n        \n          Ratkaisuun osallistuneet: oikeusneuvokset Miettinen, Hämäläinen, Hiltunen ja af Hällström sekä ylimääräinen oikeusneuvos Mäkinen\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II158"
  ],
  "description": [
    "http://data.finlex.fi/voc/kko/swe/be48c9fd"
  ],
  "judgmentNumber": [
    "II158"
  ],
  "date": [
    "1983-05-06"
  ],
  "issued": [
    "1983-11-30"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}