{
  "@id": "sfecli:kko/1984/II156",
  "languageVersion": [
    {
      "@id": "sfecli:kko/1984/II156/fin",
      "title_fi": [
        "KKO:1984-II-156"
      ],
      "abstract_fi": [
        "\n    Konkurssivelkojan postitse lähettämät valvonta-asiakirjat olivat seuranneena päivänä alkaneen postilakon johdosta saapuneet tuomiokunnan kansliaan vasta valvontapäivän jälkeen. Velkoja ei ollut edes väittänyt olleensa asiakirjat lähettäessään tietämätön lakon uhasta, eikä siten olisi saanut luottaa postin häiriöttömään kulkuun. Sitä paitsi velkojalla oli ollut vielä lakon päätyttyäkin mahdollisuus varmistautua siitä, oliko postilähetys saapunut tuomiokunnan kansliaan, ja kielteisessä tapauksessa valvoa saamisensa paikalletulopäivänä oikeudessa. Valvonta-asiakirjojen viivästymistä postilakon johdosta ei sen vuoksi pidetty sellaisena KS 30 §:ssä tarkoitettuna laillisena esteenä, jonka vuoksi velkojalla olisi ollut oikeus esiinhuudossa suoritettavaan jälkivalvontaan.\n  "
      ],
      "hasFormat": {
        "@id": "sfecli:kko/1984/II156/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Saamisen valvonta konkurssissa\n        A Oy:n konkurssi oli alkanut Piippolan KO:ssa yhtiön Muhoksen tuomiokunnan tuomarille 31.3.1983 antamasta hakemuksesta. Konkurssissa oli toimitettu saamisten valvonta 16.8.1983. Konkurssissa 13.9.1983 toimitetussa esiinhuudossa vakuutusyhtiöt B ja C olivat ilmoittaneet, että ne olivat 10.8.1983 lähettäneet valvonta-asiakirjansa postitse tuomiokunnan kansliaan. Asiakirjat olivat kuitenkin 11 ja 12.8.1983 toimeenpannun postilakon vuoksi saapuneet oikeuden kansliaan vasta 18.8.1983. Sen vuoksi vakuutusyhtiöt olivat katsoen, että niillä oli ollut konkurssisäännön 30 §:ssä ja oikeudenkäymiskaaren 12 luvun 19 §:ssä tarkoitettu laillinen este valvonnan toimittamiselle konkurssissa määrättynä paikalletulopäivänä, esiinhuudossa saamisinaan valvoneet sanottujen valvonta-asiakirjojen nojalla,\n        vakuutusyhtiö B ajalta 18.1.1982 - 31.3.1983 lakisääteisiä tapaturmavakuutusmaksuja 132.890,10 markkaa, työttömyysvakuutusmaksuja 4.683,75 markkaa ja tapaturmavakuutuslain 57 §:n 3 momentin mukaisen vakuutuksen maksuja 259,55 markkaa sekä ajalta 18.1. - 30.6.1982 työntekijäin ryhmähenkivakuutusmaksuja 215,60 markkaa, kaikki erät 5 prosentin korkoineen 16.8.1983 lukien ja lakisääteiset tapaturmavakuutusmaksut lisäksi etuoikeusasetuksen 7 §:n mukaisella etuoikeudella, ja\n        vakuutusyhtiö C lakisääteisiä työntekijäin eläkevakuutusmaksuja vuosilta 1981, 1982 ja 1983 yhteensä 26.841,25 markkaa ja yrittäjän eläkevakuutusmaksuja ajalta 1.1.1982 - 31.3.1983 yhteensä 9.192,85 markkaa, työntekijäin eläkevakuutusmaksut sosiaali- ja terveysministeriön työntekijäin eläkelain 19 §:n perusteella vahvistamine 15,25 prosentin viivästyskorkoineen eräpäivästä lukien etuoikeusasetuksen 4 a §:n mukaisella etuoikeudella ja yrittäjän eläkevakuutusmaksut yrittäjäin eläkelain 12 §:n 3 momentissa säädettyine 15,25 prosentin korkoineen eräpäivästä lukien.\n        Oulun lääninverovirasto A Oy:n konkurssivelkojana oli esiinhuudossa lausunut, ettei vakuutusyhtiöillä ollut valvontapäivänä ollut konkurssisäännön 30 §:ssä tarkoitettua laillista estettä valvonnan suorittamiselle, ja sen vuoksi vastustanut yhtiöiden valvontoja.\n      \n      \n        Piippolan KO:n konkurssituomio 8.11.1983\n        KO oli lausunut selvitetyksi, että vakuutusyhtiöiden postitse tavallisena kirjelähetyksenä lähettämät valvonta-asiakirjat olivat saapuneet oikeuden kansliaan 18.8.1983 eli kaksi päivää paikalletulopäivän jälkeen. Laillisena esteenä ei voinut pitää 11 ja 12.8.1983 toimeenpantua postilakkoa, koska postitse suoritettu valvonta tapahtui lähettäjän vastuulla ja koska vakuutusyhtiöt olisivat huolellisesti menetellen voineet selvittää, olivatko valvonta-asiakirjat saapuneet ajoissa tuomiokunnan kansliaan. Kun vakuutusyhtiöt niin ollen eivät olleet näyttäneet laillista estettä tai että ne eivät olisi voineet sellaisesta ilmoittaa, KO oli konkurssisäännön 19 ja 24 §:n nojalla jättänyt vakuutusyhtiöiden esiinhuudossa suorittamat valvonnat tutkimatta.\n      \n      \n        Rovaniemen HO:n tuomio 8.2.1984\n        HO, jonka tutkittavaksi vakuutusyhtiöt olivat saattaneet asian, oli jättänyt asian KO:n konkurssituomion varaan ja velvoittanut vakuutusyhtiöt yhteisvastuullisesti suorittamaan lääninverovirastolle korvaukseksi sille vastauksen antamisesta HO:ssa aiheutuneista kuluista 200 markkaa.\n      \n    \n    \n      KORKEIN OIKEUS\n      Pyytäen valituslupaa vakuutusyhtiöt hakivat muutosta HO:n tuomioon vaatien, että niiden esiinhuudossa suorittamat valvonnat tutkittaisiin ja että valvotut saamiset vaadittuine etuoikeuksineen vahvistettaisiin maksettaviksi konkurssipesän varoista.\n      Yhtiöille myönnettiin valituslupa. Lääninverovirasto ja konkurssipesä antoivat niiltä valituksen johdosta pyydetyt vastaukset. Lääninverovirasto vaati korvausta vastauksen antamisesta aiheutuneista kuluistaan.\n      KKO p. lausui perusteluinaan:\n      Vakuutusyhtiöiden B:n ja C:n 10.8.1983 postitse Muhoksen tuomiokuntaan lähettämät A Oy:n konkurssia koskevat valvonta-asiakirjat ovat seuranneena päivänä alkaneen postilakon johdosta saapuneet tuomiokunnan kansliaan vasta konkurssissa määrätyn valvontapäivän jälkeen. Vakuutusyhtiöt eivät kuitenkaan ole edes väittäneet, etteivät ne olisi valvonta-asiakirjoja lähettäessään tienneet lakon uhasta. Ne eivät siten ole voineet luottaa postin häiriöttömään kulkuun. Yhtiöillä on myös ollut vielä lakon päätyttyäkin mahdollisuus varmistautua siitä, onko postilähetys saapunut tuomiokunnan kansliaan, ja kielteisessä tapauksessa valvoa saamisensa paikalletulepäivänä oikeudessa. Valvonta-asiakirjojen puheena olevaa viivästymistä postilakon johdosta ei sen vuoksi voida pitää sellaisena konkurssisäännön 30 §:ssä tarkoitettuna laillisena esteenä, jonka vuoksi yhtiöillä olisi ollut oikeus esiinhuudossa suoritettavaan jälkivalvontaan.\n      Edellä lausumillaan perusteilla KKO jätti HO:n tuomion lopputuloksen pysyväksi. Vakuutusyhtiöt velvoitettiin yhteisvastuullisesti suorittamaan Oulun lääninverovirastolle korvaukseksi sillä vastauksen antamisesta KKO:ssa olleista kuluista 500 markkaa.\n      \n        Ratkaisuun osallistuneet: oikeusneuvokset Miettinen, Heinonen, Hämäläinen, Riihelä ja Lehtonen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II156"
  ],
  "referenceToLegislation": [
    "http://data.finlex.fi/eli/sd/1868/31/luku/2/pykala/30"
  ],
  "description": [
    "http://data.finlex.fi/voc/kko/fin/65a66102",
    "http://data.finlex.fi/voc/kko/swe/eb0f3525",
    "http://data.finlex.fi/voc/kko/fin/6bc49a06"
  ],
  "judgmentNumber": [
    "II156"
  ],
  "date": [
    "1984-07-10"
  ],
  "issued": [
    "1984-10-02"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}