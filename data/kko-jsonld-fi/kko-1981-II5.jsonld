{
  "@id": "sfecli:kko/1981/II5",
  "languageVersion": [
    {
      "@id": "sfecli:kko/1981/II5/fin",
      "title_fi": [
        "KKO:1981-II-5"
      ],
      "abstract_fi": [
        "\n    Isyyden vahvistamisen yhteydessä vaadittu aikaisemmin avioliiton ulkopuolella syntyneistä lapsista 27.7.1922 annetun lain nojalla vahvistetun elatusavun korottamista. Vaatimus elatusavun korottamisesta kanteen vireilletuloa edeltäneeltä ajalta hylätty lapsen elatuksesta 5.9.1975 annetun lain nojalla lakiin perustumattomana.\n  "
      ],
      "hasFormat": {
        "@id": "sfecli:kko/1981/II5/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Anneli A oli 27.6.1978 Matias B:lle tiedoksi toimituttamansa haasteen nojalla Mikkelin KO:ssa lausunut, että Pieksämäen KO oli 30.8.1962 julistamallaan lainvoiman saaneella päätöksellä avioliiton ulkopuolella syntyneistä lapsista 27.7.1922 annetun alin säännösten nojalla velvoittanut B:n suorittamaan asianomaiselle lastenvalvojalle Anneli A:n elatusavuksi hänen syntymästään eli 18.4.1962 lukien, kunnes hän täytti 17 vuotta, kuukausittain etukäteen 50 nykymarkkaa, mikä elatusapu oli eräiden elatusapujen sitomisesta elinkustannuksiin annetun lain säännösten mukaisesti korotettu 1.1.1978 alkaen 181 markaksi. Kun B oli A:n isä, kun mainittu elatusapu ei riittänyt Anneli A:n elatukseen, kun B:n taloudelliset olot olivat jatkuvasti parantuneet, Anneli A:n ja hänen äitinsä Marjatta A:n taloudellisten olojen sitä vastoin huonontuessa ja kun Anneli A edelleenkin jatkoi koulunkäyntiään, Anneli A, samalla kun hän oli vaatinut sen vahvistamista, että B oli hänen isänsä, oli vaatinut, että B, koska siihen oli olemassa erittäin painavia syitä, velvoitettaisiin suorittamaan hänelle elatusavuksi 300 markkaa kuukaudessa takautuvasti yhden vuoden ajalta ennen kanteen vireillepanoa, vähennettynä sillä määrällä, jonka B jo oli elatusapuna mahdollisesti suorittanut, sekä kanteen vireillepanopäivästä lukien niin ikään 300 markkaa kuukausittain etukäteen siihen saakka, kun Anneli A täytti 18 vuotta tai sitä ennen pystyi itsensä elättämään.\n      B kanteesta kuultuna oli vastustanut elatusavun korottamisvaatimuksia, muun muassa sillä perusteella, ettei asianosaisten olosuhteissa ollut Pieksämäen KO:n päätöksen julistamisen jälkeen tapahtunut mitään olennaisia muutoksia.\n      KO p. 10.10.1978, samalla kun B:n isyys Anneli A:han nähden oli vahvistettu, oli velvoittanut B:n suorittamaan Anneli A:lle elatusavuksi, vaatimukset enemmälti hyläten, 250 markkaa kuukausittain etukäteen sanotusta 10.10.1978 lukien siihen saakka, kun Anneli A täytti 18 vuotta tai sitä ennen kykeni itsensä elättämään.\n      Itä-Suomen HO, jossa Anneli A oli hakenut muutosta KO:n päätökseen elatusapua koskevassa osassa, t. 14.2.1980 oli tutkinut jutun; ja koskei Anneli A:n vaatimus jo aikaisemmin vahvistetun elatusavun korottamisesta kanteen vireilletuloa edeltäneeltä ajalta perustunut lakiin, HO oli jättänyt asian KO:n päätöksen lopputuloksen varaan siltä osin kuin sanottu vaatimus oli hylätty. Muutoin HO, koska niissä olosuhteissa, jotka oli otettu huomioon ko. elatusapua vahvistettaessa, oli tapahtunut niin olennaisia muutoksia, ettei vahvistettu elatusapu korotuksineenkaan riittänyt Anneli A:n elatukseen, oli lapsen elatuksessa annetun lain 11 §:n 1 momentin nojalla korottanut B:n Anneli A:lle kuukausittain suoritettavan elatusavun 300 markaksi 10.10.1978 lukien, ja elatusapu oli suoritettava jo kuluneelta ajalta heti ja vastedes KO:n päätöksessä sanotuin tavoin ja ehdoin.\n      Pyytäen valituslupaa Anneli A haki muutosta HO:n tuomioon. Lupa myönnettiin ja B antoi hakemuksen johdosta häneltä pyydetyn vastauksen.\n    \n    \n      KORKEIN OIKEUS\n      KKO t. tutki jutun. B oli avioliiton ulkopuolella syntyneistä lapsista annetun lain säännösten nojalla velvoitettu suorittamaan Anneli A:lle elatusapua. Lapsen elatuksesta annetun lain 18 §:n 2 momentin mukaan B:n oli niin ollen sovellettava, mitä sanotussa laissa oli säädetty vanhemmista. Vahvistetun elatusavun muuttamista koskevan lain 11 §:n ei sisältänyt, toisin kuin elatusavun vahvistamista koskeva 10 §, säännöksiä siitä, että elatusapua voitaisiin määrätä suoritettavaksi kanteen vireillepanoa aikaisemmasta ajankohdasta lukien Tämän vuoksi KKO katsoi, ettei ollut syytä muuttaa HO:n tuomiota muulla tavoin kuin että B velvoitetaan suorittamaan Anneli A:lle HO:n 300 markaksi korottama elatusapu 27.6.1978 lukien, jolloin kanne haasteen tiedoksiantamisella oli pantu vireille.\n      \n        Ratkaisuun osallistuneet: oikeusneuvokset Leivonen, Portin ja Hämäläinen sekä ylimääräiset oikeusneuvokset Mäkinen ja Rosokivi\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-01-15"
  ],
  "judgmentNumber": [
    "II5"
  ],
  "date": [
    "1980-10-16"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II5"
  ],
  "year": [
    "1981"
  ],
  "description": [
    "http://data.finlex.fi/voc/kko/swe/be48c9fd",
    "http://data.finlex.fi/voc/kko/fin/af1a31b5"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}