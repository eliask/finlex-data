{
  "@id": "sfecli:kko/1984/II37",
  "languageVersion": [
    {
      "@id": "sfecli:kko/1984/II37/fin",
      "title_fi": [
        "KKO:1984-II-37"
      ],
      "abstract_fi": [
        "\n    Kysymys RL 12 luvun 7 §:n soveltamisesta.\n    Ään.\n  "
      ],
      "hasFormat": {
        "@id": "sfecli:kko/1984/II37/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Yhteenveto Helsingin HO:ssa esitetyn syytteen kohdasta 13\n        Kanneviskaali oli 3.6.1982 HO:een antamassaan syytekirjelmässä ja asian suullisessa käsittelyssä HO:ssa kertonut, että Helsingistä oleva vakinaisesta palveluksesta eronnut yliluutnantti A, palvellessaan yliluutnantin virassa Uudenmaan Jääkäripataljoonassa, oli syyllistynyt seuraavaan rangaistavaan menettelyyn.\n        A oli tiedustellut Helsingistä olevalta tietosanakirjatoimittajalta B:ltä mahdollisuuksia painattaa ulkomailla eräs tekeillä ollut opaskirjanen, jolloin B oli tuon asian selvittämiseksi syksystä 1979 alkaen ryhtynyt Helsingissä tapaamaan erään vieraan valtion suurlähetystön palveluksessa olevaa sanotun vieraan valtion kansalaista. Keväällä 1980 B oli ilmoittanut A:lle saaneensa yhteyden sellaisen ulkomaalaiseen, joka kykenisi hoitamaan kirjan painattamisen ulkomailla. Vastapalvelukseksi kirjan painattamisesta sanottu suurlähetystössä toimiva henkilö oli syksyllä 1980 pyytänyt B:n välityksellä A:ta hankkimaan erästä toista vierasta valtiota koskevia tietoja. A oli sitten syksyn 1980 ja kesän 1981 välisenä aikana ryhtynyt hankkimaan sanotun henkilön häneltä B:n kautta pyytämiä tietoja toisen vieraan valtion suurlähetystössä palvelevista eräistä henkilöistä ja samaan vieraaseen valtioon liittyviä muitakin asioita, jotka kummassakin tapauksessa olivat laadultaan sellaisia, että ryhtyminen niiden hankkimiseen saattoi vaarantaa Suomen suhteita vieraaseen valtioon. Sanottuun tietojen hankkimiseen A oli ryhtynyt tahallaan ja vierasta valtiolta hyödyttääkseen.\n        Tämän vuoksi kanneviskaali oli syytteen 13 kohdan osalta vaatinut, että A tuomittaisiin rangaistukseen sotaväen rikoslain 50 §:n sekä rikoslain 12 luvun 7 §:n 1 ja 2 momentin nojalla tahallisesta ryhtymisestä vieraan valtion hyödyksi sellaiseen tietojen hankkimiseen, joka voi vaarantaa Suomen suhteita vieraaseen valtioon.\n        Lisäksi kanneviskaali oli vaatinut, että A:n saamat opaskirjaset rikoksen tuottamana taloudellisena hyötynä tuomittaisiin valtiolle menetetyiksi.\n        Syytteen kohtaan 13 kuului lisäksi yksityiskohtainen perustelu.\n      \n      \n        HO:n päätös 20.6.1983\n        Kuultuaan A:ta häneen kohdistetuista vaatimuksista HO oli, samalla kun A oli HO:n soveltamien lainkohtien nojalla tuomittu jatketusta rikoksesta, joka käsitti järjestysmääräysten rikkomisia ja ampuma-aseiden ja räjähdysaineiden luvattomia hallussapitoja, puolustusvoimien omaisuuden varkauksia ja kavalluksia sekä ryhtymistä puolustusvoimille kuuluvaan tavaraan, jonka saantoa oli syytä varoa laittomaksi (kohdat 1 -11), 5 kk vankeuteen, rikoslain 12 luvun 7 §:n 1 ja 2 momentin sekä sotaväen rikoslain 50 §:n nojalla tuominnut A:n 13 kohdan osalta tahallisesta ryhtymisestä vieraan valtion hyödyksi sellaiseen tietojen hankkimiseen, joka voi vaarantaa Suomen suhteita vieraaseen valtioon, 10 kk vankeuteen, eli kun vankeusrangaistukset yhdistettiin, 1 vuodeksi vankeuteen, josta rikoslain 3 luvun 11 §:n nojalla oli vähennetty 1 kk 14 päivää.\n        HO oli velvoittanut A:n yhteisvastuullisesti rangaistukseen tuomitun B:n kanssa korvaamaan valtiolle sen varoista maksetut todistelukustannukset 282 markkaa. Asiassa suoritetut takavarikot oli kumottu ja A oli tuomittu rikoslain 2 luvun 16 §:n 1 ja 3 momentin nojalla menettämään valtiolle rikoksentekovälineet sekä rikoksen tuottamana taloudellisena hyötynä 94 opaskirjasta.\n        Oikeudenkäytön julkisuudesta annetun lain 3 §:n 1 momentin nojalla HO oli määrännyt, että se mitä asiassa oli tapahtunut, oli HO:n tuomiolauselmaa sekä kohtia 1 - 12 ja syytteen kohdasta 13 tehtyä yhteenvetoa lukuunottamatta pidettävä toistaiseksi salassa (julkinen osa HO:n päätöksen sivut 1 - 10 ja 14 - 17).\n      \n    \n    \n      KORKEIN OIKEUS\n      Kanneviskaali haki muutosta HO:n päätökseen vaatien, että A syytteen 1, 2, 5, 6, 7, 8, 9, 10 ja 11 kohdan osalta sekä syytteen 13 kohdan osalta huomioon ottaen rikollisen menettelyn vaarallisuus ja vahingollisuus Suomen valtiolle ja puolustusvoimille, tuomitaan ankarampiin rangaistuksiin.\n      A haki muutosta HO:n päätökseen vaatien, että häntä vastaan ajettu syyte hylätään 2, 11 ja 13 kohdan osalta kokonaan ja 10 kohdassa eräiltä osin sekä opaskirjoja koskeva menettämisseuraamus kumotaan. Lisäksi A pyysi, että hänet joka tapauksessa, huomioon ottaen hänelle aiheutuneet seuraamukset kokonaisuudessaan, tuomitaan lievempiin rangaistuksiin.\n      Kanneviskaali ja A antoivat heiltä vastapuolen valituksen johdosta pyydetyt vastaukset.\n      KKO p. tutki valitukset.\n      \n        Perustelut\n        KKO katsoo selvitetyksi, että A on syyllistynyt HO:n päätöksessä hänen viakseen luettuun menettelyyn.\n        Rangaistuksen mittaamisessa KKO ottaa syyttäjän mainitsemien seikkojen lisäksi huomioon sen, että A on kysymyksessä olevia tekoja tehdessään ollut puolustusvoimissa esimiesasemassa.\n      \n      \n        Päätöslauselma\n        HO:n päätöstä muutetaan seuraavasti: A:lle tuomitut rangaistukset korotetaan HO:n päätöksen 1, 2, 5, 6, 7, 8, 9, 10 ja 11 kohdan osalta 10 kuukaudeksi vankeutta ja 13 kohdan osalta 1 vuodeksi 6 kuukaudeksi vankeutta. A:lle tuomitut rangaistukset yhdistetään 1 vuodeksi 9 kuukaudeksi vankeutta, josta rikoslain 3 luvun 11 §:n nojalla vähennetään HO:n vähentämät 1 kuukausi 14 päivää.\n        Muilta osin HO:n päätös jää pysyväksi.\n        KKO:n päätös äänestyslausuntoineen sekä päätökseen liitetyt HO:n päätös tuomiolauselman sekä kohtien 1 - 12 ja syytteen 13 kohdan osalta tehdyn yhteenvedon osalta ovat julkiset. (Julkinen osa HO:n päätöksen sivut 1 - 10 ja 14 - 17). Oikeudenkäytön julkisuudesta annetun lain 3 §:n nojalla KKO määrää, että se mitä asiassa on muutoin tapahtunut, on pidettävä toistaiseksi salassa.\n      \n      \n        Eri mieltä olevien jäsenten lausunnot.\n        Ylimääräinen oikeusneuvos Paasikoski: Olen muutoin samaa mieltä kuin enemmistö, paitsi, että korotan A:lle kohdassa 13 tuomitun rangaistuksen ainoastaan 1 vuodeksi 4 kuukaudeksi vankeutta ja yhdistän A:lle jutussa tuomitsemani rangaistukset 1 vuodeksi 7 kuukaudeksi vankeutta, josta rikoslain 3 luvun 11 §:n nojalla vähennän HO:n vähentämät 1 kuukauden 14 päivää.\n        Oikeusneuvos Nybergh oli samaa mieltä kuin ylimääräinen oikeusneuvos Paasikoski.\n      \n      \n        Ratkaisuun osallistuneet: presidentti Olsson, kenraaliluutnantti Halmevaara, oikeusneuvos Hiltunen, kenraaliluutnantti Savolainen ja oikeusneuvos Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II37"
  ],
  "referenceToLegislation": [
    "http://data.finlex.fi/eli/sd/1889/39"
  ],
  "judgmentNumber": [
    "II37"
  ],
  "date": [
    "1983-12-15"
  ],
  "issued": [
    "1984-03-08"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}