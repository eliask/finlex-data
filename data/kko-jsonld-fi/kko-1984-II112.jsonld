{
  "@id": "sfecli:kko/1984/II112",
  "languageVersion": [
    {
      "@id": "sfecli:kko/1984/II112/fin",
      "title_fi": [
        "KKO:1984-II-112"
      ],
      "abstract_fi": [
        "\n    Kun erheellisesti liian suureen osaan kuolinpesään kuuluneesta kiinteistöstä lainhuudon saaneen henkilön nautinta-aika oli ollut yli 10 vuotta ja se henkilö, jolle hän oli sen jälkeen osuutensa myynyt, oli ollut vilpittömässä mielessä, moitekanne lainhuudatuksesta ja kiinteistönsaannon moittimisajasta annetun lain 21 §:n 1 mom:n nojalla hylättiin liian myöhään nostettuna.\n  "
      ],
      "hasFormat": {
        "@id": "sfecli:kko/1984/II112/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Eero A:n kanne\n        Eero A:n isoisä Rikhard A oli kuollut 9.3.1925. Hänen oikeudenomistajiaan olivat tuolloin olleet leski Elsa A sekä lapset Hellin, Yrjö, Laina, Reino ja Iida A.\n        Elsa, Hellin ja Yrjö A:lle oli 22.2.1933 myönnetty lainhuuto Nivalan kunnan Järvikylässä sijaitsevaan Saarelan tilaan, oikeastaan taloon RN:o 27 siten, että Elsa A oli saanut lainhuudon puoleen ja Hellin ja Yrjö A yhteisesti toiseen puoleen tilasta.\n        Lainhuutoa myönnettäessä oli Rikhard A:n kuolinpesä ollut jakamatta. Laina, Reino ja Iida A eivät olleet luovuttaneet osuuksiaan isänsä kuolinpesässä. Koska Hellin ja Yrjö A:lla ei näin ollen ollut ollut sellaista saantoa, jonka nojalla he olisivat olleet oikeutettuja yhteisesti saamaan lainhuudon puoleen sanotusta tilasta, lainhuuto oli myönnetty virheellisesti.\n        Rikhard A:n kuolinpesän ollessa edelleen jakamatta Elsa A oli 12.4.1941 myynyt puolet tilasta Yrjö A:lle ja tämän vaimolla Almalle. Samana päivänä tehdyllä kauppakirjalla Hellin A oli myös myynyt hänelle edellä selostetun lainhuudon mukaan kuuluvan tilaosuuden Yrjö ja Alma A:lle. Näiden kauppojen perusteella Yrjö ja Alma A olivat 25.4.1941 saaneet yhteisen lainhuudon 3/4 osaan Saarelan tilasta. Lainhuutojen perusteella Yrjö A oli siten omistanut yksin yhden neljäsosan ja yhdessä vaimonsa kanssa kolme neljäsosaa sanotusta tilasta.\n        Yrjö A oli kuollut 14.7.1965. Hänen oikeudenomistajiaan olivat olleet leski Alma A sekä kymmenen lasta. Kauppakirjalla 29.5.1975 oli Saarelan tilasta Alma A myynyt puolet pojalleen Jorma A:lle ja kukin lapsista, Reijo A:ta lukuunottamatta, 1/20 osan sanotulle veljelleen.\n        Viimeksi mainitun kauppakirjan ja Yrjö A:n jälkeen 17.3.1977 laaditun perinnönjakokirjan perusteella Jorma A oli siten omistanut Saarelan tilasta 19/20 osaa, johon hänellä 21.6.1977 oli myönnetty lainhuuto. Muun osan eli 1/20 osaa oli perinnönjakokirjan perusteella omistanut Reijo A. Jorma ja Reijo A:n omistamiksi osuuksiksi oli näin ollen luettu enemmän kuin mitä heidän saantomiehensä tosiasiallisesti olivat omistaneet. Sen vuoksi Eero A Laina A:n perillisenä oli vaatinut, että 29.5.1975 tehty kauppakirja, 17.3.1977 laadittu perinnönjakokirja ja siihen perustuva Reijo A:n saanto 1/20 osaan Saarelan tilasta samoin kuin Jorma A:lle 21.6.1977 myönnetty lainhuuto mainittuun tilaan julistetaan mitättömiksi sekä että Jorma ja Reijo A velvoitetaan luovuttamaan kysymyksessä oleva tila Rikhard A:n jälkeen toimitettavaan perinnönjakoon.\n      \n      \n        Nivalan KO:n päätös 8.5.1981\n        Rikhard A, joka vuokramiehenä oli hallinnut Saarela nimistä mäkitupa-aluetta, oli säädetyssä järjestyksessä ilmoittanut haluavansa tuolloin voimassaolevan lainsäädännön mukaan omakseen lunastaa kyseisen mäkitupa-alueen.\n        Oulun läänin maanmittauskonttori oli antanut tämän lunastusasian maanmittausinsinöörin toimitettavaksi ja toimitusmiehet olivat 15.8.1924 lopettamassaan toimituksessa määränneet Saarelan torpan vuokramiehen lunastettavaksi, toimittaneet lunastushinnan arvioimisen sekä laatineet verollepanoehdotuksen.\n        Tarkastettuaan toimituksen ja hankittuaan mittauksen johdosta toimitusinsinöörin selityksen maanmittauskonttori oli oman lausuntonsa kera lähettänyt toimituskirjat Oulun läänin maaherralle päätöksen antamista varten, minkä jälkeen maaherra oli 31.12.1930 vahvistanut Saarelan mäkitupa-alueen lunastamisen ja asutustilaksi muodostamisen ja määrännyt muun muassa, että lunastushinta oli 15.635 vanhaa markkaa ja että se oli Saarelan tilan lunastajan Rikhard A:n kuoltua asian vireillä ollessa 9.3.1925 Rikhard A:n perikunnan suoritettava 37 vuoden aikana, minkä päätöksen maatalousministeriö oli 1.9.1931 vahvistanut.\n        Oulun läänin maanmittauskonttori oli 7.12.1931 vahvistanut valtion mäkitupa-alueen muodostamisen itsenäiseksi tilaksi ja sen verollepanon, minkä Oulun läänin maaherra oli 30.8.1932 vahvistanut.\n        Tämän jälkeen asutustilallisen Rikhard A:n perikunnan puolesta leski Elsa A omasta puolestaan ja lastensa holhoojana Yrjö A asiamiehenään oli anonut lainhuutoa edellä kerrotulla tavalla muodostettuun Saarela nimiseen tilaan RN:o 27 ja 53 asiaa käsiteltyään oli päättänyt 22.2.1933 lainhuudatusasiain pöytäkirjan 10 §:n kohdalla myöntää lainhuudon puoleen Saarelan tilasta leskelle Elsa A:lle ja toiseen puoleen kahdelle hänen lapsistaan, nimittäin Hellin ja Yrjö A:lle.\n        Rikhard A:n kuolinpesän osakkaita lainhuudon myöntämisen aikana olivat olleet leski Elsa A sekä viisi rintaperillistä Hellin, Yrjö, Laina, Reino ja Iida A.\n        Mainittua lainhuutoa myönnettäessä oli Rikhard A:n kuolinpesä ollut jakamatta, eikä kolmen muun rintaperillisen Laina, Reino ja Iida A:n omistamista osuuksista ollut tehty mitään sopimusta, jolla he olisivat luovuttaneet osuutensa isänsä kuolinpesässä. Kuolinpesän ollessa yhä jakamatta oli leski Elsa A 12.4.1941 myynyt pojalleen Yrjö A:lle ja tämän vaimolle Alma A:lle puolet Saarelan tilasta. Samana päivänä tehdyllä kauppakirjalla myös Hellin A oli myynyt samansa lainhuudon mukaan omistamansa neljäsosan tilasta Yrjö ja Alma A:lle. Yrjö ja Alma A:lle oli myönnetty 25.4.1941 lainhuudatusasiain pöytäkirjan 40 §:n kohdalla yhteinen lainhuuto kolmeen neljäsosaan Saarelan tilasta.\n        Yrjö A oli kuollut 14.7.1965 jättäen jälkeensä lesken Alma A:n ja lapset Rauha, Kalervo, Veikko, Pentti, Anja, Aaro, Reijo, Lauri, Kyösti ja Jorma A:n.\n        Yrjö A:n kuoleman jälkeen 29.5.1975 tehdyllä kauppakirjalla Alma A oli myynyt puolet ja kukin lapsista, Reijo A:ta lukuunottamatta, 17.3.1977 laaditun perinnönjakokirjan mukaisen 1/20 osan tilasta Jorma A:lle, jolle oli myönnetty lainhuuto 19/20 osaan tilasta 21.6.1977 lainhuudatusasiain pöytäkirjan 217 §:n kohdalla.\n        Elsa, Hellin ja Yrjö A:lla ei ollut selvitetty olleen sellaista saantoa, mihin heidän oikeutensa koko tilan omistamiseen olisi saattanut perustua ja mitä olisi lainhuudatuksesta ja kiinteistönsaannon moittimisajasta annetun lain 21 §:n mukaan ollut määräajassa moitittava. Tällä perusteella KO oli julistanut Yrjö A:n jälkeen 29.5.1975 tehdyn Saarelan tilaa koskevan kauppakirjan ja 17.3.1977 laaditun perinnönjakokirjan ja Reijo A:n siihen perustuvan saannon 1/20 osaan tilasta sekä Jorma A:lle 21.6.1977 myönnetyn lainhuudon mitättömiksi, sekä määrännyt Jorma ja Reijo A:n luovuttamaan Saarelan tilan RN:o 27 Rikhard A:n jälkeen pidettävään perinnönjakoon.\n        Jorma ja Reijo A olivat saattaneet jutun HO:n käsiteltäväksi.\n      \n      \n        Vaasan HO:n tuomio 26.5.1983\n        HO oli katsonut selvitetyksi, että sen jälkeen kun Rikhard A:n perikunnan puolesta leski Elsa A omasta puolestaan ja lastensa holhoojana Yrjö A asiamiehenään oli hakenut lainhuutoa KO:n päätöksessä kerrotuin tavoin muodostettuun Nivalan kunnan Järvikylässä olevaan Saarela-nimiseen tilaan RN:o 27, KO oli 22.2.1933 lainhuudatusasiain pöytäkirjan 10 §:n kohdalla virheellisesti myöntänyt lainhuudon puoleen sanotusta tilasta Elsa A:lle ja yhteisesti toiseen puoleen kahdelle lapsista nimittäin Hellin ja Yrjö A:lle, vaikka myös Laina, Reino ja Iida A olivat tuolloin olleet sanotun kuolinpesän osakkaita ja vaikka pesää ei ollut jaettu tai tehty sopimusta, jolla viimeksi mainitut olisivat luopuneet osuuksistaan kuolinpesässä.\n        Edelleen HO oli katsonut selvitetyksi, että Elsa ja Hellin A olivat 12.4.1941 tehdyillä kauppakirjoilla myyneet osuutensa tilasta Yrjö A:lle ja tämän vaimolle Alma A:lle, jotka olivat 25.4.1941 lainhuudatusasiain pöytäkirjan 40 §:n kohdalla saaneet yhteisen lainhuudon kolmeen neljäsosaan Saarelan tilasta. Yrjö ja Alma A olivat hallinneet puheena olevaa tilaa, Yrjö A kuolemaansa 14.7.1965 ja Alma A 29.5.1975 saakka, jolloin Alma A oli myynyt puolet tilasta pojalleen Jorma A:lle. Muut Yrjö A:n kuolinpesän osakkaat, Reijo A:ta lukuunottamatta, olivat 17.3.1977 laaditulla perinnönjakokirjalla luovuttaneet osuutensa tilasta Jorma A:lle, joka oli 21.6.1977 lainhuudatusasiain pöytäkirjan 27 §:n kohdalla saanut lainhuudon 19/20 osaan Saarelan tilasta, 1/20 osan jäädessä Reijo A:n omistukseen.\n        Sen vuoksi ja kun lainhuudatuksesta ja kiinteistönsaannon moittimisajasta annetun lain 21 §:n 1 momentin mukaan kanne kiinteistön takaisin vaatimiseksi oli pantava vireille kymmenen vuoden kuluessa siitä, kun kiinteistö oli joutunut pois oikealta omistajaltaan ja toinen oli saanut siihen lainhuudon, ja kun ei ollut näytetty, että Jorma ja Reijo A olisivat saantonsa tapahtuessa olleet vilpillisessä mielessä, HO oli mainitun lainkohdan nojalla katsonut, että kanne oli nostettu liian myöhään. Tämän vuoksi HO oli kumonnut KO:n päätöksen ja hylännyt kanteen.\n      \n    \n    \n      KORKEIN OIKEUS\n      Pyytäen valituslupaa Eero A haki muutosta HO:n tuomioon vaatien, että HO:n tuomio kumotaan ja asia jätetään KO:n päätöksen varaan. Lupa myönnettiin ja Jorma A antoi häneltä pyydetyn vastauksen. Reijo A ei käyttänyt tätä etua hyväkseen.\n      KKO t. lausui perusteluinaan:\n      Nivalan KO:n 22.2.1933 lainhuudatusasiain pöytäkirjan 10 §:n kohdalla Elsa, Hellin ja Yrjö A:lle myöntämä lainhuuto on ollut HO:n tuomiossa selostetulla tavalla virheellinen. Lainhuuto on kuitenkin kaikkien osalta perustunut lailliseen saantoon eli siihen, että Hellin ja Yrjö A:lla on ollut perintöoikeus isänsä Rikhard A:n jälkeen ja leskellä Elsa A:lla on aviopuolisojen omaisuus- ja velkasuhteista annetun lain säännösten mukaisesti ollut naimaosa kysymyksessä olevaan tilaan.\n      Ostettuaan 12.4.1941 Elsa ja Hellin A:n osuudet ja saatuaan 25.4.1941 yhteisen lainhuudon kolmeen neljäsosaan tilasta Yrjö A ja hänen vaimonsa Alma A ovat hallinneet tilaa HO:n tuomiossa kerrotuin tavoin.\n      Jorma ja Reino A:n ei ole näytetty olleen vilpillisessä mielessä saadessaan nyt omistamansa osuudet Saarelan tilasta. He saavat näin ollen lukea hyväkseen aikaisempien vilpillisessä mielessä Saarelan tilan haltijoina olleiden nautinnan lainhuudon myöntämisestä 22.2.1933 lukien. Eero A:n kanne on siten lainhuudatuksesta ja kiinteistönsaannon moittimisesta annetun lain 21 §:n 1 momentin mukaan nostettu liian myöhään.\n      Näillä perusteilla KKO jätti asian HO:n tuomion lopputuloksen varaan. Eero A velvoitettiin suorittamaan Jorma A:lle korvaukseksi hänellä vastauksen antamisesta KKO:ssa olleista kuluista 700 markkaa.\n      \n        Ratkaisuun osallistuneet: presidentti Olsson, oikeusneuvokset Saarni-Rytkölä, Nikkarinen ja Roos sekä ylimääräinen oikeusneuvos Hagman\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-06-13"
  ],
  "judgmentNumber": [
    "II112"
  ],
  "date": [
    "1984-01-10"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II112"
  ],
  "year": [
    "1984"
  ],
  "description": [
    "http://data.finlex.fi/voc/kko/fin/460054bc",
    "http://data.finlex.fi/voc/kko/swe/52e58777"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}