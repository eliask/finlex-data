{
  "@id": "sfecli:kko/1997/190",
  "languageVersion": [
    {
      "@id": "sfecli:kko/1997/190/fin",
      "title_fi": [
        "KKO:1997:190"
      ],
      "abstract_fi": [
        "\n    Käräjäoikeus vahvisti velallisen maksuohjelman katsoen esitetyn kirjallisen oikeudenkäyntiaineiston riittäväksi harkitessaan, oliko pääosa velallisen veloista syntynyt elinkeinotoiminnassa, joka oli pääasiallisesti keinottelunluonteista. Velkojan valituksesta hovioikeus, jossa velallinen ei ollut vastannut valitukseen, katsoi velallisen esteestä esittämän selvityksen riittämättömäksi ja hylkäsi velkajärjestelyhakemuksen.\n    Ottaen huomioon asian käsittelytapa käräjäoikeudessa ei hovioikeus olisi saanut ratkaista asiaa pelkästään käräjäoikeudessa esitetyn selvityksen pohjalta. Asiassa olisi ollut aiheellista vielä hankkia yksityishenkilön velkajärjestelystä annetun lain 53 §:n 1 momentissa tarkoitettua selvitystä vaatimalla velalliselta lisäselvitystä muun muassa elinkeinotoimintaan liittyvistä veloista ja tässä tarkoituksessa pyytää ennen asian ratkaisemista velalliselta vastaus. Asia palautettiin hovioikeuteen.\n  "
      ],
      "hasFormat": {
        "@id": "sfecli:kko/1997/190/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Velkajärjestelyhakemus Lahden käräjäoikeudessa ja käräjäoikeuden päätös 26.2.1996\n        A pyysi käräjäoikeuteen saapuneessa hakemuksessa, että hänelle myönnettäisiin yksityishenkilön velkajärjestelystä annetun lain mukainen velkajärjestely.\n        Selvittäjän laatimasta maksuohjelmaehdotuksesta antamissaan lausumissa velkojina olleet Omaisuudenhoitoyhtiö Arsenal - SSP Oy ja Merita Pankki Oy vastustivat hakemuksen hyväksymistä ja maksuohjelman vahvistamista muun muassa sillä perusteella, että pääosa A:n veloista oli syntynyt elinkeinotoiminnassa, joka oli ollut pääasiallisesti keinottelunluonteista. Velkajärjestelylle oli siten velkojien mukaan yksityishenkilön velkajärjestelystä annetun lain 10 §:n 3 kohdan mukainen este.\n        A antoi velkojien lausumien johdosta käräjäoikeudelle kirjallisen selvityksen.\n        Käräjäoikeus katsoi päätöksessään 26.2.1996 mainitsemillaan perusteilla muun muassa, ettei A:n harjoittama yritystoiminta ollut ollut pääasiallisesti keinottelunluonteista ja vahvisti A:lle selvittäjän laatiman maksuohjelman.\n        \n          Asian on ratkaissut käräjätuomari Seppälä.\n        \n      \n      \n        Kouvolan hovioikeuden tuomio 7.8.1996\n        Omaisuudenhoitoyhtiö Arsenal - SSP Oy valitti käräjäoikeuden päätöksestä hovioikeuteen ja toisti käräjäoikeudessa esittämänsä vaatimuksen velkajärjestelyhakemuksen hylkäämisestä.\n        A ei vastannut valitukseen ja hovioikeus ratkaisi asian pyytämättä vastausta A:lta.\n        Hovioikeus totesi, että pääosa A:n veloista oli syntynyt X Oy:n, jonka osakas A oli ollut, lainojen vakuudeksi annetuista takauksista. Velkojien katsottua pääosan A:n veloista syntyneen elinkeinotoiminnassa, joka oli pääasiallisesti ollut keinottelunluonteista, A:lle oli varattu tilaisuus antaa selvitys X Oy:n toiminnan luonteesta. A ei ollut velkojien väitteistä huolimatta esittänyt yhtiön liiketoiminnan luonteesta sellaista selvitystä, josta voitaisiin päätellä, ettei elinkeinotoiminta ollut ollut pääasiallisesti keinottelunluonteista. Hovioikeus katsoi, että yhtiön toimintaa oli pidettävä pääasiallisesti keinottelunluonteisena ja siten velkajärjestelylle oli yksityishenkilön velkajärjestelystä annetun lain 10 §:n 3 kohdassa tarkoitettu este.\n        Hovioikeus kumosi käräjäoikeuden maksuohjelman vahvistamista koskevan päätöksen ja hylkäsi A:n velkajärjestelyhakemuksen.\n        \n          Asian ovat ratkaisseet hovioikeuden jäsenet Keinonen, Pitkänen ja Varpila. Esittelijä Liisa Penttilä.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      A:lle myönnettiin valituslupa. Valituksessaan A vaati hovioikeuden velkajärjestelyhakemuksen hylkäävän tuomion kumoamista ja käräjäoikeuden vahvistaman maksuohjelman vahvistamista tai toissijaisesti asian palauttamista hovioikeuteen uudelleen käsiteltäväksi. A lausui muun muassa, että käräjäoikeuden vahvistettua hänelle maksuohjelman hän ei ollut osannut tarkistaa, valitettiinko käräjäoikeuden päätöksestä. A:n oikeusturva huomioon ottaen hovioikeuden olisi pitänyt varata hänelle tilaisuus vastata valitukseen.\n      Omaisuudenhoitoyhtiö Arsenal - SSP Oy antoi pyydetyn vastauksen.\n    \n    \n      KORKEIMMAN OIKEUDEN RATKAISU 3.12.1997\n      \n        Perustelut\n        Käräjäoikeus on, hyläten Omaisuudenhoitoyhtiö Arsenal -SSP Oy:n esteväitteen, vahvistanut A:n maksuohjelman, jossa A:lta on poistettu maksuvelvoite noin 13,7 miljoonan markan määräisten velkojen osalta. Pääosa noista veloista oli syntynyt siitä, että A oli sitoutunut takausvastuuseen T Oy:n veloista. A on ollut yhtiön osakas ja hallituksen jäsen.\n        Asia on ratkaistu käräjäoikeudessa käsittelemättä sitä istunnossa. Käräjäoikeus on siten katsonut asiassa esitetyn kirjallisen oikeudenkäyntiaineiston riittäväksi harkitessaan oliko pääosa A:n veloista syntynyt yksityishenkilön velkajärjestelystä annetun lain (velkajärjestelylain) 10 §:n 3 kohdassa (57/93) tarkoitetulla tavalla elinkeinotoiminnassa, joka oli ollut pääasiallisesti keinottelunluonteista.\n        Hovioikeus on puolestaan lausunut, ettei A hänelle käräjäoikeudessa varatusta tilaisuudesta huolimatta ollut esittänyt liiketoiminnan luonteesta sellaista selvitystä, josta voitaisiin päätellä, ettei elinkeinotoiminta ollut ollut pääasiallisesti keinottelunluonteista. Hovioikeus on siten pitänyt A:n esittämää selvitystä tässä suhteessa riittämättömänä.\n        Ottaen huomioon asian käsittelytapa käräjäoikeudessa ja myös se, ettei A ollut vastannut valitukseen hovioikeudessa, ei hovioikeus olisi saanut ratkaista asiaa lausumillaan perusteilla pelkästään käräjäoikeudessa esitetyn selvityksen pohjalta. Asiassa olisi ollut aiheellista vielä hankkia velkajärjestelylain 53 §:n 1 momentissa (57/93) tarkoitettua selvitystä vaatimalla A:lta lisäselvitystä yritystoimintaan liittyvistä veloista, yhtiön maksukykyisyydestä ja sen kehittymisestä sekä niistä olosuhteista, joissa hän oli sitoutunut takausvastuuseen.\n        Tässä tarkoituksessa hovioikeuden olisi tullut ennen asian ratkaisemista pyytää A:lta oikeudenkäymiskaaren 26 luvun 4 §:n nojalla vastaus ja sen perusteella tarvittaessa harkita, olisiko asiassa toimitettava hovioikeudessa suullinen käsittely. Tästä syystä asia on käsiteltävä hovioikeudessa uudelleen.\n      \n      \n        Päätöslauselma\n        Hovioikeuden tuomio kumotaan ja asia palautetaan hovioikeuteen, jonka tulee omasta aloitteestaan ottaa se uudelleen käsiteltäväksi. Hovioikeuden tulee varata A:lle tilaisuus vastata Omaisuudenhoitoyhtiö Arsenal -SSP Oy:n valitukseen.\n        Käräjäoikeuden vahvistamaa maksuohjelmaa on noudatettava, kunnes asiasta ehkä toisin määrätään.\n        \n          Asian ovat ratkaisseet oikeusneuvokset Lindholm, Suhonen, Raulos ja Kitunen sekä ylimääräinen oikeusneuvos Tepora. Esittelijä Antti Savela.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1997:190"
  ],
  "description": [
    "http://data.finlex.fi/voc/kko/swe/cbd7038f",
    "http://data.finlex.fi/voc/kko/fin/14eb80a5"
  ],
  "judgmentNumber": [
    "190"
  ],
  "date": [
    "1997-10-28"
  ],
  "issued": [
    "1997-12-03"
  ],
  "creator": [
    "http://data.finlex.fi/common/KKO"
  ],
  "year": [
    "1997"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}