{
  "@id": "sfecli:kko/1983/II165",
  "languageVersion": [
    {
      "@id": "sfecli:kko/1983/II165/fin",
      "title_fi": [
        "KKO:1983-II-165"
      ],
      "abstract_fi": [
        "\n    Rekisteröimättä jääneen osakeyhtiön perustajaosakkaiden ja hallituksen jäsenten A:n ja B:n, jotka olivat tehneet elinkeinoilmoituksen yhtiön nimissä harjoitettavasta liiketoiminnasta, katsottiin olevan osakeyhtiölain 2 luvun 14 §:n 2 momentin nojalla vastuussa heidän yhtiölle valitsemansa toimitusjohtajan tilaamien, yhtiön liiketoiminnalle välttämättömien tavaroiden maksamisesta. Se seikka, että tavarat oli tilattu vasta yhtiön perustamisen jo osakeyhtiölain 2 luvun 10 §:n perusteella rauettua, ei vaikuttanut A:n ja B:n vastuuseen, koska he eivät ennen tilausten tekemistä olleet ryhtyneet toimenpiteisiin yhtiön nimissä harjoitetun toiminnan lopettamiseksi.\n  "
      ],
      "hasFormat": {
        "@id": "sfecli:kko/1983/II165/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Tampereen RO:n päätös 7.1.1982\n        RO oli S Oy:n A:ta, B:tä ja C:tä vastaan ajamasta kanteesta katsonut selvitetyksi, että S Oy oli ajalla 1.6 - 21.8.1981 toimittanut C:n tilausten perusteella X Oy:n nimellä Tampereella toimineeseen elintarvikkeiden vähittäismyyntiliikkeeseen tavaraa, jonka hinnasta oli jäänyt maksamatta 13 383 markkaa 75 penniä. A ja B olivat 20.10.1980 pitäneet X Oy:n perustamiskokouksen ja allekirjoittaneet yhtiön perustamissopimuksen sekä pitäneet yhtiön hallituksen kokouksen, jossa he olivat valinneet C:n yhtiön toimitusjohtajaksi. A ja B olivat myös samana päivänä allekirjoittaneet Tampereen maistraatille osoitetun ja C:n maistraatille 29.10.1980 toimittaman elinkeinoilmoituksen, jonka mukaan he ryhtyivät harjoittamaan elintarvikkeiden myyntiä ja kioskitoimintaa Tampereella X Oy:n esiyhtiönä. X Oy:tä ei kuitenkaan ollut merkitty kaupparekisteriin.\n        RO oli katsonut, että A ja B olivat, tehdessään sanotun elinkeinoilmoituksen maistraatille ja valitessaan C:n, jolla yhtiöjärjestyksen mukaan oli oikeus yksin kirjoittaa X Oy:n toiminimi, yhtiön toimitusjohtajana hoitamaan elintarvikkeiden myyntiä, käsittäneet ja myös ainakin hiljaisesti hyväksyneet sen, että C:n oli, voidakseen harjoittaa liiketoimintaa, täytynyt suorittaa päivittäiseen myyntiin tarvittavien tavaroiden tilauksia. Tämän perusteella RO oli katsonut, että A ja B olivat osakeyhtiölain 2 luvun 14 §:n 2 momentissa tarkoitetulla tavalla osallistuneet mainittujen elintarvikkeiden tilaamiseen ja että he siten myös vastasivat tilaamisesta aiheutuneista velvoitteista yhteisvastuullisesti C:n kanssa. A:n ja B:n vastuuta tilauksista ei poistanut sekään seikka, ettei X Oy:tä ollut rekisteröity osakeyhtiölaissa säädetyssä määräajassa, koska A ja B eivät olleet tehneet maistraatille ilmoitusta X Oy:n liiketoiminnan lakkaamisesta tai ryhtyneet muihinkaan toimenpiteisiin yhtiön toiminnan lopettamiseksi.\n        RO oli sen vuoksi velvoittanut A:n ja B yhteisvastuullisesti C:n kanssa suorittamaan S Oy:lle sanotut 13 383 markkaa 75 penniä 6 prosentin korkoineen haasteen tiedoksiannosta 10.11.1981 lukien sekä korvaamaan S Oy:n oikeudenkäyntikulut RO:ssa 3 000 markalla.\n      \n      \n        Turun HO:n tuomio 3.9.1982\n        HO, jonka tutkittavaksi A ja B olivat saattaneet jutun, oli katsonut selvitetyksi, että a ja B olivat ryhtyessään C:n kanssa toimiin X Oy:n perustamiseksi ja sen toiminnan aloittamiseksi tienneet, että C oli varaton ja että tämä oli ulosotto- ja konkurssitoimenpiteiden kohteena. Tällä ja RO:n mainitsemilla perusteilla HO oli katsonut, ettei ollut syytä muuttaa RO:n päätöksen lopputulosta. A ja B velvoitettiin yhteisvastuullisesti korvaamaan S Oy:n oikeudenkäyntikulut HO:n osalta 600 markalla.\n      \n    \n    \n      KORKEIN OIKEUS\n      Pyytäen valituslupaa A ja B hakivat muutosta HO:n tuomioon. Lupa myönnettiin ja S Oy antoi siltä pyydetyn vastauksen.\n      KKO t. tutki jutun.\n      \n        Ratkaisun perustelut\n        A ja B olivat RO:n päätöksessä mainituilla perusteilla yhteisvastuullisesti C:n kanssa vastuussa kysymyksessä olevien elintarvikkeiden hinnan suorittamisesta S Oy:lle. Se seikka, että elintarvikkeet oli tilattu vasta X Oy:n perustamisen osakeyhtiölain 2 luvun 10 §:n perusteella jo rauettua, ei poistanut A:n ja B:n vastuuta, koska he yhtiön hallituksen jäseninä ja koko osakekannan omistajina eivät ennen tilausten tekemistä olleet ryhtyneet toimenpiteisiin yhtiön nimissä harjoitetun toiminnan lopettamiseksi.\n      \n      \n        Tuomiolauselma\n        HO:n tuomion lopputulosta ei muutettu. A ja B velvoitettiin yhteisvastuullisesti suorittamaan S Oy:lle korvaukseksi sillä vastauksen antamisesta KKO:ssa olleista kuluista 700 markkaa.\n        \n          Ratkaisuun osallistuneet: oikeusneuvokset Jalanko, Nybergh ja Hiltunen sekä ylimääräiset oikeusneuvokset Paasikoski ja Virolainen\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1983-12-13"
  ],
  "judgmentNumber": [
    "II165"
  ],
  "date": [
    "1983-09-02"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1983:II165"
  ],
  "year": [
    "1983"
  ],
  "description": [
    "http://data.finlex.fi/voc/kko/fin/11556ce2",
    "http://data.finlex.fi/voc/kko/swe/b78b3121"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}