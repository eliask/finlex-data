{
  "@id": "sfecli:kko/1980/II14",
  "languageVersion": [
    {
      "@id": "sfecli:kko/1980/II14/fin",
      "title_fi": [
        "KKO:1980-II-14"
      ],
      "abstract_fi": [
        "\n    Tienpitäjä ei ollut yleisistä teistä annetun lain säännösten mukaan velvollinen korvaamaan asianosaiselle tämän etujen valvomisesta tietoimituksessa aiheutuneita kustannuksia.\n    Ään\n  "
      ],
      "hasFormat": {
        "@id": "sfecli:kko/1980/II14/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Hämeen lääninhallitus oli tie- ja vesirakennushallituksen Hämeen piirin hakemuksesta 3/2 1971 tekemällään päätöksellä määrännyt tietoimituksen pidettäväksi Lietsamon - Kuljun maantien rakentamiseen käytetyillä Lempäälän kunnan Lempoisten kylää olevan X:n tiluksilla. Tästä päätöksestä aiheutuneena 10/9 1974 lopetetuksi julistamassaan tietoimituksessa toimitusmiehet olivat velvoittaneet tie- ja vesirakennushallituksen tienpitäjänä valtion varoista suorittamaan mainitun tilan omistajille A:n puolisoille maapohjakorvauksena yhteensä 180 973 markkaa, korvauksena erillisen rakennusten arviokirjan mukaan maantien rakentamisen vuoksi poistettavista rakennuksista yhteensä 103 299 markkaa, korvauksena istutuksista erillisen arviokirjan mukaan 1 965 markkaa, korvauksena tiealueen ulkopuolelle jääneiden aitan ja asuinrakennuksen arvon alentumisesta ja käytön vaikeutumisesta 25 000 markkaa sekä korvauksena yksityistiehen otetusta tiluskuviosta 3 835 markkaa eli siis korvauksia kaikkiaan 315 036 markkaa pakkolunastuskirjassa lähemmin mainittuine korkoineen.\n      Tyytymättömiä toimitusmiesten päätökseen asianosaiset olivat hakeneet siihen muutosta Turun MO:ssa ja siellä esittämillään lukuisilla perusteilla vaatineet, tie- ja vesirakennushallitus tuomittuja korvauksia osaksi alennettaviksi ja osaksi poistettaviksi sekä A:n puolisot noiden korvausten korottamista ja muitakin korvauksia. MO:ssa A:n puolisot olivat lisäksi katsoneet että, koska ko. toimitus oli ollut sen laajuinen, ettei maanomistajan voitu olettaa selviytyvän toimituksesta ja siinä esille tulleista korvauskysymyksistä ilman asiantuntija-apua, varsinkaan kun tienpitäjä oli käyttänyt toimituksessa apuna arviomiehiä ja myös lakimiehiä asian hoitamisessa, tienpitäjä olisi pitänyt velvoittaa suorittamaan heille korvausta kuluista ja kustannuksista, jotka he olivat joutuneet maksamaan käyttämilleen asiantuntijoille. Sen vuoksi A:n puolisot olivat myös vaatineet tie- ja vesirakennushallituksen velvoittamista suorittamaan heille korvaukseksi asian aiheuttamista oikeudenkäynti- ja siihen verrattaista kuluista 4 500 markkaa.\n      Kuultuaan myös toimitusinsinööriä ja suoritettuaan katselmuksen MO p. 24/3 1976 oli lausumillaan perusteilla jättänyt asian toimitusmiesten päätöksen varaan muutoin paitsi että edellä mainittujen asuin- ja aittarakennusten arvon alentumisesta ja käytön vaikeutumisesta tuomittu 25 000 markan korvaus korotettiin 40 000 markkaan ja kokonaiskorvaus vastaavalla määrällä.\n      Koska kiinteistön omistajalla yleisistä teistä annetun lain 61 §:n nojalla oli oikeus saada korvausta tuohon lakiin perustuvasta toimenpiteestä samoin kuin sanotunlaisesta toimenpiteestä kiinteistön omistajalle johtuneista kustannuksista ja kun esillä olevassa tapauksessa, jossa suurehkon maatilan talouskeskus lähellä vilkasta taajamaa ja huomattava osa tilan kotipalstan peltomaista oli jäänyt tiealueelle, oli sellainen tilanne, jonka hoitamisesta oli aiheutunut kiinteistön omistajalle erityisiä ja välttämättömiä kustannuksia, MO oli mainitun lain nojalla velvoittanut tie- ja vesirakennushallituksen suorittamaan A:n puolisoille ko. tilan omistajina korvaukseksi tietyöstä ja tietoimituksesta aiheutuneista asian hoitamiskustannuksista 4 000 markkaa 6 %:n vuotuisine korkoineen laskettuna 1/10 1974 alkaen.\n      Tie- ja vesirakennushallitus sekä A:n puolisot hakivat muutosta MO:n päätökseen. Viimeksi mainittujen valituksen johdosta tie- ja vesirakennushallitus antoi selityksen. Valitusten johdosta toimitusinsinööri ja maanmittaushallitus antoivat kumpikin lausunnon.\n    \n    \n      KORKEIN OIKEUS\n      KKO t. tutki jutun. Tie- ja vesirakennushallituksen valituksesta KKO katsoi, ettei yleisistä teistä annetussa laissa ollut säädetty tienpitäjän korvattaviksi asianosaiselle etujensa valvomisesta tietoimituksessa aiheutuneita kustannuksia, minkä vuoksi KKO harkitsi oikeaksi, muuttaen MO:n päätöstä, vapauttaa tie- ja vesirakennushallituksen velvollisuudesta suorittaa korvausta A:n puolisoille tietyöstä ja tietoimituksesta aiheutuneista asian hoitamiskustannuksista ja poistaa heille niistä maksettavaksi määrätyn 4 000 markan korvauksen. A:n puolisoille ko. tilan omistajina maksettava kokonaiskorvaus alennettiin sanotulla määrällä. Mitä sitten tuli A:n puolisojen valitukseen KKO katsoi, että tiealueelta poistetuista rakennuksista sekä tällä alueella olleiden istutusten ja sadon menetyksestä ynnä yksityisen tien alueeksi menneestä maasta määrätyille korvauksille oli korko yleisistä teistä annetun 70 §:n nojalla laskettava sitä seuranneen kuukauden alusta, jonka aikana tienpitäjä oli ottanut alueen haltuunsa. Sen vuoksi MO:n tuomitsema 6 prosentin korko sanotuille 103 299, 1 965 ja 3 835 markan määräisille korvauserille määrättiin laskettavaksi 1/11 1970 lukien. Muutoin MO:n päätös jäi pysyväksi. Toimitusinsinöörin tuli tehdä tuomiosta aiheutuvat muutoksen toimituksen asiakirjoihin.\n      \n        Eri mieltä olevien jäsenten lausunnot\n        Oikeusneuvos Saarni-Rytkölä: tutkin jutun. Tie- ja vesirakennushallituksen valituksen osalta katson, koska puheena olevan tietoimituksen suunnitelman mukaan, kuten MO päätöksessään toteaa, suurehkon maatilan talouskeskus lähellä vilkasta taajamaa ja huomattava osa tilan kotipalstan peltomaista tulisi jäämään tiealueelle ja kun toimitus on katsottu tarpeelliseksi suorittaa omana, muusta samaa tiehanketta koskevista toimituksista erillisenä ja A:n puolisoilla sanotun maatilan omistajina siten on ollut erityinen syy palkata asiantuntija valvomaan heidän etujaan toimituksen kestäessä, ettei ole esitetty syytä MO:n päätöksen lopputuloksen muuttamiseen tältä osin. A:n puolisoiden valituksen osalta olen KKO:n tuomiosta ilmenevällä kannalla.\n        Presidentti Olsson oli samaa mieltä kuin oikeusneuvos Saarni-Rytkölä.\n      \n      \n        Ratkaisuun osallistuneet: oikeusneuvokset Mälkki ja Riihelä sekä ylimääräinen oikeusneuvos Kilpeläinen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1980:II14"
  ],
  "description": [
    "http://data.finlex.fi/voc/kko/swe/d8dab575"
  ],
  "judgmentNumber": [
    "II14"
  ],
  "date": [
    "1979-10-30"
  ],
  "issued": [
    "1980-02-12"
  ],
  "creator": [
    "http://data.finlex.fi/common/KKO"
  ],
  "year": [
    "1980"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}