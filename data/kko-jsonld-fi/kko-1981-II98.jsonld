{
  "@id": "sfecli:kko/1981/II98",
  "languageVersion": [
    {
      "@id": "sfecli:kko/1981/II98/fin",
      "title_fi": [
        "KKO:1981-II-98"
      ],
      "abstract_fi": [
        "\n    Myyjällä oli oikeus esisopimuksen sisällön ja käsirahaa koskevien oikeusohjeiden perusteella pitää käsiraha, kun ostaja oli vetäytynyt esisopimuksessa tarkoitetun kaupan päättämisestä.\n  "
      ],
      "hasFormat": {
        "@id": "sfecli:kko/1981/II98/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        KORKEIMMAN OIKEUDEN TUOMIO ESISOPIMUSTA KOSKEVASSA JUTUSSA.\n        Hakija A\n        Vastapuoli B\n        Ratkaisu, johon on haettu muutosta\n        Helsingin HO:n tuomio 8.10.1980.\n        Vantaan KO on päätöksessään 1.2.1979 tutkiessaan puolin ja toisin ajetut kanteet katsonut selvitetyksi, että A, joka harjoitti agentuuri- ja tuontiliikettä toiminimellä X, ja B olivat 30.1.1978 tehneet esisopimuksen normaalivarusteisen Mooney M 20 C Ranger lentokoneen kaupasta. Esisopimuksessa A oli sitoutunut myymään koneen 20.2.1978 osamaksusopimuksella B:lle 155 000 markan hinnasta. B oli maksanut esisopimuksen mukaan A:lle lentokoneesta 32 000 markan käsirahan, minkä A oli esisopimukseen kuitannut maksetuksi. Käsirahan maksaminen oli tapahtunut siten, että esisopimuksen teon yhteydessä B oli myynyt A:lle asunto-osakkeen 110 000 markan hinnasta niin että A otti vastatakseen B:n Helsingin Suomalaisessa Säästöpankissa olleen 78 000 markan suuruisen velan. B ja A olivat sopineet asunto-osakkeesta suoritettavan leimaveron maksamisesta puoliksi ja siitä että vuokratulo huoneistosta sen vapautumiseen asti tuli A:lle.\n        B:n mielestä häntä oli esisopimuksen ja asunto-osakkeen kaupan teossa peijattu. Sen vuoksi A:n oli kunnian vastaista ja arvotonta vedota niihin. B olikin vetäytynyt esisopimusta täyttämästä ja vaatinut kanteessa siitä sekä asunto-osakkeen kaupasta vahingonkorvausta.\n        A, joka oli myynyt asunto-osakkeen edelleen 93 000 markan hinnasta, oli kanteessaan vaatinut paitsi B:n velvoittamista täyttämään esisopimuksen myös vahingonkorvausta.\n        KO on katsonut jääneen näyttämättä, että A olisi peijannut B:tä kysymyksessä olevien sopimusten teossa tai että ne olisivat tehdyt sellaisissa olosuhteissa, että niistä tietoisen olisi kunnian vastaista ja arvotonta vedota niihin. Myös KO on katsonut jääneen selvittämättä, että esisopimuksen täyttämättä jättämisestä olisi A:lle aiheutunut vahinkoa. Sen sijaan KO on katsonut selvitetyksi, että B on asunto-osakkeen kaupan ehtojen vastaisesti pitänyt itselleen huoneistosta maksetun vuokran 600 markkaa ja jättänyt maksamatta puolta osaa leimaverosta eli 660 markkaa.\n        Tämän vuoksi KO on hyläten esitetyt vaatimukset enemmälti velvoittanut B:n maksamaan A:lle asunto-osakkeen kaupan ehtojen mukaisesti maksamatta olevana vuokratulona 600 markkaa ja leimavero-osuutensa 660 markkaa eli yhteensä 1 260 markkaa 6 prosentin korkoineen haasteen tiedoksiannosta 25.7.1978 lukien ynnä korvaamaan A:n oikeudenkäyntikulut 3 500 markalla.\n        Helsingin HO on tuomiossaan 8.10.1980 lausunut, ettei B ole velvollinen suorittamaan A:lle korvausta siitä, että A oli myynyt B:ltä 110 000 markalla ostamansa osakkeen 93 000 markalla. B:n A:lle esisopimuksen perusteella suorittamaa 32 000 markan määrää ei myöskään ole pidettävä sellaisena käsirahana, joka lentokonekaupan rauettua oli lankeava A:lle. Näillä ja KO:n lausumilla perusteilla HO on, muuttaen KO:n päätöstä, velvoittanut A:n suorittamaan B:lle takaisin esisopimuksen mukaan maksetuiksi kuitatut 32 000 markkaa vähennettynä B:n koron osalta myöntämällä vähennyksellä eli siis maksamaan B:lle 31 000 markkaa 5 prosentin korkoineen haastepäivästä 2.5.1978 ja vapauttanut B:n suorittamasta A:lle KO:n määräämää oikeudenkäyntikulujen korvausta 3 500 markkaa. Muilta osin eli siis myös sikäli kun KO on velvoittanut B:n maksamaan A:lle korvauksia 1 260 markkaa korkoineen KO:n päätös on jäänyt pysyväksi.\n      \n      \n        Hakijan vaatimukset KKO:ssa\n        A on pyytänyt valituslupaa ja vaatinut, että hänet vapautettaisiin velvollisuudesta palauttaa käsiraha B:lle, että B velvoitettaisiin lisäksi suorittamaan hänelle käsirahasta todellisuudessa suorittamatta olevat 17 000 markkaa 5 prosentin korkoineen haasteen tiedoksiannosta lukien tai joka tapauksessa, että hänen maksettavakseen tuomittua 32 000 markan määrää vähennettäisiin asunto-osakkeen arvoksi merkityn 110 000 markan ja A:n siitä saaman myyntihinnan 93 000 markan välisellä erotuksella 17 000 markalla. Lisäksi hän on vaatinut oikeudenkäyntikulujensa korvaamista kaikissa oikeusasteissa\n      \n    \n    \n      VALITUSLUVAN MYÖNTÄMINEN JA VÄLITOIMI\n      A:lle on myönnetty valituslupa 17.2.1981. B on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Tuomiolauselma\n        KKO muuttaa HO:n tuomiota ja vapauttaa A:n velvollisuudesta suorittaa B:lle 31 000 markkaa HO:n tuomiossa mainittuine korkoineen Muilta osin HO:n tuomio jää pysyväksi. Asian laadun vuoksi A:n oikeudenkäyntikulut jäävät hänen vahingokseen.\n      \n      \n        Perustelut\n        A:n tuominimi X:n puolesta ja B:n välisessä esisopimuksessa on lausuma: \"Käsiraha suoritetaan kaupan sitomiseksi.\" Tällä lausumalla osapuolten voidaan katsoa tarkoittaneen, että käsiraha suoritettiin lopullisen kaupan varmistamiseksi. Esisopimuksessa ei toisaalta ollut mainittu, että B saisi käsirahan osaksikaan takaisin siinä tapauksessa, että aiottua kauppaa ei syntyisi. Sen vuoksi A:lla on oikeus esisopimuksen sisällön ja käsirahaa koskevien oikeusohjeiden perusteella pitää käsiraha, kun B on sittemmin syystä, jonka ei ole näytetty johtuneen A:sta, jättänyt ostamatta toiminimeltä esisopimuksessa tarkoitetun lentokoneen.\n        \n          Ratkaisuun osallistuneet: oikeusneuvokset Miettinen, Heinonen, Mörä ja af Hällström sekä ylimääräinen oikeusneuvos Aro\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-08-14"
  ],
  "judgmentNumber": [
    "II98"
  ],
  "date": [
    "1981-05-25"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II98"
  ],
  "year": [
    "1981"
  ],
  "description": [
    "http://data.finlex.fi/voc/kko/fin/b5d8d4ac",
    "http://data.finlex.fi/voc/kko/swe/40e69d82",
    "http://data.finlex.fi/voc/kko/fin/69da28b7"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}