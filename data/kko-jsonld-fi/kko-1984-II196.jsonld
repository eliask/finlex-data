{
  "@id": "sfecli:kko/1984/II196",
  "languageVersion": [
    {
      "@id": "sfecli:kko/1984/II196/fin",
      "title_fi": [
        "KKO:1984-II-196"
      ],
      "abstract_fi": [
        "\n    KO oli hylännyt maksuttoman oikeudenkäynnin saamista ja avustajan määräämistä koskevan hakemuksen sekä, asianosaisen valitettua päätöksestä HO:een ja asian ollessa vielä siellä vireillä, ratkaissut myös pääasian. HO:n, joka oli taannehtivasti myöntänyt maksuttoman oikeudenkäynnin ja määrännyt oikeudenkäyntiavustajan, olisi pitänyt ottaa käsiteltäväksi kysymys avustajalle KO:n osalta suoritettavasta palkkiosta ja kulujen korvauksesta sekä joko palauttaa asia tältä osin KO:een tai itse määrätä avustajalle palkkio ja po. korvaus.\n  "
      ],
      "hasFormat": {
        "@id": "sfecli:kko/1984/II196/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Anneli A:n miestään Mauno A:ta vastaan ajamassa asumuseroa ja Mauno A:n Anneli A:ta vastaan ajamassa avioeroa koskevassa jutussa Anneli A oli esittänyt asianmukaisen vakuutuksen varallisuusoloistaan ja elatusvelvollisuudestaan sekä pyytänyt, että hänelle myönnettäisiin maksuton oikeudenkäynti 18.4.1983 lukien ja että varatuomari L määrättäisiin hänen avustajakseen.\n      L:n ilmoitettua suostuvansa ottamaan tehtävän suorittaakseen Piikkiön KO oli 13.6.1983 julistamallaan päätöksellä, koska Anneli A, huomioon ottaen hänen tulonsa ja varansa sekä elatusvelvollisuutensa ja muut taloudellisiin oloihin vaikuttavat seikat, vaikeuksitta kykeni kokonaisuudessaan suorittamaan asian käsittelyn vaatimat menot, hylännyt Anneli A:n pyynnön. Sen jälkeen KO oli samana päivänä julistamallaan välipäätöksellä lykännyt pääasian käsittelyn 22.8.1983 pidettävään KO:n istuntoon.\n      Anneli A oli Turun HO:ssa hakenut muutosta KO:n päätökseen ja siellä uudistanut maksutonta oikeudenkäyntiä ja avustajan määräämistä koskevan pyyntönsä.\n      HO p. 16.9.1983 oli tutkinut asian. Koska Anneli A, huomioon ottaen hänen tulonsa ja varansa sekä elatusvelvollisuutensa ja muut taloudelliseen asemaansa vaikuttavat seikat eri asiaan osallisena osaksikaan kyennyt suorittamaan asian käsittelyn vaatimia menoja eikä ilman avustajaa asianmukaisesti valvomaan etuaan ja oikeuttaan asian käsittelyssä, HO, kumoten KO:n maksutonta oikeudenkäyntiä koskevan päätöksen, oli myöntänyt Anneli A:lle maksuttoman oikeudenkäynnin korvausvelvollisuudetta 18.4.1983 lukien ja määrännyt hänen avustajakseen L:n. Valtion varoista määrättiin maksettavaksi L:lle Anneli A:n avustamisesta HO:ssa palkkioksi 500 markkaa.\n    \n    \n      KORKEIN OIKEUS\n      Varatuomari L pyysi valituslupaa ja haki muutosta HO:n päätökseen. Valituksessaan hän lausui, että Piikkiön KO oli ratkaissut pääasian päätöksellä, joka oli julistettu 22.8.1983 eli siis ennen kuin HO oli kysymyksessä olevalla päätöksellä myöntänyt Anneli A:lle maksuttoman oikeudenkäynnin ja määrännyt L:n hänen oikeudenkäyntiavustajakseen. Vaikka L oli ennen HO:n päätöksen antamista toimittanut HO:lle selvityksen KO:n pääasiaa koskevasta ratkaisusta, HO, joka oli myöntänyt maksuttoman oikeudenkäynnin 18.4.1983 lukien, ei ollut antanut lausuntoa L:lle tulevasta palkkiosta ja kulujen korvauksesta A:n avustamisesta KO:ssa. Sen vuoksi L vaati, että KKO palauttaisi asian HO:een avustajalle maksettavien palkkion ja korvauksen määräämiseksi tai antaisi ohjauksen, joka velvoittaisi KO:n määräämään sanotut palkkion ja korvauksen, taikka ottaisi niitä koskevan vaatimuksen välittömästi tutkittavakseen ja määräisi L:lle maksettavaksi valtion varoista palkkioksi A:n avustamisesta KO:ssa 2.420 markkaa ja kulujen korvaukseksi 459 markkaa 35 penniä. Lisäksi L vaati korvausta muutoksenhakemisesta KKO:ssa.\n      L:lle myönnettiin valituslupa. Liedon piirin nimismies antoi virallisena syyttäjän häneltä pyydetyn vastauksen.\n    \n    \n      KORKEIMMAN OIKEUDEN PÄÄTÖS\n      \n        Perustelut\n        Pääasian käsittely on päättynyt Piikkiön KO:ssa jo 22.8.1983. Kun HO on päätöksellään 16.9.1983 myöntänyt Anneli A:lle maksuttoman oikeudenkäynnin 18.4.1983 lukien sekä määrännyt L:n hänen oikeudenkäyntiavustajakseen. HO:n olisi tällöin pitänyt myös KO:n osalta ottaa käsiteltäväkseen kysymys L:lle tulevasta palkkiosta ja kulujen korvauksesta sekä joko palauttaa asia tältä osin KO:n käsiteltäväksi tai itse määrätä L:lle tulevat palkkio ja kulujen korvaus.\n        Asian selvitetyn tilan vuoksi ei ole estettä sille, että KKO viivytyksen välttämiseksi ottaa edellä mainitun palkkiota ja korvausta koskevan asian välittömästi tutkittavakseen.\n        Maksuttomasta oikeudenkäynnistä annetun lain säännösten nojalla L:lle ei voida määrät valtion varoista palkkiota siitä, että hän hakee muutosta hänelle itselleen tulevan palkkion ja korvauksen osalta.\n      \n      \n        Päätöslauselma\n        Maksuttomasta oikeudenkäynnistä annetun lain säännösten nojalla määrätään valtion varoista maksettavaksi L:lle palkkioksi Anneli A:n avustamisesta Piikkiön KO:ssa 2.420 markkaa sekä korvaukseksi siitä aiheutuneista tarpeellisista kuluista 459 markkaa 35 penniä eli yhteensä 2.879 markkaa 35 penniä, mikä määrä jää valtion vahingoksi.\n        L:n vaatimus saada palkkio muutoksen hakemisesta KKO:ssa hylätään.\n        \n          Ratkaisuun osallistuneet: oikeusneuvokset Salervo, Saarni-Rytkölä, Lehtonen, Aro ja Roos.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II196"
  ],
  "description": [
    "http://data.finlex.fi/voc/kko/fin/d5f039bb",
    "http://data.finlex.fi/voc/kko/swe/ba830c8b"
  ],
  "judgmentNumber": [
    "II196"
  ],
  "date": [
    "1984-05-10"
  ],
  "issued": [
    "1984-11-13"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}