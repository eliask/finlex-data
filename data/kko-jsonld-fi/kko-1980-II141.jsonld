{
  "@id": "sfecli:kko/1980/II141",
  "languageVersion": [
    {
      "@id": "sfecli:kko/1980/II141/fin",
      "title_fi": [
        "KKO:1980-II-141"
      ],
      "abstract_fi": [
        "\n    A:n erotessa kommandiittiyhtiön toisen vastuunalaisen yhtiömiehen paikalta hän oli sopinut toisen vastuunalaisen yhtiömiehen B:n kanssa yhtiön tiliaseman perusteella suoritettavista keskinäisistä tasausmaksuista sekä siitä, että he kumpikin vastaavat määrättyyn ajankohtaan saakka yhtiön maksettaviksi tulevista veroista. Se seikka, että yhtiö oli suorittanut sen maksettaviksi sanotulta ajalta sittemmin määrätyt verot, ei estänyt B:tä, jonka sopimuksella vahvistettu varallisuusasema yhtiövarallisuuden osalta ei saanut huonontua yhtiölle jälkeenpäin mahdollisesti määrättävien verojen johdosta, henkilökohtaisesti velkomasta A:lta tämän osuutta verojen määrästä.\n  "
      ],
      "hasFormat": {
        "@id": "sfecli:kko/1980/II141/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      B oli Valkealan KO:ssa A:ta vastaan ajamassaan kanteessa lausunut, että asianosaiset olivat olleet vastuunalaisia yhtiömiehiä Maakunnan Lasi B ja A Kommandiittiyhtiössä ja yhtiömiehiä Kouvolan Lasi B ja kumpp. nimisessä avoimessa yhtiössä. He olivat 29/3 1972 tehneet kirjallisen sopimuksen, jonka mukaan A erosi kommandiittiyhtiöstä ja B puolestaan avoimesta yhtiöstä. Sopimuksessa oli selvitetty yhtiöiden tiliasemat ja sovittu suoritettavista tasausmaksuista. Edelleen oli sovittu, että sopimuksen allekirjoittamispäivästä alkaen liiketoiminta jatkui kommandiittiyhtiön osalta toiminimellä Maakunnan Lasi B Kommandiittiyhtiö ja avoimen yhtiön osalta yksityisenä toiminimenä Kouvolan Lasi omis. A. Asianosaiset olivat lisäksi sopineet, että kumpikin yhtiömies vastasi 31/3 1972 saakka yhtiöille tulevista veroista ja että siitä alkaen kumpikin vastasi oman liiketoimintansa osalta tulevista veroista yksinään. Tampereen liikevaihtoverotoimisto oli 9/8 1973 tekemillään päätöksillä maksuunpannut Maakunnan Lasi B ja A Kommandiittiyhtiölle jälkiveroa viivästyskorkoineen vuodelta 1970 1 742 ja vuodelta 1971 1728 markkaa. Nämä verot oli Maakunnan Lasi Kommandiittiyhtiö maksanut 19/9 1973. Koska mahdollisesti suoritettaviksi tulevat lisäverot oli sopimuksessa nimenomaan jätetty siinä sovittujen tasausmaksujen ulkopuolelle ja A oli niin ollen velvollinen maksamaan puolet mainittujen jälkiverojen määristä, B oli vaatinut, että A velvoitettaisiin suorittamaan hänelle osuutenaan 1 735 markkaa 5 prosentin korkoineen veron maksamispäivästä 19/9 1973 sekä korvaamaan hänen oikeudenkäyntikulunsa.\n      A oli kanteesta kuultuna ilmoittanut, että hän oli pannut Lahden RO:ssa vireille B:tä vastaan kanteen vaatien muun ohessa edellä sanotun sopimuksen julistamista mitättömäksi. Koska sen jutun ratkaisusta riippui, kuinka po. liikevaihtoveron jälkiverot oli maksettava, A oli vaatinut, että jutun käsittely lykättäisiin odottamaan Lahden RO:n ratkaisua sanotussa jutussa.\n      KO p. 27/8 1974 oli, hyläten lykkäyspyynnön aiheettomana ja perusteettomana, lausunut selvitetyksi, että asianosaiset olivat tehneet kanteessa mainitun sopimuksen ja sen yhteydessä muun ohessa sopineet siitä, että kumpikin yhtiömies oli vastuullinen 31/3 1972 saakka tulevista veroista, sekä että Tampereen liikevaihtoverotoimisto oli kanteessa mainituilla päätöksillään maksuunpannut Maakunnan Lasi B ja Kommandiittiyhtiölle virheellisen kirjauksen johdosta jälkiveroa vuodelta 1970 1 742 ja vuodelta 1971 1 728 eli yhteensä 3 470 markkaa, minkä määrän Maakunnan Lasi Kommandiittiyhtiö oli suorittanut. Sen vuoksi KO oli velvoittanut A:n heti asianomaista maksutodistetta vastaan suorittamaan B:lle vaaditut 1 735 markkaa 5 prosentin korkoineen verojen maksupäivästä 19/9 1973 lukien sekä korvaukseksi oikeudenkäyntikuluista 1 500 markkaa.\n      Itä-Suomen HO, jonka tutkittavaksi A oli saattanut jutun pyytäen jutun palauttamista KO:een odottamaan edellä mainitun Lahden RO:ssa vireillä olleen jutun lainvoimaista ratkaisua, p. 1/7 1976 oli, koska B oli kanteessaan ilmoittanut, että ko. verot oli maksanut \"Maakunnan Lasi Kommandiittiyhtiö\", eikä hän ollut esittänyt mitään perustetta, jolla hän olisi oikeutettu vaatimaan A:n velvoittamista suorittamaan hänelle puolta verojen määristä, eikä KO:n siten olisi pitänyt ottaa B:n kannetta tutkittavakseen, kumonnut ja poistanut KO:n päätöksen ja vapauttanut A:n kaikesta maksuvelvollisuudesta jutussa.\n      B pyysi oikeudenkäymiskaaren 30 luvun 3 §:n 2 kohdan nojalla lupaa hakea muutosta HO:n päätökseen, koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi. Muutoksenhaulla oli hänelle myös erittäin suuri merkitys muutoinkin kuin tässä jutussa, koska veroviranomaisten vuosina 1974 ja 1975 tekemien päätösten nojalla Maakunnan Lasi B ja Kommandiittiyhtiö oli joutunut maksamaan jälkiveroa vuosilta 1968 - 1972 yhteensä 71 868 markkaa 63 penniä, joista veroista A oli myös velvollinen B:n ja A:n välillä 1972 tehdyn ko. sopimuksen nojalla suorittamaan osuutenaan puolet. B sisällytti lupahakemukseensa muutoksenhakemuksen ja A antoi häneltä hakemuksen johdosta vaaditun vastauksen.\n    \n    \n      KORKEIN OIKEUS\n      KKO t. myönsi esitetyistä syistä muutoksenhakuluvan ja tutki jutun. B ja A olivat po. sopimuksella keskenään sopineet, että he molemmat olivat 31/3 1972 saakka vastuullisia yhtiöille tulevista veroista. Tämä sopimuskohta oli ymmärrettävä niin, ettei kummankaan sopimuksella vahvistettu varallisuusasema yhtiövarallisuuden osalta saanut huonontua yhtiölle jälkeenpäin mahdollisesti määrättävien verojen johdosta. Näin ollen ja kun B oli kanteessaan nojautunut tuohon sopimukseen eikä se seikka, että Maakunnan Lasi B Kommandiittiyhtiö oli maksanut sanotut verot, vaikuttanut B:n oikeuteen nostaa A:ta vastaan ko. kanne, HO:n ei olisi pitänyt jättää B:n kannetta tutkimatta.\n      Ottaessaan viivytyksen välttämiseksi jutun välittömästi tutkittavakseen KKO totesi, että se oli 28/12 1979 antamallaan päätöksellä jättänyt pysyväksi Turun HO:n tuomion, jolla A:n kanne hänen ja B:n välillä 1972 tehdyn, edellä tarkoitetun sopimuksen mitättömäksi julistamisesta oli hylätty, ja että B:n sanottuun sopimukseen perustuva nyt ko. saatava A:lta oli 1 735 markkaa 5 prosentin korkoineen verojen maksupäivästä 19/9 1973 lukien. Sen vuoksi KKO harkitsi oikeaksi, kumoten HO:n päätöksen, jättää KO:n päätöksen lopputuloksen voimaan.\n      \n        Ratkaisuun osallistuneet: oikeusneuvokset Saarni-Rytkölä, Ådahl ja Lindholm sekä ylimääräiset oikeusneuvokset Ketola ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1980:II141"
  ],
  "judgmentNumber": [
    "II141"
  ],
  "date": [
    "1980-05-06"
  ],
  "issued": [
    "1980-12-31"
  ],
  "creator": [
    "http://data.finlex.fi/common/KKO"
  ],
  "year": [
    "1980"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}