{
  "@id": "sfecli:kko/1981/II123",
  "languageVersion": [
    {
      "@id": "sfecli:kko/1981/II123/fin",
      "title_fi": [
        "KKO:1981-II-123"
      ],
      "abstract_fi": [
        "\n    A oli tuomittu rangaistukseen huumausainerikoksesta. Osa tuomiossa tarkoitetuista huumausaineista oli jäänyt saamatta takavarikkoon. Huumausainelain 9 § ei ollut esteenä sille, että A:ta syytettiin ja että hänet tuomittiin rangaistukseen tuomion jälkeen tehdystä, mainittuihin takavarikoimatta jääneisiin huumausaineisiin kohdistuneesta huumausainerikoksesta.\n  "
      ],
      "hasFormat": {
        "@id": "sfecli:kko/1981/II123/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallinen syyttäjä oli Helsingin RO:ssa muiden muassa A:ta ja B:tä vastaan ajamassaan syytejutussa kertonut, että A oli yhdessä erään toisen henkilön kanssa 14.12.1974 varastanut lääketehtaan X:n Helsingissä sijainneesta varastosta muun muassa 3,7388 kiloa morfiinihydrokloridia ja yhden kilon kodeinifosfaattia. A oli sitten Helsingin HO:n 22.6.1976 antamalla päätöksellä, jota koskeneen muutoksenhakulupa-anomuksen KKO oli seuranneen joulukuun 17 päivänä antamallaan päätöksellä hylännyt, tuomittu sanottuihin, terveydelle erityisen vaarallisina pidettäviin huumausaineisiin kohdistuneesta, mainitusta 14.12.1974 alkaneena, tammikuun 1975 loppuun kuluneena aikana tehdyksi todetusta jatketusta rikoksesta, joka käsitti törkeän varkauden ja törkeän huumausainerikoksen, vankeusrangaistukseen. Saatuaan haltuunsa anastetuista huumausaineista noin puolet A oli kätkenyt niistä 217,6 grammaa kodeinifosfaattia ja tarkemmin selvittämättä jääneen määrän morfiinihydrokloridia erään pankin Helsingissä Kalevankadun varrella sijainneen konttorin talletuslokeroon. Ollessaan suorittamassa rangaistustaan Helsingin keskusvankilassa A oli syksyn 1976 ja maaliskuun puolivälin 1977 välisenä aikana, osin yksin ja osin yksissä tuumin ja yhteisestä sopimuksesta erään toisen vangin kanssa, saanut puheillaan, taivutteluillaan ja muilla toimillaan B:n vietellyksi ja yllytetyksi puuttumaan sanottuihin pankin talletuslokeroon piilotettuihin huumausaineisiin sopimuksin, että B toimittaisi ainakin morfiinihydrokloridin mainittuun vankilaan sanotulle vangille edelleen myyntiä varten sekä yrittäisi etsiä kodeinille menekkiä vankilan ulkopuolelta. B olikin sitten, saatuaan A:n äidin välityksellä haltuunsa talletuslokeron avaimen, vuoden 1977 helmikuun aikana käynyt kaksi kertaa kysymyksessä olevassa pankin konttorissa ja ottanut siellä olleista huumausaineista kummallakin kerralla osan morfiinihydrokloridista mukaansa. B:n asunnossa toimitetussa etsinnässä oli häneltä 27.2.1977 tavattu tuota huumausainetta 12,8 grammaa. Huumausaine oli silloin ollut pakattuna neljääntoista pieneen pakkaukseen. B, joka oli kertonut noutaneensa aineen pankin lokerosta, ei ollut selittänyt, kuka oli pakannut aineen pieniin pakkauksiin. Talletuslokerosta oli tavattu morfiinihydrokloridia 45,2 grammaa ja kodeinifosfaattia sanotut 217,6 grammaa. Tämän vuoksi virallinen syyttäjä oli vaatinut, paitsi B:n tuomitsemista rangaistukseen törkeästä huumausainerikoksesta ja varastetun tavaran kätkemisestä, A:n tuomitsemista rangaistukseen jatketusta yllytyksestä törkeään huumausainerikokseen.\n      Kuultuaan A:ta syytteestä RO p. 16.5.1977 oli lausunut selvitetyksi, että A oli kätkenyt syytteessä selostetulla varkausrikoksella saamistaan huumausaineista puheena olevaan talletuslokeroon syytteessä tarkoitetun osan, että A oli B:n ja erään kolmannen henkilön kanssa tammi - helmikuussa 1977 Helsingin keskusvankilassa suunnitellut talletuslokeroon kätkettyjen huumausaineiden myymistä yhteiseen lukuun pääasiassa tuossa vankilassa sekä että B oli menetellyt syytteessä selostetuin tavoin ja salaa kuljettanut vankilaan edellä sanotulle, vapausrangaistusta suorittamassa olleelle henkilölle kysymyksessä olevaa morfiinihydrokloridia kahtena eränä määrän, josta ei ollut selvitystä. Kun kuitenkin A:n osalta oli kysymys huumausaine-erästä, jota koskevista edellä mainituista rikoksista hänet jo oli tuomittu rangaistukseen, RO, samalla kun B oli tuomittu rangaistukseen syytteestä ilmenevästä törkeästä huumausainerikoksesta ja sen kanssa osaksi yhdellä teolla tehdystä varastetun tavaran kätkemisestä, oli huumausainelain 9 §:n nojalla jättänyt A:ta vastaan ajetun syytteen tutkimatta. Edellä mainitut 45,2 gramman erä morfiinihydrokloridia ja 217,6 gramman erä kodeinifosfaattia sekä A:lta hänen osoittamastaan kätköstä Ahvenanmaalta takavarikkoon otetut 276,9 grammaa morfiinihydrokloridia ja 210 grammaa kodeinifosfaattia oli määrätty luovutettavaksi mainitulle lääketehtaalle. Huumausaineiden säilytykseen talletuslokerossa käytetty rahalipas oli tuomittu valtiolle menetetyksi.\n      Helsingin HO, jonka tutkittavaksi virallinen syyttäjä ja A olivat saattaneet jutun, A siltä osin kuin RO oli päätöksessään katsonut näytetyksi, että hän oli osallistunut huumeiden levittämiseen, p. 7.10.1977 oli todennut, että koska A:ta ei ollut vielä tuomittu rangaistukseen siitä rikoksesta, josta virallinen syyttäjä oli vaatinut hänelle rangaistusta, RO ei olisi saanut mainitsemillaan perusteilla jättää tutkimatta häntä vastaan esitettyä syytettä. HO, joka oli viivytyksen välttämiseksi välittömästi tutkinut A:han kohdistetun syytteen, oli katsonut selvitetyksi, että A oli tammi - helmikuussa 1977 Helsingissä tahallaan taivuttanut B:n edellä selostettuun törkeään huumausainerikokseen. Näillä perusteilla HO oli, muuttaen RO:n päätöstä, huumausainelain 3 §:n, huumausaineasetuksen 1 ja 2 §:n sekä rikoslain 5 luvun 2 §:n nojalla tuominnut A:n yllytyksestä törkeään huumausainerikokseen 1 vuodeksi vankeuteen. Takavarikoitua omaisuutta koskevien lausuntojen osalta RO:n päätös jäi voimaan.\n      A pyysi lupaa hakea muutosta HO:n päätökseen ja lupahakemukseensa sisällytti muutoksenhakemuksen.\n    \n    \n      KORKEIN OIKEUS\n      KKO p. myönsi muutoksenhakuluvan ja tutki jutun. Koskei huumausainelain 9 § ollut esteenä sille, että A:ta syytettiin ja että hänet tuomittiin rangaistukseen syytteessä sanotun tuomion jälkeen tehdystä, tuossa tuomiossa tarkoitettuihin, takavarikoimatta jääneisiin huumausaineisiin kohdistuneesta huumausainerikoksesta, KKO tällä ja HO:n päätöksessä mainituilla perusteilla katsoi, ettei ollut esitetty syytä muuttaa HO:n päätöksen lopputulosta.\n      \n        Ratkaisuun osallistuneet: oikeusneuvokset Manner, Portin, Hämäläinen ja Hiltunen sekä ylimääräinen oikeusneuvos Lager\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II123"
  ],
  "description": [
    "http://data.finlex.fi/voc/kko/fin/3943fa61",
    "http://data.finlex.fi/voc/kko/swe/af42abe4"
  ],
  "judgmentNumber": [
    "II123"
  ],
  "date": [
    "1981-01-16"
  ],
  "issued": [
    "1981-10-05"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}