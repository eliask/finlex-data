{
  "@id": "sfecli:kko/1986/II66",
  "languageVersion": [
    {
      "@id": "sfecli:kko/1986/II66/fin",
      "title_fi": [
        "KKO:1986-II-66"
      ],
      "abstract_fi": [
        "\n    Aluksen omistaja ei vaatinut toisen aluksen omistajalta meripelastuspalkkiota toimista, jotka edellisen aluksen päällikkö ja miehistö katsoivat meripelastukseksi. Pelastavan aluksen päälliköllä ja miehistöllä ei ollut oikeutta itsenäisesti vaatia pelastuspalkkio-osuuttaan pelastettavan aluksen omistajalta. Sen sijaan heillä oli oikeus vaatia korvausta varustamoltaan saamatta jääneestä pelastuspalkkiosta.\n    Ei voitu sulkea pois mahdollisuutta, että jääuomassa kiinni oleva alus olisi liikkunut jäiden mukana karille, mutta olennaisella todennäköisyydellä alus olisi omin avuin pystynyt kulkeutumaan karin ohi. Aluksen irroittamista jäistä toisen aluksen toimesta ei pidetty pelastuspalkkioon oikeuttavana toimintana.\n  "
      ],
      "hasFormat": {
        "@id": "sfecli:kko/1986/II66/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Helsingin raastuvanoikeudessa\n        Neste Oy:n omistaman m.t. Sotkan päällikkönä merikapteeni A, jolle aluksessa tapahtuman sattuessa laivaväkeen kuuluneet 29 muuta henkilöä olivat siirtäneet oikeutensa pelastuspalkkioon, on Neste Oy:lle ja Oy Finnlines Ltd:lle 9.2.1981 ja m.s. Kuurtanes -nimisen aluksen omistajalle Alavuden Puunjalostustehdas Oy:lle, jäljempänä Kuurtaneksen laivaisäntä 17.2.1980 kello 16.05 Sotka, joka oli ollut tulossa Raahesta avomerelle päin, oli sivuuttanut Raahen kasuunin ja hetkeä myöhemmin Kuurtaneksen, joka oli matkalla Raaheen. Kuurtanes oli täydessä kalkkikivilastissa. Tuuli oli etelästä 15-20 metriä sekunnissa ja jääkentässä oli puristusta. Jäät liikkuivat nopeasti pohjoiseen. Kuurtanes pääsi Sotkan tekemään uomaan, joka noudatti tarkoin merikorttiin merkittyä väylää. Kun Kuurtanes oli päässyt Raahen kasuunin kohdalle 2,8 kaapelinmittaa eli 518,56 metriä eteenpäin, Kuurtaneksen päällikkö ilmoitti, että laiva oli jäänyt kiinni ja ettei se päässyt eteen- eikä taaksepäin jääkentässä ja että alus oli ajautumassa jäiden mukana nopeasti kohti Raahen kasuunia ja matalikoita. Jäänmurtajat olivat tuolloin Oulussa ja Kemissä, joten niistä ei ollut apua. Kello 16.25 Kuurtanes ilmoitti, että \"tämä on hätätilanne ja kaikki apu on tarpeen\". Sotkan päällikkö otti välittömästi yhteyden Kuurtanekseen ja ilmoitti ryhtyvänsä pelastustoimeen sanoen, että \"tämä on pelastusoperaatio\" ehdoilla \"no cure no pay\". Päällikkö ilmoitti, että Sotka irroittaa Kuurtaneksen jäistä ajamalla mahdollisimman läheltä sitä ja että Kuurtaneksen oli seurattava Sotkan perässä avoveteen sekä ettei Kuurtenesta viedä Raaheen.Kello 16.50 Sotka irroitti Kuurtaneksen ja Kuurtanes seurasi Sotkan avaamassa uomassa avoveteen paikkaan kello 17.30 Nahkiainen eli 228 astetta, etäisyys 3,6 meripeninkulmaa. Irrottamishetkellä Kuurtanes oli siis 60 metrin päässä Raahen kasuunista.\n        Kova tuuli, puristus jääkentässä, jäiden nopea liikkuminen, pimeys ja se, että Sotka joutui ajamaan 448 metriä väylän ulkopuolelle lähelle matalikkoja ja irroittamaan Kuurtaneksen vain noin 10 metrin päästä siitä jäiden painaessa Sotkaa kohti Kuurtanesta, sekä poistuminen pelastuspaikalta kääntymällä vahvassa jääkentässä kasuunin eteläpuolella olevan 6 metrin matalan vierestä ajaen tekivät pelastustoimesta erittäin vaarallisen Sotkalle.\n        A on vaatinut merilain pelastuspalkkiota koskevien säännösten perusteella, että Sotkan miehistön suorittamat toimet Kuurtaneksen pelastamiseksi vahvistetaan merilain 203 §:n mukaiseksi pelastustoimeksi, että Kuurtaneksen laivaisäntä, Oy Finnlines Ltd Kuurtaneksen \"managing ownerina\" ja Neste Oy Sotkan omistajana velvoitetaan suorittamaan pelastuspalkkiona, kun 5.000.000 markan kokonaispalkkiosta vähennetään 3/5 osaa Sotkan laivaisännän osuutena, miehistön osuutena 2.000.000 markkaa 6 prosentin korkoineen 1.12.1980 lukien ja että pelastuspalkkiolle vahvistetaan meripanttioikeus Kuurtanekseen, sekä oikeudenkäyntikulujen korvaamista.\n      \n      \n        Oy Finnlines Ltd:n vastaus\n        Jutun ensimmäisessä käsittelyssä raastuvanoikeudessa 16.3.1981 Oy Finnlines Ltd on tehnyt väitteen, ettei meripelastuspalkkiovaatimusta voinut kohdistaa aluksen \"managing owneria\" vaan ainoastaan pelastetun aluksen omistajaa vastaan. Koska Oy Finnlines Ltd ei ollut Kuurtaneksen omistaja, yhtiö on vaatinut kanteen jättämisen osaltaan tutkimatta.\n      \n      \n        Raastuvanoikeuden päätös 16.3.1981 Oy Finnlines Ltd:n osalta\n        Merilain nojalla pelastuspalkkiosta on vastuussa ainoastaan pelastetun aluksen laivanisäntä tai merilain 205 §:ssä tarkoitetun tavaran omistaja. Oikeuteen annetuista asiakirjoista oli käynyt selville, että Oy Finnlines Ltd Kuurtaneksen \"managing ownerina\" ei ollut laivanisännän asemassa. Ei ollut väitettykään,että yhtiö olisi vastuussa mahdollisesta pelastuspalkkiosta muulla perusteella. Sen vuoksi raastuvanoikeus on hyväksynyt Oy Finnlines Ltd:n väitteen ja jättänyt kanteen sen osalta tutkittavaksi ottamatta sekä antanut tältä osin muutoksenhakuosoituksen.\n      \n      \n        Alavuuden Puunjalostustehdas Oy:n vastaus raastuvanoikeudessa\n        Kuurtaneksen laivaisäntä on vaatinut kanteen jättämistä tutkittavaksi ottamatta, koska ainoastaan Sotkan laivaisäntä voi lain mukaan vaatia pelastuspalkkiota niiltä, jotka ovat velvollisia sen suorittamaan. Sotkan miehistöllä ei siten ollut kanneltavaa asiassa. Samalla Kuurtaneksen laivaisäntä on kiistänyt sen, että kysymyksessä olisi lainkaan ollut pelastustilanne, koska Kuurtanes ei ollut missään vaiheessa merilain 203 §:n tarkoittamassa vaaratilanteessa, sekä vaatinut kanteen hylkäämistä ja korvausta oikeudenkäyntikuluistaan.\n      \n      \n        Neste Oy:n vastaus raastuvanoikeudessa\n        Neste Oy on oikeudenkäynnin aikana tukenut Kuurtaneksen laivanisännän väitettä kantajan puuttuvasta kannevallasta. Lisäksi Neste Oy on ilmoittanut katsovansa, ettei ollut esitetty selvitystä, jonka mukaan kysymyksessä olisi ollut pelastustilanne. Neste Oy on yhtynyt siltä osin Kuurtaneksen laivanisännän puolesta esitettyyn ja vaatinut oikeudenkäyntikulujensa korvaamista.\n      \n      \n        Raastuvanoikeuden päätös\n        Raastuvanoikeus on ensin ottanut ratkaistavakseen väitteen kantajan puuttuvasta kannevallasta ja katsonut merilain 209 §:n 2 momentin nojalla ottaen huomioon sen soveltamisesta pohjoismaissa omaksutun tulkinnan ja oikeuskäytännön, että Sotkan päällikkö ja laivaväki voivat esittää pelastuspalkkioita koskevia vaatimuksia vain Sotkan laivanisännälle Neste Oy:lle. Sen vuoksi kanne Kuurtaneksen laivanisäntään Alavuden Puunjalostustehdas Oy:hyn kohdistettuna on jätetty puuttuvan kannevallan takia tutkimatta.\n        Tutkiessaan asian muulta osalta raastuvanoikeus on lausunut selvitetyksi, että Kuurtaneksen päällikkö oli 1.12.1980 pyytänyt Sotkan päälliköltä apua Kuurtaneksen yrittäessä kulkea uomaa myöten Raaheen ja jäätyä jäissä kiinni. Sotkan suorittamaa Kuurtaneksen ohiajoa jääkentässä, ottaen huomioon toisaalta Sotkan suuren konevoiman, ohjattavuuden ja erinomaiset navigointilaitteet ja toisaalta muut tapahtuman sattuessa vallinneet olosuhteet, oli arvosteltava raastuvanoikeuden meriasiantuntijoiden antamassa lausunnossa selostetulla tavalla hyvän merimiestavan mukaisena talvimerenkulkuun Suomen oloissa liittyvänä vahvan konevoiman omaavan aluksen apuna heikomman konevoiman omaavalle alukselle.\n        Sen vuoksi ja kun Sotkan päällikön ja laivaväen Kuurtaneksen avustamiseksi suorittamia toimia ei voitu pitää merilain 7 luvussa tarkoitettuina pelastuspalkkioon oikeuttavina pelastustoimenpiteinä, raastuvanoikeus on hylännyt Neste Oy:hyn kohdistetun kanteen.\n        Asian laatuun nähden Neste Oy:n oli pidettävä oikeudenkäyntikustannuksensa omana vahinkonaan.\n        A ja hänelle oikeutensa siirtäneet laivaväkeen kuuluneet muut henkilöt velvoitettiin yhteisvastuullisesti korvaamaan Alavuuden Puunjalostustehdas Oy:n oikeudenkäyntikulut 34.000 markalla.\n      \n      \n        Vaatimukset ja vastaukset hovioikeudessa\n        A on vaatinut, että hovioikeus kumoaisi raastuvanoikeuden 16.3.1981 julistaman päätöksen ja muutoin toistanut esittämänsä kanteen. Alavuden Puunjalostustehdas Oy, Neste Oy ja Oy Finnlines Ltd ovat erikseen vastanneet muutoksenhakemukseen.\n      \n      \n        Helsingin hovioikeuden tuomio 2.5.1984\n        Raastuvanoikeuden päätöksiä ei muutettu. A ja siirtäjät velvoitettiin suorittamaan vastaajille korvaukseksi hovioikeudessa olleista kuluista kullekin 500 markkaa.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      A on pyytänyt valituslupaa sekä vaatinut hovioikeuden tuomion kumoamista ja kanteensa hyväksymistä kokonaisuudessaan. Valituslupa on myönnetty 31.10.1984. Alavuden Puunjalostustehdas Oy, Neste Oy ja Oy Finnlines Ltd ovat erikseen antaneet heiltä pyydetyt vastaukset.\n    \n    \n      KORKEIMMAN OIKEUDEN RATKAISU\n      \n        Perustelut\n        Oy Finnlines Ltd:tä vastaan ajettu kanne: Raastuvanoikeus on 16.3.1981 julistamallaan päätöksellä jättänyt kanteen Oy Finnlines Ltd:n osalta tutkimatta ja tällöin antanut muutoksenhakuohjauksen. Kantaja ei kuitenkaan ole ilmoittanut tyytymättömyyttä ja hakenut muutosta tähän päätökseen määräajassa. Ilmoitettuaan tyytymättömyyttä raastuvanoikeuden 28.3.1983 julistamaan päätökseen, jolla juttu on muiden vastaajien osalta ratkaistu, A on hakenut muutosta hovioikeudessa myös raastuvanoikeuden 16.3.1981 julistaman, Oy Finnlines Ltd:tä koskevan päätöksen osalta. Kun viimeksimainittuun päätökseen ei ole määräajassa ilmoitettu tyytymättömyyttä ja haettu muutosta, päätös on jäänyt lainvoimaiseksi eikä hovioikeuden siten olisi pitänyt tutkia valitusta Oy Finnlines Ltd:n osalta.\n        Alavuden Puunjalostustehdas Oy:tä vastaan ajettu kanne: Aluksen ja sen miehistön osallistuminen toisen aluksen pelastustoimeen liittyy aluksen käyttämiseen varustamotoiminnassa. Tältä osin puhevaltaa pelastettavan aluksen omistajaa kohtaan käyttää pelastavan aluksen varustamo yksin. Miehistöön kuuluvat henkilöt eivät siten ole oikeutettuja pelastuspalkkioon pelastettavan aluksen omistajalta, mutta he saattavat vaatia omalta varustamoltaan korvausta siitä, ettei varustamo ole huolehtinut pelastuspalkkion perimisestä miehistölle.\n        Neste Oy:tä vastaan ajettu kanne: Kuurtaneksen jäätyä kiinni jääuoman reunaan se oli joutunut jäiden puristukseen ja etelätuuli oli painanut jääkentän ja sen mukana Kuurtaneksen pohjoiseen siten, että etäisyys Raahen kasuuniin oli pienentynyt jatkuvasti. Kuurtaneksen päällikkö oli ollut radioyhteydessä Raahen luotsiasemaan, jolloin, kun jäämurtaja-apua ei ollut saatavissa, oli sovittu, että satamahinaaja tulee avuksi. Sotkan päällikkö oli kuullut keskustelun ja ilmoittanut Kuurtaneksen päällikölle, että Sotka oli vielä yhden meripeninkulman etäisyydellä ja voisi tulla avuksi irroittamaan Kuurtaneksen jäistä. Kuurtaneksen päällikkö oli tällöin ilmoittanut ottavansa tarjotun avun vastaan. Keskustelun päätyttyä Kuurtaneksen päällikkö ja perämies olivat kuulleet radiosta jonkun sanovan, että kyseessä oli pelastussopimus. He olivat yrittäneet saada radioyhteyden Sotkaan siinä kuitenkaan onnistumatta. Pian tämän jälkeen Kuurtanes oli päässyt irtautumaan jääuoman reunasta ja liikkumaan lyhyehkön matkan edestakaisin uomassa. Noin 20 minuuttia avun tarjoamisen jälkeen Sotka oli ajanut lähelle Kuurtanesta jäävallin läpi avaten siten uoman, josta Kuurtanes seurasi Sotkaa avomerelle.\n        Sopimusta pelastuspalkkion suorittamisesta ei ollut syntynyt edellä kuvatulla tavalla.\n        Merilain 203 §:n 1 momentin mukaan oikeutettu pelastuspalkkioon on se, joka on pelastanut haaksirikkoutuneen tai vaarassa olevan aluksen. Kuurtanes ei ollut haaksirikkoutunut eikä jäiden puristus ole muodostanut vaaraa alukselle. Kysymys on niin ollen siitä, oliko Kuurtanes vaarassa ajautua jäiden mukana karille kasuunia vastaan. Sellaista mahdollisuutta ei voida sulkea pois, mutta olennaisella todennäköisyydellä alus olisi ilman apuakin pystytty pitämään kasuunin länsipuolella poissa karilta. Kuurtanes ei siten ollut merilain 203 §:ssä tarkoitetussa vaarassa eikä noissa jääolosuhteissa annetusta hyvään merimiestapaan kuuluvasta avusta ole suoritettava pelastuspalkkiota.\n      \n      \n        Tuomiolauselma\n        Hovioikeuden tuomio siltä osin kuin siinä on annettu lausuma A:n valituksesta Oy Finnlines Ltd:n kohdalta kumotaan ja poistetaan. A:n valitus hovioikeuden tuomiosta jätetään sanottuun yhtiöön kohdistettuna tutkimatta. Raastuvanoikeuden 16.3.1981 Oy Finnlines Ltd:n osalta julistama päätös jää siten lainvoiman saaneena pysyväksi.\n        Alavuden Puunjalostustehdas Oy:n ja Neste Oy:n osalta asia jää hovioikeuden tuomion lopputuloksen varaan. A velvoitetaan maksamaan vastaajille korvaukseksi oikeudenkäyntikuluista Korkeimmassa oikeudessa, Oy Finnlines Ltd:lle ja Neste Oy:lle kummallekin 1.000 markkaa ja Alavuden Puunjalostustehdas Oy:lle 2.000 markkaa.\n        \n          Ratkaisuun osallistuneet: oikeusneuvokset Ailio, Portin, Mörä, Riihelä ja Ketola\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-06-06"
  ],
  "judgmentNumber": [
    "II66"
  ],
  "date": [
    "1985-04-30"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II66"
  ],
  "year": [
    "1986"
  ],
  "description": [
    "http://data.finlex.fi/voc/kko/swe/81a6401a",
    "http://data.finlex.fi/voc/kko/fin/f41d22ad",
    "http://data.finlex.fi/voc/kko/swe/c5221ee8",
    "http://data.finlex.fi/voc/kko/fin/a1b4748b"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}