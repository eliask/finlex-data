{
  "@id": "sfecli:kko/1982/II90",
  "languageVersion": [
    {
      "@id": "sfecli:kko/1982/II90/fin",
      "title_fi": [
        "KKO:1982-II-90"
      ],
      "abstract_fi": [
        "\n    Yhtiö oli sitoutunut korvaamaan TVH:lle sen lunastuskorvauksen, jonka TVH joutui tiesuunnitelman toteuttamisesta johtuvasta maapohjan lunastamisesta maksamaan. Yhtiöllä ei tuon sitoumuksen perusteella ollut itsenäistä muutoksenhakuoikeutta TVH:lle määrättyjen lunastuskorvausten osalta.\n  "
      ],
      "hasFormat": {
        "@id": "sfecli:kko/1982/II90/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Hämeen lääninhallitus oli tie- ja vesirakennushallituksen Hämeen piirikonttorin 24.6.1976 tekemän hakemuksen johdosta, 23.7.1976 antamallaan päätöksellä määrännyt yleisistä teistä 21.5.1954 annetun lain 38 §:n nojalla sanotun lain mukaisen tietoimituksen suoritettavaksi Pereen paikallistien parantamiseksi käytetyillä alueilla Pirkkalan kunnan Partolan ja Pispalan kylissä. Tästä päätöksestä aiheutuneessa, 6.5.1977 lopetetuksi julistamassaan yleisessä tietoimituksessa n:o 302591 toimitusmiehet olivat velvoittaneet A Oy:n, tämän yhtiön tieja vesirakennushallitukselle 5.4.1974 antaman sitoumuksen perusteella, suorittamaan jäljempänä mainitut korvaukset lopullisessa selitelmässä ja arviokirjassa lähemmin mainittuine korkoineen eli\n      Partolan kylää olevan Karhumäki II nimisen tilan RN:o 1:320 omistajalle B:lle maapohjakorvauksena 0,466 hehtaarin laajuisesta peltokuviosta 4,0136 hehtaarin laajuisesta peltokuviosta 6, 0,005 hehtaarin laajuisesta tiekuviosta T 2, 0,112 hehtaarin MT-tyypin kangaskuviosta 3 sekä 0,118 hehtaarin laajuisesta kangaskorpi kuviosta 5 kaikista 250 000 markan mukaan hehtaarilta laskettuna yhteensä 209 250 markkaa sekä vahingonkorvauksena yksityistiehen käytetyistä 0,162 hehtaarin laajuisista peltotiluksista myös 250 000 markan mukaan hehtaarilta laskettuna 40 500 markkaa, josta viimeksi mainitusta summasta kuitenkin vähennettiin yksityistien katkaiseman aiheuttamana hyötynä 8 750 markkaa eli tältä osalta vahingonkorvausta määrättiin maksettavaksi yhteensä 31 750 markkaa sekä\n      Pispalan kylää olevan Maijala nimisen tilan RN:o 2:10 omistajalle B:lle 0,182 hehtaarin laajuisesta peltokuviosta 7 ja 0,011 hehtaarin laajuisesta kangaskorpi kuviosta 8 myös 250 000 markan mukaan hehtaarilta laskettuna 48 250 markkaa.\n      Tyytymättöminä toimitusmiesten päätökseen tie- ja vesirakennushallitus, A Oy ja B olivat hakeneet muutosta Turun MO:ssa ja siellä lausuneet ja vaatineet,\n      tie- ja vesirakennushallitus sekä A Oy lausuneet, että toimitusmiesten määräämät maapohjakorvaukset olivat liian korkeita ja ylittivät moninkertaisesti paikkakunnan käyvän hinnan ja että nämä korvaukset olivat myös siten virheelliset sekä että samaa yksikköhintaa oli käytetty kaikista tiehen otetuista tiluksista, vaikka osa oli ollut peltomaata ja osa taas lietepohjaista rakennustarkoituksiin täysin kelpaamatonta maata, sekä vaatineet edellä mainituilla perusteilla, tie- ja vesirakennushallitus, että yksikköhintoina oli käytettävä peltomaan osalta 35 000 markkaa hehtaarilta sekä joutomaan arvoiseksi katsottavan metsämaan osalta 300 markkaa hehtaarilta, ja A Oy, että maapohjakorvaukset oli määriteltävä käyvän hinnan eli 3 -5 markan mukaan neliömetriltä eikä jonkin lasketun teoreettisen hinnan perusteella, B lausunut, että maapohjakorvaus olisi pitänyt määrätä kaikista rakennetun tien ja Tampereen kaupungin rajan väliin jääneistä käyttöarvoltaan vähäisistä tiluksista 350 000 markan mukaan hehtaarilta.\n      Kuultuaan valittajien lisäksi toimitusinsinööriä ja suoritettuaan paikalla katselmuksen MO p. 14.6.1978 oli katsonut selvitetyksi, että valituksenalaisessa tietoimituksessa käsitelty uusi tie kulki aivan Tampereen kaupungin rajaan liittyvällä alueella ja kohdassa, jossa Tampereen kaupungin puolella toimi rakennettu suuri A Oy:n teollisuuslaitos kaavan mukaisella teollisuustontilla, että uuteen tiehen otetuista tiluksista sen keskikohdan ja eteläpään tilukset olivat maastollisesti alavia ja osittain vesiperäisiä verrattuna pohjoispään tiluksiin samoin kuin yksityistiehenkin otettuihin tiluksiin sekä että Karhumäki II:n tilasta tiehen otettujen tiluskuvioiden T 2, 3 ja 4 sekä yksityistiekuvion 9 paikkakunnalla käypänä hintana oli pidettävä 280 000 markkaa hehtaarilta.\n      Tämän vuoksi ja kun toimitusmiesten muista kuin edellä mainituista tiluksista määräämää 250 000 markan mukaan hehtaarilta laskettavaa maapohjakorvausta oli pidettävä paikkakunnan käyvän hinnan mukaisena ja kun Karhumäki II:n ja Maijalan tilan tilukset, joista osa oli jäänyt uuden tien ja Tampereen kaupungin rajan väliin, eivät pirstoutuneet niin, että tästä aiheutuisi erittäin huomattavaa haittaa näiden tilojen tai niiden osien käyttämiselle ja edellytyksiä näin ei ollut olemassa yleisistä teistä annetun lain 35 §:n 3 momentin tarkoittamalle lunastamiselle, MO näillä ja toimitusmiesten muuten esiintuomilla perusteilla oli, hyläten muut toimituksen muuttamista koskevat vaatimukset enemmälti, katsonut, ettei ollut esitetty syytä muuttaa valituksenalaista toimitusta muulla tavalla kuin että maapohjakorvaukset kuvioista T 2, 3 ja 4 sekä 9 korotettiin 280 000 markan mukaan hehtaarilta laskien kuviosta T 2 1 400 markaksi, kuviosta 3 31 360 markaksi, kuviosta 4 130 480 markaksi ja kuviosta 9 45 360 markaksi, jolloin Karhumäki II:n tiluksista maksettava maapohjakorvaus nousi kaikkiaan 226 740 markaksi toimitusmiesten määräämän 209 250 markan sijasta sekä korvaus yksityistien rakentamiseen käytetyistä tiluksista nousi 36 610 markaksi toimitusmiesten määräämän 31 750 markan sijasta.\n      Suorittaessaan jakolain 174 ja 326 §:ien nojalla valituksenalaisen toimituksen asiakirjojen tarkastusta MO oli todennut, että toimitusmiehet olivat lainvastaisesti vastoin yleisistä teistä annetun lain 62 §:n nimenomaista sananmuotoa velvoittaneet A Oy:n suorittamaan toimituksessa määrätyt korvaukset, vaikka tie- ja vesirakennushallitus tien pitäjänä olisi pitänyt määrätä korvausten suorittajaksi.\n      A Oy haki muutosta MO:n päätökseen pyytäen tie- ja vesirakennushallituksen suoritettaviksi määrättyjen maapohjakorvausten alentamista. Hakemuksen johdosta antoivat B selityksen sekä toimitusinsinööri ja maanmittaushallitus kumpikin lausunnon.\n    \n    \n      \n      KKO p. käsitteli jutun. A Oy oli tiesuunnitelman vahvistamistoimenpiteiden yhteydessä 5.4.1974 allekirjoitetulla \"Sitoumus\" nimisellä asiakirjalla sitoutunut täysin määrin korvaamaan tie- ja vesirakennushallitukselle sen lunastushinnan, jonka tie- ja vesirakennushallitus joutui maksamaan kysymyksessä olevan paikallistien maapohjasta. MO:n tuomion oikeusvoima tie- ja vesirakennushallituksen maksettavaksi määrättyjen lunastuskorvausten osalta ei A Oy:n antaman edellä sanotun sitoumuksen perusteella ulottunut yhtiöön eikä tuomio täytäntöönpantuna välittömästi vaikuttanut yhtiön asemaan. A Oy:llä ei siten ollut itsenäistä muutoksenhakuoikeutta tie- ja vesirakennushallituksen maksettavaksi määrättyjen korvausten osalta. Sen vuoksi KKO jätti A Oy:n valituksen tutkimatta. MO:n päätös jäi siis pysyväksi. A Oy velvoitettiin suorittamaan B:lle korvaukseksi hänellä KKO:ssa olleista selityskuluista 650 markaa.\n      \n        Ratkaisuun osallistuneet: presidentti Olsson, oikeusneuvokset Saarni-Rytkölä, Portin ja Mörä sekä ylimääräinen oikeusneuvos Surakka\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-06-15"
  ],
  "judgmentNumber": [
    "II90"
  ],
  "date": [
    "1982-03-16"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II90"
  ],
  "year": [
    "1982"
  ],
  "description": [
    "http://data.finlex.fi/voc/kko/swe/6a16272b",
    "http://data.finlex.fi/voc/kko/fin/6f4725ac",
    "http://data.finlex.fi/voc/kko/fin/d54737ff"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}