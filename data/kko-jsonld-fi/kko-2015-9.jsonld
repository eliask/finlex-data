{
  "@id": "sfecli:kko/2015/9",
  "languageVersion": [
    {
      "@id": "sfecli:kko/2015/9/fin",
      "title_fi": [
        "KKO:2015:9"
      ],
      "abstract_fi": [
        "\n    Käräjäoikeus oli lainvoiman saaneella tuomiolla muuntanut yhdyskuntapalvelusta suorittamatta olleen osan ehdottomaksi vankeusrangaistukseksi. Lisäksi käräjäoikeus oli määrännyt rikoslain 6 luvun 13 §:n mukaisen vapaudenmenetysajan vähennettäväksi muuntamisen johdosta tuomitsemastaan vankeusrangaistuksesta. Korkeimman oikeuden ratkaisusta ilmenevillä perusteilla käräjäoikeuden tuomio purettiin. Suorittamatta ollut yhdyskuntapalvelun osa muunnettiin vankeudeksi noudattamalla yhdyskuntapalvelua muunnettaessa käytettyä muuntosuhdetta. Samalla otettiin huomioon, että vapaudenmenetysaika oli jo vähennetty vankeusrangaistuksesta, jonka sijasta yhdyskuntapalvelu oli tuomittu, ja että sen tuli vaikuttaa ehdonalaiseen vapauteen päästämisessä noudatettavan määräosan laskemisessa. Ks. KKO:2013:95\n    L yhdyskuntapalvelusta 8 § 3 mom\nRL 2 c luku 5 § 2 mom\nRL 6 luku 13 § 1 mom\nVankeusL 3 luku 1 § 2 mom\n  "
      ],
      "hasFormat": {
        "@id": "sfecli:kko/2015/9/fin/txt",
        "content_fi": [
          "\n    \n      Asian aikaisempi käsittely\n      \n        Aikaisempi tuomio\n        Pohjois-Karjalan käräjäoikeus oli 8.6.2012 tuominnut A:n 3 kuukauden vankeusrangaistukseen, josta rikoslain 6 luvun 13 §:n nojalla oli vähennettävä 6 päivää. Vankeusrangaistuksen sijasta A:lle oli tuomittu 84 tuntia yhdyskuntapalvelua.\n      \n      \n        Syyttäjän vaatimus Pohjois-Karjalan käräjäoikeudessa\n        Syyttäjä vaati, että A:lle 8.6.2012 tuomitusta 84 tunnin yhdyskuntapalvelusta suorittamatta oleva osa 38 tuntia muunnetaan ehdottomaksi vankeusrangaistukseksi.\n      \n      \n        Käräjäoikeuden tuomio 3.7.2013\n        Käräjäoikeus totesi, että yhdyskuntapalvelua oli suoritettu 46 tuntia ja muunsi suorittamatta olevan osan 38 tuntia kolmeksi kuukaudeksi vankeutta. Lisäksi käräjäoikeus lausui, että rikoslain 6 luvun 13 §:n nojalla tehtävä vähennys on 6 päivää.\n      \n    \n    \n      Purkuhakemus Korkeimmassa oikeudessa\n      Rikosseuraamuslaitos on tuomion oikaisemista koskevassa hakemuksessaan kiinnittänyt huomiota siihen, että Pohjois-Karjalan käräjäoikeus oli 3.7.2013 antamallaan tuomiolla muuntanut A:lle tuomitun yhdyskuntapalvelurangaistuksen suorittamatta olevan osan 38 tuntia 3 kuukaudeksi vankeutta, josta oli tehtävä vapaudenmenetystä koskeva vähennys 6 päivää. Vankeudeksi muuntamisessa tuli kuitenkin noudattaa samaa muuntosuhdetta kuin yhdyskuntapalvelua tuomittaessa oli noudatettu. Rikosseuraamuslaitos on ilmoittanut saattavansa käräjäoikeuden tuomion Korkeimman oikeuden tietoon niitä toimenpiteitä varten, joihin ehkä on aihetta.\n    \n    \n      Korkeimman oikeuden ratkaisu\n      \n        Perustelut\n        \n          Hakemuksen kohteena oleva ratkaisu\n        \n        1. Pohjois-Karjalan käräjäoikeus oli 8.6.2012 tuominnut A:n kolmen kuukauden vankeusrangaistukseen, josta rikoslain 6 luvun 13 §:n nojalla oli vähennettävä kuusi päivää, ja tuominnut hänet sen sijasta yhdyskuntapalveluun 84 tunniksi.\n        2. A:n suoritettua mainitusta yhdyskuntapalvelusta 46 tuntia Pohjois-Karjalan käräjäoikeus on syyttäjän vaatimuksesta muuntanut hakemuksen kohteena olevalla lainvoiman saaneella tuomiollaan yhdyskuntapalvelusta suorittamatta olevan osan 38 tuntia kolmeksi kuukaudeksi vankeutta ja vähentänyt tästä rangaistuksesta rikoslain 6 luvun 13 §:n nojalla vapaudenmenetysaikaa vastaavat kuusi päivää. Tuomiolauselmassa on otsikon \"Yhdyskuntapalvelua koskeva ratkaisu\" alla mainittu: Yhdyskuntapalvelua on suoritettu 46 tuntia. Suorittamatta oleva osa 38 tuntia muunnetaan 3 kuukaudeksi vankeutta. Rikoslain 6 luvun 13 §:n nojalla tehtävä vähennys 6 päivää. Vapaudenmenetysaika 29. - 31.12.2011 ja 26. - 28.11.2010.\n        \n          Rikosseuraamuslaitoksen hakemus\n        \n        3. Rikosseuraamuslaitos on tuomion oikaisemista koskevassa hakemuksessaan kiinnittänyt huomiota siihen, että Pohjois-Karjalan käräjäoikeus oli muuntanut A:lle tuomitun yhdyskuntapalvelurangaistuksen suorittamatta olevan osan 38 tuntia 3 kuukaudeksi vankeutta, josta oli tehtävä vapaudenmenetystä koskeva vähennys 6 päivää. Vankeudeksi muuntamisessa tuli kuitenkin noudattaa samaa muuntosuhdetta kuin yhdyskuntapalvelua tuomittaessa oli noudatettu. Rikosseuraamuslaitos on ilmoittanut saattavansa käräjäoikeuden tuomion Korkeimman oikeuden tietoon niitä toimenpiteitä varten, joihin ehkä on aihetta.\n        \n          Mistä asiassa on kysymys\n        \n        4. Kysymys on ensiksi siitä, onko käräjäoikeus muuntanut yhdyskuntapalvelun virheellisesti, ja erityisesti siitä, miten rikoslain 6 luvun 13 §:ssä tarkoitettu vapaudenmenetysajan vähennys otetaan muuntamisessa huomioon. Jos käräjäoikeuden katsotaan menetelleen virheellisesti, kysymys on vielä siitä, onko virhe tapahtunut A:n vahingoksi siten, että tuomion purkamisen edellytykset täyttyvät.\n        \n          Lainvoiman saaneen tuomion purkaminen syytetyn eduksi\n        \n        5. Oikeudenkäymiskaaren 31 luvun 8 §:n 4 kohdan mukaan lainvoiman saanut tuomio voidaan syytetyn eduksi purkaa, jos tuomio perustuu ilmeisesti väärään lain soveltamiseen. Purkaminen edellyttää yleensä sitä, että lakia on sovellettu selvästi ja kiistattomasti väärin. Tämä tarkoittaa sitä, ettei sovellettu säännös ole ollut tulkinnanvarainen eikä myöskään sisältänyt tuomioistuimille jätettyä harkinnanvaraa. Kuten sanotun luvun 14 §:stä ilmenee, jos asia on selvä ja tuomion purkaminen tapahtuu syytetyn eduksi, Korkein oikeus voi välittömästi oikaista tuomiota. Tällöin tuomion oikaiseminen voi tapahtua saman luvun 4 §:n 2 momentin mukaisesti myös syytettyä ja vastapuolta kuulematta.\n        \n          Yhdyskuntapalvelun muuntaminen vankeudeksi\n        \n        6. Yhdyskuntapalvelusta annetun lain 8 §:n 1 ja 3 momentissa on säännökset yhdyskuntapalvelun suorittamatta olevan osan muuntamisesta vankeudeksi yhtäältä jos tuomittu ei aloita yhdyskuntapalvelun suorittamista tai jättää sen kesken ja toisaalta törkeän velvollisuuksien rikkomisen perusteella. Korkein oikeus toteaa, että laissa ei ole säännöstä siitä, millaista muuntosuhdetta näissä tilanteissa käytetään. Korkein oikeus on vakiintuneessa käytännössään katsonut, että muunnettaessa suorittamatta olevaa yhdyskuntapalvelua takaisin vankeudeksi noudatetaan samaa muuntosuhdetta, jota on käytetty yhdyskuntapalveluun tuomittaessa (KKO 1996:126, 1999:64 ja 2013:64, kohta 4). Jos takaisinmuunnettavana on yhdyskuntapalvelu, jota ei ole lainkaan suoritettu, muuntamisessa on lähtökohtaisesti päädyttävä alun perin tuomittuun rangaistukseen (KKO 2013:28 kohta 13, 1999:64).\n        7. Kuten Korkeimman oikeuden viimeaikaisista ratkaisuista KKO 2013:28 ja 2013:95 ilmenee, muunnettaessa kokonaan tai osittain suorittamatta olevaa yhdyskuntapalvelua vankeudeksi on otettava huomioon myös se, mitä laki säätää rikoslain 6 luvun 13 §:ssä tarkoitetun vapaudenmenetysajan vähentämisestä siitä määräosasta vankeusrangaistusta, joka suoritetaan vankilassa. Kysymys näissä jutuissa on ollut siitä, missä vaiheessa ja millä tavoin sanottu vapaudenmenetysaika otetaan huomioon, jotta muuntaminen vankeudeksi ei johtaisi tosiasiassa alkuperäistä tuomiota ankarampaan rangaistukseen, ja miten vapaudenmenetysaika tulee merkitä tuomiolauselmaan.\n        8. Ehdottoman vankeusrangaistuksen täytäntöönpanosta on säädetty vankeuslaissa. Sen 3 luvun 1 §:n 2 momentin mukaan vapaudenmenetysaika otetaan rangaistuksen täytäntöönpanossa huomioon sen pituisena, kuin tuomioistuimen päätöksessä on määrätty.\n        9. Rikoslain 6 luvun 13 §:n mukaan tuomioistuin vähentää määräaikaisesta vankeusrangaistuksesta sen ajan, jonka tuomittu on kyseisen rikoksen johdosta ollut vapautensa menettäneenä. Rikoslain 2 c luvun 5 §:n 2 momentin viimeisen virkkeen mukaan sanottu vapaudenmenetysaika vähennetään niistä vankeusrangaistuksen määräosista, jotka on suoritettava vankilassa, ennen kuin tuomittu päästetään suorittamaan loppuosa rangaistuksesta ehdonalaisessa vapaudessa. Viimeksi mainituin tavoin tehdystä vähentämisestä seuraa, että tuomittu saa vapaudenmenetysajan hyväkseen täysimääräisesti siitä määräosasta vankeusrangaistusta, joka hänen on suoritettava vankilassa.\n        10. Rikoslain 2 c luvun 5 §:n 2 momentin mukaan määräaikaista vankeusrangaistusta suorittava päästetään ehdonalaiseen vapauteen, kun hän on suorittanut rangaistuksestaan kaksi kolmasosaa tai kahtakymmentäyhtä vuotta nuorempana tehdyn rikoksen perusteella tuomitusta rangaistuksesta puolet. Vanki, joka rikosta edeltäneiden kolmen vuoden aikana ei ole suorittanut vankeusrangaistusta vankilassa, päästetään ehdonalaiseen vapauteen, kun rangaistuksesta on suoritettu puolet tai kahtakymmentäyhtä vuotta nuorempana tehdyn rikoksen perusteella tuomitusta rangaistuksesta yksi kolmasosa.\n        \n          Käsillä olevan tapauksen arviointi\n        \n        11. Korkein oikeus toteaa, että käräjäoikeus on 3.7.2013 muuntanut A:lle tuomitusta yhdyskuntapalvelurangaistuksesta suorittamatta olevan osan 38 tuntia hänelle alun perin tuomituksi kolmeksi kuukaudeksi vankeutta. Rikoslain 6 luvun 13 §:n nojalla tehtävä vähennys oli kuusi päivää. Vaikka tuomiolauselmalla on tämän lisäksi merkintä, jonka mukaan yhdyskuntapalvelua oli suoritettu 46 tuntia, muuntamisen lopputulos on ollut edellä kerrottu. Käräjäoikeuden tuomio on perustunut ilmeisesti väärään lain soveltamiseen.\n        12. Käräjäoikeus oli 8.6.2012 tuomitessaan A:n kolmen kuukauden vankeusrangaistukseen, josta tuli rikoslain 6 luvun 13 §:n nojalla vähentää kuusi päivää, tuominnut hänet tämän vankeusrangaistuksen sijasta 84 tunnin yhdyskuntapalveluun. Muuntosuhde on ollut 1:1. Kun A oli suorittanut tästä yhdyskuntapalvelusta 46 tuntia, palvelusta on ollut suorittamatta 38 tuntia.\n        13. Alkuperäistä muuntosuhdetta käytettäessä yhdyskuntapalvelusta suorittamatta oleva osa 38 tuntia olisi tullut muuntaa 38 päiväksi vankeutta. Samalla on varmistuttava siitä, että A saa hänelle alun perin tuomitusta vankeusrangaistuksesta vähennettäväksi määrätyn kuuden päivän vapaudenmenetysajan lain edellyttämällä tavalla täysimääräisesti hyväkseen. Tältä osin Korkein oikeus lausuu seuraavan.\n        14. Asiakirjoista saatavan selvityksen mukaan A ei ole hänen syykseen käräjäoikeuden tuomiossa 8.6.2012 luettuja rikoksia edeltäneiden kolmen vuoden aikana suorittanut vankeusrangaistusta vankilassa. Vankeinhoidollisesti A olisi siten ensikertainen. Rikokset tehdessään hän on ollut kahtakymmentäyhtä vuotta nuorempi. Rikoslain 2 c luvun 5 §:n 2 momentin mukaan A tulisi siten päästää ehdonalaiseen vapauteen hänen suoritettuaan vankeusrangaistuksesta yhden kolmasosan.\n        15. Yhdyskuntapalvelurangaistuksen pituutta määrättäessä vähennyksenä huomioon otettu kuuden päivän vapaudenmenetysaika on otettava täysimääräisesti huomioon ehdonalaista vapauttamista koskevaa määräaikaa laskettaessa. Korkein oikeus katsoo, että tähän lopputulokseen pääsemiseksi sanottu vapaudenmenetysaika on laskennallisesti lisättävä siihen suorittamatta olevaan rangaistuksen osaan, jonka on edellä kohdassa 13 todettu muuntosuhteen perusteella sellaisenaan vastaavan 38 päivää vankeutta. Kun näin saadusta 44 päivän vankeusrangaistuksesta täytäntöönpanossa lasketaan ehdonalaisen vapauttamisen perusteena oleva yhden kolmasosan määräosa ja vapaudenmenetystä vastaava kuuden päivän vähennys tehdään näin saadusta määräosasta, A saa hänelle kuuluvan vähennyksen täysimääräisesti hyväkseen.\n        16. Korkein oikeus katsoo edellä esitetyillä perusteilla, että edellytykset käräjäoikeuden lainvoimaisen tuomion purkamiseksi täyttyvät. Koska asia on selvä ja purkaminen tapahtuu rikosasian vastaajan eduksi, Korkein oikeus oikaisee tuomiota oikeudenkäymiskaaren 31 luvun 14 §:n nojalla välittömästi. Vastausten pyytäminen purkuhakemuksen johdosta A:lta tai syyttäjältä on ilmeisen tarpeetonta.\n      \n      \n        Päätöslauselma\n        Pohjois-Karjalan käräjäoikeuden tuomio 3.7.2013 nro 13/106839 puretaan ja sitä oikaistaan seuraavasti:\n        Pohjois-Karjalan käräjäoikeuden tuomiolla 8.6.2012 tuomitun 3 kuukauden ehdottoman vankeusrangaistuksen, josta on rikoslain 6 luvun 13 §:n nojalla vähennetty 6 päivää (vapaudenmenetysaika 29. - 31.12.2011 ja 26. - 28.11.2010), sijasta tuomitusta 84 tunnin yhdyskuntapalvelusta suorittamatta olevat 38 tuntia muunnetaan 38 päiväksi vankeutta. Kun otetaan huomioon mainittu vapaudenmenetysaika, A:n on suoritettava vankeutta 44 päivää, josta rikoslain 6 luvun 13 §:n nojalla tehtävä vähennys on 6 päivää. Vapaudenmenetysaika 29. - 31.12.2011 ja 26. - 28.11.2010.\n        Asian ovat ratkaisseet oikeusneuvokset Liisa Mansikkamäki, Hannu Rajalahti, Ilkka Rautio, Soile Poutiainen ja Jorma Rudanko. Esittelijä Tom Laitinen.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:2015:9"
  ],
  "contributor": [
    "http://data.finlex.fi/person/ecbc0b70",
    "http://data.finlex.fi/person/a54db943",
    "http://data.finlex.fi/person/e4f2c4eb",
    "http://data.finlex.fi/person/48c838b5",
    "http://data.finlex.fi/person/b7a35d25"
  ],
  "referenceToLegislation": [
    "http://data.finlex.fi/eli/sd/1889/39/luku/6/pykala/13/momentti/1",
    "http://data.finlex.fi/eli/sd/1889/39/luku/2c/pykala/5/momentti/2"
  ],
  "description": [
    "http://data.finlex.fi/voc/kko/swe/afb85dce",
    "http://data.finlex.fi/voc/kko/fin/3309a185",
    "http://data.finlex.fi/voc/kko/fin/1f5ebbbf",
    "http://data.finlex.fi/voc/kko/fin/7c4a2c2a",
    "http://data.finlex.fi/voc/kko/swe/db7597bd",
    "http://data.finlex.fi/voc/kko/fin/e0560829",
    "http://data.finlex.fi/voc/kko/swe/a417b547",
    "http://data.finlex.fi/voc/kko/swe/084ef3b9"
  ],
  "judgmentNumber": [
    "9"
  ],
  "issued": [
    "2015-02-02"
  ],
  "creator": [
    "http://data.finlex.fi/common/KKO"
  ],
  "year": [
    "2015"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "contributor": {
      "@id": "dcterms:contributor",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}