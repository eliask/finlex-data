{
  "@id": "sfecli:kko/2007/56",
  "languageVersion": [
    {
      "@id": "sfecli:kko/2007/56/fin",
      "title_fi": [
        "KKO:2007:56"
      ],
      "abstract_fi": [
        "\n    Asianomistajaa velallisen epärehellisyyttä koskevassa asiassa edustanut asianajaja HN oli valituslupahakemuksessaan Korkeimmalle oikeudelle asettanut hovioikeuden tuomiossa syytetyn avustajan OT:n tutkittavan asian vaiheita koskevalle kertomukselle annetun merkityksen kyseenalaiseksi sillä perusteella, että tämä oli aikaisemmin tuomittu vankeusrangaistukseen epärehellisyydestä ja että hänet oli HN:n käsityksen mukaan samasta syystä myös erotettu asianajajaliitosta. Kun HN:n lausumille oli ollut avustajan tehtävän kannalta perusteltu syy, katsottiin jääneen näyttämättä, että HN olisi esittänyt lausunnon loukkaamistarkoituksessa, jota kunnianloukkauksen rangaistavuuden katsottiin tällaisessa tapauksessa edellyttävän.\n  "
      ],
      "hasFormat": {
        "@id": "sfecli:kko/2007/56/fin/txt",
        "content_fi": [
          "\n    \n      Asian käsittely alemmissa oikeuksissa\n      \n        Asian tausta\n        Asianajaja HN oli edustanut velallisen konkurssipesää asiassa, jossa syyttäjä ja konkurssipesä vaativat velalliselle rangaistusta törkeästä velallisen epärehellisyydestä. Syytettyä velallista oli edustanut oikeustieteen kandidaatti OT. Käräjäoikeus ja hovioikeus olivat hylänneet rangaistusvaatimukset. Valituslupahakemuksessaan ja valituksessaan 31.12.2001 Korkeimmalle oikeudelle HN oli lausunut syytetyn oikeudenkäyntiavustajasta seuraavasti: \"Syytetyn itsensä väittämän todistusarvo on kyseenalainen ja tässä tapauksessa myös avustajana toimineen OT:n, joka on tuomittu vankeusrangaistukseen epärehellisyydestä aikaisemmin harjoittaessaan asianajajan ammattia ja joka on samasta syystä myös erotettu asianajajaliitosta.\"\n        OT vaati nostamallaan kanteella HN:lle rangaistusta kunnianloukkauksesta Korkeimmalle oikeudelle esitetyn lausunnon johdosta rikoslain 24 luvun 9 §:n 1 momentin 2 kohdan nojalla.\n      \n      \n        Helsingin käräjäoikeuden tuomio 16.4.2004\n        Käräjäoikeus katsoi, ettei oikeudellisen riitakysymyksen tausta huomioon ottaen OT:lle kavalluksesta annetun tuomion esiintuominen ollut ollut valitusluvan saamiseksi täysin asiatonta. OT:n omat toimet asian eri vaiheissa olivat olleet oikeuden arvioitavina eikä OT ollut esiintynyt pelkästään päämiehensä näkemysten välillisenä esittäjänä. Avustajan muistuttaminen hyvin vanhasta teosta oli kuitenkin ollut kohtuutonta ja OT oli kokenut sen hyvin loukkaavana. HN:n menettelyä arvioidessaan käräjäoikeus otti huomioon, että myös OT oli esittänyt oikeudenkäynnissä HN:sta loukkaavia arviointeja, joiden esittäminen ei ollut ollut sopivaa. Käräjäoikeus katsoi jääneen selvittämättä, että HN:lla olisi valituslupahakemusta laatiessaan ollut tahallinen loukkaamistarkoitus, ja hylkäsi rangaistusvaatimuksen.\n        Asian on ratkaissut käräjätuomari Kari Lappi.\n      \n      \n        Helsingin hovioikeuden tuomio 21.2.2006\n        Hovioikeus katsoi, että HN oli valituslupahakemuksessa esittänyt joko tosiseikkoja tai perustellusta syystä totena pitämiään seikkoja. Totuudenmukaisenkin väitteen esittäminen voi kuitenkin täyttää kunnianloukkauksen tunnusmerkistön, jos tiedolla tai vihjauksella tahallisesti halvennetaan toista. Loukkaamistarkoitus ilmenee yleensä lausuman häpäisevästä muodosta, jonka käyttämistä lausuman antamisen tarkoitus ei edellytä. HN:n kirjelmässään esiin tuomien seikkojen esittäminen ei ollut ollut tarpeen siinä asiayhteydessä, missä ne oli esitetty. Niiden esittäminen oli ollut epäasianmukaista ja OT:ia halventavaa. Hovioikeus katsoi siten HN:n syyllistyneen siihen kunnianloukkaukseen, josta hänelle oli vaadittu rangaistusta ja tuomitsi HN:n teosta sakkorangaistukseen.\n        Asian ovat ratkaisseet hovioikeudenneuvokset Juha Paimela ja Veli Hokkanen sekä viskaali Jussi Nyman.\n      \n    \n    \n      Muutoksenhaku Korkeimmassa oikeudessa\n      HN:lle myönnettiin valituslupa.\n      HN vaati valituksessaan, että hovioikeuden tuomio kumotaan ja syyte kunnianloukkauksesta hylätään.\n      OT vastasi valitukseen.\n    \n    \n      Korkeimman oikeuden ratkaisu\n      Kysymyksenasettelu\n      1. Korkeimmassa oikeudessa on kysymys siitä, onko HN hovioikeuden hänen syykseen lukemalla teolla syyllistynyt OT:n hänen viakseen väittämään kunnianloukkaukseen.\n      Korkeimman oikeuden kannanotto\n      2. Rikoslain 24 luvun 9 §:n 1 momentin 2 kohdan mukaan kunnianloukkaukseen syyllistyy se, joka muuten kuin momentin 1 kohdassa tarkoitetulla tavalla halventaa toista. Momentin 1 kohdassa on kysymys toista koskevan valheellisen tiedon tai vihjauksen esittämisestä, kun taas toisen halventaminen - muun muassa esittämällä paikkansa pitävä seikka - arvioidaan momentin 2 kohdan mukaan.\n      3. Puheena oleva säännös sisältyy rikoslain 1.10.2000 voimaan tulleeseen uudistukseen (531/2000), joka korvasi aikaisemmat solvausta koskeneet rangaistussäännökset. Solvauksesta tuomittiin aikaisemmin muun muassa se, \"joka, toista loukatakseen, on soimannut tätä rikoksesta, josta hän on jo rangaistu\". Vaikka kunnianloukkaussäännöksessä ei enää edellytetä loukkaamistarkoitusta, ei lain esitöistä (HE 184/1999 vp) ilmene, että muutoksella olisi haluttu laajentaa tämänkaltaisen menettelyn rangaistavuutta. Se, että rangaistava menettely on kuvattu toisen halventamisena, osoittaa, että toista loukkaavan paikkansa pitävän seikan esittämistä ei ole tarkoitettu rangaistavaksi, jollei samalla toista tahallisesti halvenneta. Sen vuoksi lainkohdan edellyttämää tahallisuutta arvioitaessa on edelleen perusteltua kiinnittää huomiota siihen, onko tekijän tarkoituksena ollut toisen loukkaaminen. Tässä arvioinnissa on merkitystä esimerkiksi sillä, onko loukkaavan seikan esiintuomiseen ollut perusteltua syytä tai onko lausuma esitetty sellaisessa häpäisevässä muodossa, jota lausuman antamisen tarkoitus ei ole edellyttänyt.\n      4. Valituslupahakemuksen kohteena olleessa hovioikeuden tuomiossa oli pidetty uskottavana syytetyn omaa kertomusta syytteessä tarkoitetuista tapahtumista. Hovioikeus oli ratkaisunsa perusteluissa viitannut myös siihen, että syytetyn oikeudenkäyntiavustajan OT:n hovioikeudessa näistä tapahtumista antama selostus oli tukenut syytetyn omaa kertomusta.\n      5. Oikeudenkäynnistä rikosasioissa annetun lain 2 luvun 6 §:n mukaan asianomistajan oikeudenkäyntiavustaja on velvollinen huolellisesti hyvää asianajotapaa noudattaen valvomaan päämiehensä etua ja oikeutta. Avustajan on siten tehtävänsä suorittamiseksi oikeudenkäynnissä kiinnitettävä oikeuden huomiota ja vedottava kaikkiin niihin seikkoihin, joihin vetoamista päämiehen edun ja oikeuden valvominen edellyttää. Avustajalla on oikeus myös arvostella todistajien, asiantuntijoiden ja muiden asiassa kuultujen luotettavuutta, kun arvostelu on asianajon kannalta tarpeellista.\n      6. HN:n kirjoituksessaan mainitsemat seikat ovat sellaisia, että niiden esittäminen on epäilyksettä loukannut OT:tä. HN:n on täytynyt pitää loukkausta ainakin tekonsa todennäköisenä seurauksena. Kun valituslupahakemuksen kohteena olleessa hovioikeuden tuomiossa oli edellä selostetulla tavalla annettu merkitystä OT:n kertomukselle asian arviointiin vaikuttavana seikkana, HN:lla on kuitenkin ollut päämiehensä avustajana perusteltu syy riitauttaa OT:n kertomuksen luotettavuus. HN:n esiintuoma OT:n aikaisempi rikos on ollut luonteeltaan sellainen, että sillä on voinut olla merkitystä OT:n kertomuksen luotettavuuden arvioinnissa. Tähän nähden OT:n aikaisemman rikoksen mainitseminen HN:n käyttämällä tavalla ei osoita sellaista loukkaamistarkoitusta, jota kunnianloukkaussäännöksen kysymyksessä olevassa kohdassa edellytetään. Se, että HN:n menettelyn on katsottu olleen hyvän asianajotavan vastaista, ei sellaisenaan vaikuta arvioon siitä, onko menettely kunnianloukkausrikoksena rangaistava.\n      7. Korkein oikeus katsoo asiassa jääneen näyttämättä, että HN olisi syytteessä tarkoitetun lausuman esittäessään rikoslain 24 luvun 9 §:n 1 momentin 2 kohdassa tarkoitetulla tavalla tahallisesti halventanut OT:tä ja siten menettelyllään syyllistynyt kunnianloukkaukseen.\n      \n        Tuomiolauselma\n        Hovioikeuden tuomio kumotaan. Asianomistajan syyte kunnianloukkauksesta hylätään ja HN vapautetaan hovioikeuden tuomitsemasta rangaistuksesta.\n        Asian ovat ratkaisseet oikeusneuvokset Gustaf Möller, Kati Hidén, Liisa Mansikkamäki, Pertti Välimäki ja Ilkka Rautio. Esittelijä Kirsti Uusitalo.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:2007:56"
  ],
  "contributor": [
    "http://data.finlex.fi/person/9012f386",
    "http://data.finlex.fi/person/95a40554",
    "http://data.finlex.fi/person/4e23c80f",
    "http://data.finlex.fi/person/ecbc0b70",
    "http://data.finlex.fi/person/48c838b5"
  ],
  "description": [
    "http://data.finlex.fi/voc/kko/swe/114917de",
    "http://data.finlex.fi/voc/kko/fin/8cc08a01",
    "http://data.finlex.fi/voc/kko/swe/2366a625",
    "http://data.finlex.fi/voc/kko/fin/3ac5f392"
  ],
  "judgmentNumber": [
    "56"
  ],
  "date": [
    "2007-03-15"
  ],
  "issued": [
    "2007-06-15"
  ],
  "creator": [
    "http://data.finlex.fi/common/KKO"
  ],
  "year": [
    "2007"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "contributor": {
      "@id": "dcterms:contributor",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}