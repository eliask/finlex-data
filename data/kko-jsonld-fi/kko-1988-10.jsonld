{
  "@id": "sfecli:kko/1988/10",
  "languageVersion": [
    {
      "@id": "sfecli:kko/1988/10/fin",
      "title_fi": [
        "KKO:1988:10"
      ],
      "abstract_fi": [
        "\n    Itä-Helsingin Urheiluautoilijat r.y:n nimi erosi riittävän selvästi aikaisemmin yhdistysrekisteriin merkitystä Helsingin Urheiluautoilijat r.y:n nimestä.\n  "
      ],
      "hasFormat": {
        "@id": "sfecli:kko/1988/10/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Helsingin raastuvanoikeudessa\n        Helsingin Urheiluautoilijat r.y. on Itä-Helsingin Urheiluautoilijat r.y:lle 26.6.1984 tiedoksi toimitetun haasteen nojalla kanteenaan lausunut, että Itä-Helsingin Autokerho r.y. oli muuttanut nimensä Itä-Helsingin Urheiluautoilijat r.y:ksi, joka uusi nimi oli 24.1.1984 merkitty yhdistysrekisteriin. Koska Itä-Helsingin Urheiluautoilijat r.y:n nimi ei selvästi eronnut aikaisemmin rekisteriin merkitystä kantajayhdistyksen nimestä ja kantajan toiminnalle oli huomattavaa haittaa erehdyttävästi nimeltään sitä läheisesti muistuttavan kyseisen yhdistyksen toiminnasta, loukkasi uudesta nimestä rekisteriin tehty merkintä kantajan oikeutta. Sen vuoksi Helsingin Urheiluautoilijat r.y. on vaatinut, että Itä-Helsingin Urheiluautoilijat r.y:n rekisteröiminen yhdistysrekisteriin kumotaan.\n      \n      \n        Vastine\n        Itä-Helsingin Urheiluautoilijat r.y. on kiistänyt kanteen ja vaatinut sen hylkäämistä.\n      \n      \n        Raastuvanoikeuden päätös 11.10.1984\n        Raastuvanoikeus on katsonut selvitetyksi, että kantajayhdistys oli 30.11.1963 rekisteröity yhdistysrekisteriin nimellä Suomen Urheiluautoilijat r.y., oikeastaan Helsingin Urheiluautoilijat r.y., ja vastaajayhdistys puolestaan 24.1.1984 nimellä Itä-Helsingin Urheiluautoilijat r.y.\n        Jutussa esitetyn selvityksen mukaan oli mainituista yhdistysrekisteriin merkityistä nimistä käytännössä aiheutunut sekaannusta eikä vastaajayhdistyksen nimi ollut selvästi eronnut aikaisemmin rekisteriin merkitystä kantajayhdistyksen nimestä.\n        Tämän vuoksi raastuvanoikeus on kumonnut yhdistysrekisteriin Itä-Helsingin Urheiluautoilijat r.y:stä tehdyn merkinnän ja velvoittanut vastaajayhdistyksen korvaamaan kantajayhdistyksen oikeudenkäyntikulut 1.800 markalla.\n      \n      \n        Helsingin hovioikeuden tuomio 30.7.1986\n        Hovioikeus, jonka tutkittavaksi Itä-Helsingin Urheiluautoilijat r.y. oli saattanut jutun, on hyväksynyt raastuvanoikeuden päätöksen perusteluineen ja jättänyt sen pysyväksi sekä velvoittanut valittajan korvaamaan Helsingin Urheiluautoilijat r.y:n oikeudenkäyntikulut hovioikeudessa 700 markalla.\n      \n    \n    \n      MUUTOKSENHAKU KORKEIMMASSA OIKEUDESSA\n      Itä-Helsingin Urheiluautoilijat r.y:lle on myönnetty valituslupa 14.11.1986. Helsingin Urheiluautoilijat r.y. on antanut pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Suomen Autourheilijoiden Liitto r.y:n jäsenyhdistysten niminä käytetään yleisesti sanaa \"urheiluautoilijat\" täydennettynä sen paikkakunnan nimellä, missä asianomainen yhdistys lähinnä toimii. Itä-Helsingin Autokerho r.y:n liityttyä mainitun liiton jäseneksi ja muutettua nimensä edellä selostetun käytännön mukaisesti Itä-Helsingin Urheiluautoilijat r.y:ksi yhdistyksen uuden nimen voidaan katsoa liittosuhde huomioon ottaen riittävän selvästi eroavan aikaisemmin rekisteriin merkityn jäsenyhdistyksen Helsingin Urheiluautoilijat r.y:n nimestä. Itä-Helsingin Urheiluautoilijat r.y:n nimen rekisteröinnin ei ole näytetty muullakaan tavalla loukkaavan Helsingin Urheiluautoilijat r.y:n oikeutta.\n      \n      \n        Tuomiolauselma\n        Hovioikeuden tuomio ja raastuvanoikeuden päätös kumotaan ja Helsingin Urheiluautoilijat r.y:n kanne hylätään. Itä-Helsingin Urheiluautoilijat r.y. vapautetaan korvaamasta kantajayhdistyksen oikeudenkäyntikuluja raastuvanoikeudessa ja hovioikeudessa.\n        Oikeudenkäymiskaaren 21 luvun 4 §:n 1 momentin ensimmäisestä virkkeestä ilmenevän periaatteen mukaan ItäHelsingin Urheiluautoilijat r.y. ei saa korvausta oikeudenkäyntikuluistaan alemmissa oikeuksissa.\n        Koska Helsingin Urheiluautoilijat r.y. on hävinnyt jutun Korkeimmassa oikeudessa, velvoitetaan yhdistys korvaamaan Itä-Helsingin Urheiluautoilijat r.y:n kulut täällä 1.200 markalla.\n        \n          Ratkaisuun osallistuneet: presidentti Olsson (eri mieltä), oikeus- neuvokset Nikkarinen (eri mieltä), Riihelä, Lehtonen ja Rintala\n        \n      \n      \n        Esittelijän mietintö ja eri mieltä olevien jäsenten lausunnot\n        Esittelijäneuvos Tuomola, jonka mietintö oli muutoin Korkeimman oikeuden ratkaisusta ilmenevä, esitti ItäHelsingin Urheiluautoilijat r.y:llä Korkeimmassa oikeudessa olleiden oikeudenkäyntikulujen osalta seuraavaa: Asian laadun vuoksi Itä-Helsingin Urheiluautoilijat r.y. saanee pitää oikeudenkäyntikulunsa täällä vahinkonaan.\n        Oikeusneuvos Nikkarinen: Olen muutoin samaa mieltä kuin enemmistö paitsi että Itä-Helsingin Urheiluautoilijat r.y:llä täällä olleiden oikeudenkäyntikulujen osalta hyväksyn esittelijän mietinnön.\n        Presidentti Olsson: Olen samaa mieltä kuin oikeusneuvos Nikkarinen.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1988-02-05"
  ],
  "judgmentNumber": [
    "10"
  ],
  "date": [
    "1987-01-20"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1988:10"
  ],
  "year": [
    "1988"
  ],
  "description": [
    "http://data.finlex.fi/voc/kko/fin/206ce482",
    "http://data.finlex.fi/voc/kko/swe/82c55500"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}