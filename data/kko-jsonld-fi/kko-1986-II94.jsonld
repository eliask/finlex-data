{
  "@id": "sfecli:kko/1986/II94",
  "languageVersion": [
    {
      "@id": "sfecli:kko/1986/II94/fin",
      "title_fi": [
        "KKO:1986-II-94"
      ],
      "abstract_fi": [
        "\n    Kysymys siitä, oliko maan ulkomaankaupan ja taloudellisen kasvun turvaamisesta annetun lain nojalla annettujen määräysten rikkominen ( vientitarkkailuilmoituksen ehtojen vastainen tavaroiden maastavienti ) ja siis eräitä valtuuslakeja vastaan tehtyjen rikosten rankaisemisesta annetun lain mukaan rangaistava teko tapahtunut lieventävien asianhaarojen vallitessa.\n    Ään.\n  "
      ],
      "hasFormat": {
        "@id": "sfecli:kko/1986/II94/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Syyte Lappeenrannan raastuvanoikeudessa\n        Virallinen syyttäjä on kertonut, että V oli J Oy:n hallituksen jäsenenä ja toimitusjohtajana 23.1.1982 ja 13.2.1982 kahtena eri eränä vienyt Suomesta Neuvostoliittoon Lappeenrannan Vainikkalan raja-aseman kautta yhteensä 4.508 yhtiön valmistamaa lasten ulkoiluasua, joiden vuorikankaana oli käytetty yhtiön Suomeen kahdessa erässä 21.12.1981 ja 4.1.1982 tuottamaa yhteensä 2.029 metriä norjalaista turkisvuorikangasta, vaikka lisenssiviraston yhtiölle hyväksymässä vientitarkkailuilmoituksessa oli ehtona, että vietävien asujen päällis- ja vuorikankaiden tuli olla kotimaisia. Sen vuoksi syyttäjä on vaatinut V:n tuomitsemista rangaistukseen maan ulkomaankaupan ja taloudellisen kasvun turvaamisesta annetun lain säännösten rikkomisesta sekä yhteisvastuullisesti J Oy:n kanssa, jonka hyväksi V oli toiminut, menettämään valtiolle vientitarkkailuilmoituksen ehtoja rikkoen maastavietyjen asujen arvo 653.660 markkaa.\n      \n      \n        Raastuvanoikeuden päätös 24.10.1983\n        Raastuvanoikeus on lausunut selvitetyksi, että V oli J Oy:n hallituksen jäsenenä ja toimitusjohtajana vienyt Suomesta Neuvostoliittoon Lappeenrannan Vainikkalan raja-aseman kautta syytteessä tarkoitetut 4.508 kappaletta yhtiön valmistamia lasten ulkoiluasuja, joiden takkiosien vuorikankaana oli käytetty 2.029 metriä norjalaista turkisvuorikangasta, vaikka vientitarkkailuilmoituksessa oli ehtona, että vuorikankaan tuli olla kotimaista. Vietyjen asujen yhteisarvo oli 653.660 markkaa. Takkiosan arvo muodosti asukokonaisuudesta noin 60 prosenttia. Asut oli viety Neuvostoliittoon 9.1. ja 13.2.1982 välisenä aikana, mutta oli jäänyt näyttämättä, että ne olisi viety useammassa kuin yhdessä erässä. Sen vuoksi raastuvanoikeus on, syytteen ja menetysvaatimuksen enemmälti hyläten, maan ulkomaankaupan ja taloudellisen kasvun turvaamisesta annetun lain 1 §:n 1 momentin, 3 §:n ja 8 §:n sekä eräitä valtuuslakeja vastaan tehtyjen rikosten rankaisemisesta annetun laina 1 §:n ja 2 §:n 1 momentin nojalla tuominnut V:n maan ulkomaankaupan ja taloudellisen kasvun turvaamisesta annetun lain säännösten rikkomisesta 35:een 150 markan määräiseen päiväsakkoon eli maksamaan sakkoa 5.250 markkaa. V ja J Oy on lisäksi eräitä valtuuslakeja vastaan tehtyjen rikosten rankaisemisesta annetun lain 5 §:n 1 ja 2 momentin nojalla tuomittu yhteisvastuullisesti menettämään valtiolle maastavietyjen takkien arvosta 120.000 markkaa.\n      \n      \n        Kouvolan hovioikeuden päätös 29.8.1985\n        Hovioikeus, jonka tutkittavaksi virallinen syyttäjä sekä V ja J Oy olivat saattaneet jutun, on todennut, että maan ulkomaankaupan ja taloudellisen kasvun turvaamisesta annetun lain 1 §:ssä on mainittu ne tavoitteet, joiden toteuttamiseksi ulkomaankauppa voidaan säädellä. Näitä tavoitteita ovat muun muassa työllisyyden ja maksutaseen turvaaminen sekä Suomen ulkomaankauppa koskevien sopimusten toteuttaminen, jotka puolestaan edellyttävät tuotteiden kotimaisuusasteen valvontaa. Lisenssivirasto oli 13.1.1982 hyväksyessään yhtiön tekemän vientitarkkailuilmoituksen asettanut vietäville asuille raastuvanoikeuden mainitseman ehdon.\n        Asiakirjoista ilmeni, että J Oy:stä riippumattomista syistä ja ennalta arvaamatta erään virheellisen toimituksen vuoksi suomalaista takkeihin sopivaa turkisvuorikangasta ei ollut saataville niin nopeasti, ettei osalla yhtiön kaikkia 230 työntekijästä työ olisi keskeytynyt. Norjasta hankittu vuorikangas oli Suomessa valmistettua kalliimpaa. Edellä mainituista syistä ja koska V:n menettely ei ollut vaikuttanut heikentävästi maan ulkomaankaupan ja taloudellisen kasvun turvaamisesta annetun lain 1 §:ssä mainittujen tavoitteiden toteutumiseen, hovioikeus on katsonut V:n syyksi luetun rikoksen tapahtuneen lieventävien asianhaarojen vallitessa. Hovioikeus on sen vuoksi raastuvanoikeuden V:n syyksi lukeman rikoksen asemasta tuominnut V:n maan ulkomaankaupan ja taloudellisen kasvun turvaamisesta annetun lain 1 §:n 1 momentin ja 8 §:n, maan ulkomaankaupan ja taloudellisen kasvun turvaamisesta annetun asetuksen 1 §:n, 3 §:n 2 momentin sekä 9 §:n ja eräitä valtuuslakeja vastaan tehtyjen rikosten rankaisemisesta annetun lain 1 §:n ja 2 §:n 1 momentin nojalla lieventävien asianhaarojen vallitessa tehdystä maan ulkomaankaupan ja taloudellisen kasvun turvaamisesta annetun lain nojalla annettujen määräyksien rikkomisesta 20:een 148 markan määräiseen päiväsakkoon eli maksamaan sakkoa 2.960 markkaa. V ja yhtiö vapautettiin velvollisuudesta suorittaa valtiolle maasta vietyjen takkien arvosta menetetyksi tuomittuja 120.000 markkaa.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Virallinen syyttäjä on pyytänyt valituslupaa sekä vaatinut, että V:n syyksi luettu tekoa ei katsottaisi tehdyksi lieventävien asianhaarojen vallitessa ja että hänelle tuomittua rangaistusta korotettaisiin sekä että hänet ja J Oy tuomittaisiin yhteisvastuullisesti valtiolle menettämään ainakin osa maasta vietyjen asujen arvosta. Valituslupa on myönnetty 20.11.1985. V ja yhtiö ovat yhteisesti antaneet niiltä hakemuksen johdosta pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Se seikka, että J Oy ei olisi voinut täyttää neuvostoliittolaisen ostajan kanssa tekemäänsä sopimusta käyttämättä vastoin vientitarkkailuilmoituksen ehtoa ulkomaista vuorikangasta syytteessä mainittuihin asuihin ja että työ olisi keskeytynyt osalla yhtiön työntekijöistä ei ole eräitä valtuuslakeja vastaan tehtyjen rikosten rankaisemisesta annetun lain 5 §:ssä tarkoitettu lieventävä asianhaara. Asianhaarat eivät myöskään ole lieventävät sillä perusteella, että V:n menettely mahdollisesti ei ole vaikuttanut heikentävästi maan ulkomaankaupan ja taloudellisen kasvun turvaamisesta annetun lain 1 §:ssä mainittujen tavoitteiden toteutumiseen. Jutussa ei ole ilmennyt muitakaan ensiksi mainitussa lainkohdassa tarkoitettuja lieventäviä asianhaaroja. V ja J Oy on siten tuomittava lainkohdassa tarkoitettuun menettämisseuraamukseen. Huomioon ottaen norjalaisen kankaan arvo ja sen osuus viedystä vaate-erästä, Korkein oikeus pitää kohtuullisena menettämisseuraamuksena 25.000 markkaa.\n      \n      \n        Päätöslauselma\n        V tuomitaan hovioikeuden hänen syykseen lukeman rikoksen ja siitä tuomitseman rangaistuksen asemesta maan ulkomaankaupan ja taloudellisen kasvun turvaamisesta annetun lain 1 §:n 1 momentin ja 8 §:n, maan ulkomaankaupan ja taloudellisen kasvun turvaamisesta annetun asetuksen 1 §:n ja 3 §:n 2 ja 3 momentin sekä eräitä valtuuslakeja vastaan tehtyjen rikosten rankaisemisesta annetun laina 1 §:n ja 2 §:n 1 momentin nojalla maan ulkomaankaupan ja taloudellisen kasvun turvaamisesta annetun lain määräysten rikkomisesta 35:een 148 markan määräiseen päiväsakkoon eli maksamaan sakkoa 5.180 markkaa. V ja J Oy tuomitaan eräitä valtuuslakeja vastaan tehtyjen rikosten rankaisemisesta annetun laina 5 §:n nojalla yhteisvastuullisesti menettämään valtiolle luvattomasti maasta vietyjen asujen osa-arvona 25.000 markkaa.\n      \n      \n        Eri mieltä olevien jäsenten lausunnot\n        Oikeusneuvos Ketola: Esitetyn selvityksen mukaan neuvostoliittolaisen ostajan kanssa tehdyn sopimuksen edellyttämää vuorikangasta lasten ulkoiluasuihin on valmistanut vain yksi tehdas Suomessa. Tuo valmistaja on lähettänyt J Oy:lle virheellistä vuorikangasta, jonka yhtiö on palauttanut joulukuun lopussa 1981. Valmistajan ilmoituksen mukaan tämän jälkeen on sopimuksen mukaista tavaraa voitu toimittaa pienissä erissä ja toimitukset ovat olleet alkuperäisen aikataulun mukaisesti myöhässä.\n        Yhtiön ilmoitusta siitä, että se vastoin lisenssiviraston määräystä on käyttänyt ulkomaista vuorikangasta taatakseen työn jatkuvuuden mainittuja asuja valmistaville tehtaansa työntekijöille ja voidakseen viennissä toteuttaa tarkasti neuvostoliittolaisen ostajan kanssa tehdyn sopimuksen ehdot, ei ole voitu osoittaa virheelliseksi. Sen vuoksi ja huomioon ottaen että yhtiön maahan tuottama norjalaisvalmisteinen vuorikangas, riippumatta yhtiön mahdollisesti saamasta vientiedusta, on ollut yhtiölle hinnaltaan kalliimpaa kuin Suomesta saatava vuorikangas, katson yhtiön rikkomuksen tapahtuneen lieventävissä olosuhteissa.\n        Jätän hovioikeuden päätöksen lopputuloksen pysyväksi. Hovioikeuden mainitsemat lainkohdat sekä eräitä valtuuslakeja vastaan tehtyjen rikosten rankaisemisesta annetun lain 5 §.\n        Oikeusneuvos Saarni-Rytkölä: Olen samaa mieltä kuin oikeusneuvos Ketola\n      \n      \n        Ratkaisuun osallistuneet: oikeusneuvokset Leivonen, Nybergh ja Hiltunen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II94"
  ],
  "judgmentNumber": [
    "II94"
  ],
  "date": [
    "1986-01-30"
  ],
  "issued": [
    "1986-08-28"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}