{
  "@id": "sfecli:kko/1991/58",
  "languageVersion": [
    {
      "@id": "sfecli:kko/1991/58/fin",
      "title_fi": [
        "KKO:1991:58"
      ],
      "abstract_fi": [
        "\n    Pankkitakauksen vastasitoumukseen otettu määräys siitä, että velallisen oli korvattava pankille kaikki se, minkä pankki takauksensa nojalla oli katsonut olevansa velvollinen suorittamaan, ei ollut laajentanut pankin takautumisoikeutta myös sellaisiin suorituksiin, jotka pankki oli tehnyt velkojalle, vaikka velallinen ei ollut ollut velvollinen maksamaan niitä.\n  "
      ],
      "hasFormat": {
        "@id": "sfecli:kko/1991/58/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Jyväskylän raastuvanoikeuden päätös 10.10.1989\n        Sitten kun Jyväskylän raastuvanoikeus oli Aren Kiinteistöt Oy:n, entiseltä nimeltään Are Oy, konkurssituomiossa 14.6.1989 Kansallis-Osake-Pankin riitautuksen johdosta osoittanut Keski-Suomen Säästöpankin näyttämään valvomansa saatavan toteen eri oikeudenkäynnissä, raastuvanoikeus on säästöpankin konkurssipesää ja Kansallis-Osake-Pankkia vastaan ajamasta kanteesta katsonut selvitetyksi, että Are Oy oli saanut 23.4.1985 päivätyllä velkakirjalla Säästöpankkien Keskus-Osake-Pankilta 3.000.000 markan lainan, joka oli sovittu maksettavaksi kokonaisuudessaan takaisin 23.4.1990. Lainan maksamisesta Keski-Suomen Säästöpankki oli mennyt omavelkaiseen takaukseen 23.4.1985 ja Are Oy oli samana päivänä antanut säästöpankille pankkitakauksen vastasitoumuksen, jossa se oli sitoutunut korvaamaan pankille kaiken sen, minkä pankki takaussitoumuksen nojalla oli katsonut olevansa velvollinen suorittamaan lainan antajalle. Keski-Suomen Säästöpankki oli 22.3.1989 joutunut maksamaan Säästöpankkien KeskusOsake-Pankille takauksensa nojalla paitsi velan pääoman, korot ja hoitopalkkion myöskin provisiona lainan maksusta ennen eräpäivää 77.190 markkaa.\n        Sen vuoksi raastuvanoikeus on vahvistanut Aren Kiinteistöt Oy:n konkurssipesän varoista maksettavaksi Keski-Suomen Säästöpankille 77.190 markkaa 16 prosentin korkoineen 22.3.1989 lukien sekä velvoittanut konkurssipesän ja Kansallis-Osake-Pankin yhteisvastuullisesti korvaamaan Keski-Suomen Säästöpankin oikeudenkäyntikulut 3.500 markalla 16 prosentin korkoineen 10.10.1989 lukien.\n      \n      \n        Vaasan hovioikeuden tuomio 29.3.1990\n        Hovioikeus, jonka tutkittavaksi konkurssipesä ja Kansallis-Osake-Pankki olivat saattaneet jutun, on todennut, että Keski-Suomen Säästöpankki oli 22.3.1989 maksanut Säästöpankkien Keskus-Osake-Pankille Are Oy:n 23.4.1985 päivättyyn velkakirjaan perustuvan lainan. Lainaa ei velkakirjan ehtojen mukaan olisi saanut lyhentää lainaajan kestäessä ilman Säästöpankkien Keskus-Osake-Pankin suostumusta. Lainan ehtoihin nähden Keski-Suomen Säästöpankki oli takaajana perustellusti katsonut olevansa velvollinen suorittamaan vaaditun 77.190 markan provision lainan maksusta ennen eräpäivää.\n        Are Oy oli antamassaan pankkitakauksen vastasitoumuksessa sitoutunut korvaamaan Keski-Suomen Säästöpankille kaiken sen, minkä pankki takaussitoumuksen nojalla oli katsonut olevansa velvollinen suorittamaan.\n        Näillä ja raastuvanoikeuden päätöksessä mainituilla perusteilla hovioikeus on jättänyt raastuvanoikeuden päätöksen voimaan. Konkurssipesä ja Kansallis-Osake-Pankki velvoitettiin yhteisvastuullisesti korvaamaan Keski-Suomen Säästöpankin oikeudenkäyntikulut hovioikeudessa 900 markalla 16 prosentin korkoineen 29.3.1990 lukien.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 26.6.1990.\n      Konkurssipesä ja Kansallis-Osake-Pankki ovat vaatineet hovioikeuden tuomion ja raastuvanoikeuden päätöksen kumoamista. Lisäksi konkurssipesä ja Kansallis-Osake-Pankki ovat vaatineet Keski-Suomen Säästöpankin velvoittamista korvaamaan niiden oikeudenkäyntikulut jutussa korkoineen.\n      Keski-Suomen Säästöpankki on antanut siltä pyydetyn vastauksen ja vaatinut vastauskulujensa korvaamista korkoineen.\n    \n    \n      KORKEIMMAN OIKEUDEN RATKAISU 9.5.1991\n      \n        Perustelut\n        Takaajana Keski-Suomen Säästöpankilla on ollut takautumisoikeus saada velalliselta Are Oy:ltä vain se, minkä pankki on ollut velvollinen maksamaan yhtiön velkavastuun perusteella. Vastasitoumukseen, jonka yhtiö on antanut pankille sen myöntämän pankkitakauksen johdosta, otettu määräys siitä, että pankille oli korvattava kaikki se, minkä pankki takauksensa nojalla oli katsonut olevansa velvollinen suorittamaan, ei ole laajentanut pankin takautumisoikeutta koskemaan myös sellaisia suorituksia, jotka pankki on tehnyt velkojalle Säästöpankkien Keskus-OsakePankille, vaikka Are Oy ei ole ollut velvollinen suorittamaan niitä.\n        Are Oy ei ole 23.4.1985 päivätyssä velkakirjassa sitoutunut suorittamaan Säästöpankkien Keskus-Osake-Pankille provisiota lainan maksusta ennen eräpäivää eikä sellaisesta ole näytetty sopijapuolten välillä muutoinkaan sovitun. Keski-Suomen Säästöpankki on maksaessaan takaussitoumuksen nojalla Säästöpankkien Keskus-Osake-Pankille 77.190 markkaa sanotunlaisena provisiona tehnyt suorituksen velvoitteesta, jota ei ole näytetty Are Oy:tä sitovaksi. Keski-Suomen Säästöpankilla ei siten ole oikeutta saada tuota suoritusta vastasitoumuksen nojalla Aren Kiinteistöt Oy:n konkurssipesästä.\n      \n      \n        Tuomiolauselma\n        Hovioikeuden tuomio ja raastuvanoikeuden päätös kumotaan, Keski-Suomen Säästöpankin kanne hylätään ja konkurssipesä ja Kansallis-Osake-Pankki vapautetaan tuomitusta oikeudenkäyntikulujen korvausvelvollisuudesta. Säästöpankki velvoitetaan suorittamaan konkurssipesälle ja KansallisOsake-Pankille yhteisesti korvaukseksi oikeudenkäyntikuluista jutussa 10.000 markkaa 16 prosentin korkoineen tämän tuomion antamisesta lukien.\n        \n          Ratkaisuun osallistuneet: oikeusneuvokset Salervo, Jalanko, Nikkrinen, Roos ja Tulenheimo-Takki\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1991-05-09"
  ],
  "judgmentNumber": [
    "58"
  ],
  "date": [
    "1990-10-03"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1991:58"
  ],
  "year": [
    "1991"
  ],
  "description": [
    "http://data.finlex.fi/voc/kko/swe/c6ccd1cf",
    "http://data.finlex.fi/voc/kko/fin/c717c86c",
    "http://data.finlex.fi/voc/kko/fin/896196b5",
    "http://data.finlex.fi/voc/kko/swe/de760f8e"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}