{
  "@id": "sfecli:kko/1980/II33",
  "languageVersion": [
    {
      "@id": "sfecli:kko/1980/II33/fin",
      "title_fi": [
        "KKO:1980-II-33"
      ],
      "abstract_fi": [
        "\n    A oli B Oy:n nimissä ostanut Oy C:ltä tavaraa aikomattakaan maksaa sitä ja sitten myynyt petoksella saadut tavarat ilmeiseen polkuhintaan. A tuomittiin rangaistukseen, paitsi Oy C:hen kohdistuneesta petoksesta, konkurssirikoksesta.\n    Ään\n  "
      ],
      "hasFormat": {
        "@id": "sfecli:kko/1980/II33/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallinen syyttäjä oli Helsingin RO:ssa kertonut, että sähköteknikko A oli 22/4 1949 kaupparekisteriin merkityn ja 19/1 1971 omasta hakemuksestaan konkurssiin asetetun oy. B:n hallituksen puheenjohtajana ja yhtiön toimitusjohtajana vuonna 1970 Helsingin kaupungissa yhtiön jouduttua taloudellisiin vaikeuksiin ja häviötilaan 1) 30/3 - 26/5 välisenä aikana, hankkiakseen itselleen ja sanotulle yhtiölle laitonta aineellista etua, tietäen yhtiön olleen maksukyvytön ja tarkoittamattakaan tilauksia maksaa sekä saadakseen tilaukset hyväksytyiksi antanut oy. C:n asianomaiselle toimihenkilölle vääriä tietoja johtamansa yhtiön työkohteista ja siten erehdyttänyt oy. C:n myymään velaksi oy. B:lle ainakin 7 kerralla kuparijohtoa kaikkiaan 237 094 markan 64 pennin arvosta, aiheuttaen siten oy. C:lle, laskujen jäätyä maksamatta, sanotun suuruisen rahan tappion, sekä saavuttaakseen itselleen tai johtamalleen yhtiölle aineellista etua 2) myynyt 1 kohdassa tarkoitetut kuparijohtoerät välittömästi ostojen jälkeen erääseen romuliikkeeseen, joka oli maksanut niistä oy. B:lle vähemmän kuin puolet johtojen todellisesta laskutusarvosta ja siten myymällä mainittua tavaraa ilmeiseen polkuhintaan jatkanut yhtiön toimintaa uusia velkasitoumuksia tehden, vaikka hänen olisi pitänyt yhtiön ollessa häviötilassa ymmärtää, ettei yhtiö pystynyt sitoumuksiaan täyttämään, ja 3) jättänyt 2 kohdassa mainituista myynneistä tekemättä asianmukaiset merkinnät yhtiön kirjanpitoon tai kirjoittanut kirjanpidon väärin. Sen vuoksi ja kun oy. B:n ei ollut näytetty täysin tyydyttäneen velkojiaan, virallinen syyttäjä oli vaatinut A:n tuomitsemista rangaistukseen 1 ja 2 kohdan osalta jatketusta erittäin raskauttavien asianhaarain vallitessa tehdystä petoksesta ja sen kanssa yksin teoin tehdystä konkurssirikoksesta huolimattomana velallisena sekä 3 kohdan osalta petollisena velallisena tehdystä konkurssirikoksesta.\n      Asianomistajina oli kuultu oy. C:tä ja D:tä sekä eräitä muita velkojia, joiden valvomat saatavat oli konkurssituomiossa vahvistettu maksettaviksi oy. B:n konkurssipesän varoista. Oy. C ja D, viimeksi mainittu konkurssirikosta koskevalta osalta, olivat yhtyneet A:han kohdistettuun syytteeseen. Lisäksi oy. C oli kertonut, että kuparijohtojen myynti romuliikkeeseen oli yhtä erää lukuun ottamatta jätetty merkitsemättä oy. B:n kirjanpitoon, että tästäkin myynnistä 21/4 1970 päivätty kuitti oli merkitty tuloksi yhtiön kirjanpitoon vasta joulukuussa 1970 ja että yhtiön kirjanpidossa esiintyi lisäksi 3 sanottuja myyntejä koskevaa tulotositetta, jotka oli varustettu tekaistuilla ostajien nimillä.\n      Kuultuaan konkurssirikosta koskevilta kohdin vielä konkurssipesän hallintoa ja eräitä velkojia, joiden valvomat saatavat oli riitaisina siirretty eri oikeudenkäyntiin, sekä A:ta häneen kohdistetuista vaatimuksista RO p. 22/3 1974 oli lausunut 1 kohdan osalta selvitetyksi, että A oli syytteessä kerrottuna aikana ja siinä mainitun valheellisen asianlaidan esittämällä, aikomattakaan tilauksia maksaa, erehdyttänyt oy. C:n myymään oy. B:lle velaksi useassa erässä kuparijohtoa ja siten aiheuttanut oy. C:lle mainitun suuruisen rahan tappion, mutta jääneen näyttämättä, että A olisi muutoin syyllistynyt hänen viakseen väitettyihin rikoksiin. Sen vuoksi ja kun A:n syyksi 1 kohdan osalta luetun petoksen, huomioon ottaen aiheutetun vahingon suuruus ja yhtiöiden välinen liiketoiminta, oli katsottava tapahtuneen erittäin raskauttavien asianhaarain vallitessa, RO oli, hyläten vaatimukset muilta osin, rikoslain 36 luvun 1 §:n 1 momentin, sellaisena kuin se oli ennen 30/6 1972 tapahtunutta, 1/9 1972 voimaan tullutta lainmuutosta, ja 7 luvun 2 §:n nojalla tuominnut A:n erittäin raskauttavien asianhaarain vallitessa tehdystä jatketusta petoksesta 8 kuukaudeksi kuritushuoneeseen. Lisäksi A oli velvoitettu yhteisvastuullisesti varastonhoitaja X:n kanssa, jonka syyksi oli jutussa luettu sanottujen kuparijohtojen ostaminen A:lta, vaikka hänellä oli ollut syytä varoa niiden saantoa laittomaksi, mutta jota rikosta koskeva syyte oli hylätty vanhentuneena, suorittamaan oy. C:lle vahingonkorvaukseksi 237 094 markkaa 64 penniä 5 prosentin korkoineen 8/12 1972 lukien ja korvaamaan yhtiön oikeudenkäyntikulut 1 500 markalla, minkä ohessa A:n tuli korvata valtiolle sen varoista jutussa maksetuista todistelukustannuksista 70 markkaa. Ehdollisesta rangaistustuomiosta annetun lain nojalla RO oli määrännyt, että A:lle tuomitun rangaistuksen täytäntöönpano oli lykkäytyvä 3 vuoden koetusajan siitä lukien, kun jutussa oli annettu lainvoimainen päätös.\n      Helsingin HO, jonka tutkittavaksi virallinen syyttäjä, oy. C ja D sekä A olivat saattaneet jutun, p. 8/7 1976 oli katsonut selvitetyksi 1 ja 2 kohdan osalta, että A oli, johtamansa yhtiön velkaannuttua vuoden 1970 alkupuolella siinä määrin, että hänen olisi pitänyt käsittää yhtiön olleen kykenemätön täyttämään sitoumuksiaan, 21/1 - 21/4 1970 välisenä aikana Helsingissä RO:n päätöksessä todetuin tavoin petollisesti erehdyttänyt oy. C:n luovuttamaan oy. B:lle RO:n päätöksessä tarkoitetut kuparijohtoerät ja, hankkiakseen oy. B:lle rahavaroja, myynyt mainitut kuparijohtoerät ilmeiseen polkuhintaan X:lle, joka oli saanut haltuunsa kunkin kuparijohtoerän suoraa oy. C:n toimittamana tehtaan varastosta, sekä 3 kohdan osalta, että A oli vuonna 1970 Helsingissä merkityttäessään puheena olevien kuparijohtojen myynneistä saatuja tuloja yhtiön kirjanpitoon luovuttanut tositteina käytettäväksi 3 tekaistulla ostajan nimellä varustettua kuittia ja siten huolimattomasti toimittanut oy. B:n kirjanpidon. Sen vuoksi ja kun oy. B:n ei ollut näytetty täysin tyydyttäneen velkojiaan, HO oli muuttanut RO:n päätöstä siten, että A RO:n hänen syykseen lukeman rikoksen ja siitä tuomitseman rangaistuksen asemesta rikoslain 36 luvun 1 §:n 1 momentin, 39 luvun 3 §:n 2 ja 3 kohdan sekä 7 luvun 1 ja 2 §:n nojalla tuomittiin jatketusta rikoksesta, joka käsittää erittäin raskauttavien asianhaarain vallitessa tehtyjä petoksia sekä niiden kanssa yksin teoin tehdyn konkurssirikoksen kevytmielisenä velallisena sekä huolimattomana velallisena tehdyn konkurssirikoksen, 10 kuukaudeksi vankeuteen. Ehdollisesta rangaistuksesta 13/2 1976 annetun, 1/4 1976 voimaan tulleen lain nojalla HO oli määrännyt A:lle tuomitun rangaistuksen ehdolliseksi RO:n päätöksen julistamispäivästä 22/3 1974 alkavin ja 22/3 1977 päättyvin koetusajoin, mikä ehdollinen rangaistus voitiin määrätä pantavaksi täytäntöön, jos A koetusaikana teki rikoksen, josta hänen tuomittiin vankeusrangaistukseen. Lisäksi HO oli velvoittanut A:n yhteisvastuullisesti avunannosta kevytmielisenä velallisena tehtyyn konkurssirikokseen HO:ssa rangaistukseen tuomitun X:n kanssa korvaamaan valtiolle sen varoista maksetuista todistelukustannuksista vielä 100 markkaa.\n      A pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n päätökseen ja lupahakemukseensa sisällytti muutoksenhakemuksen.\n    \n    \n      KORKEIN OIKEUS\n      KKO p. myönsi muutoksenhakuluvan ja tutki jutun. A oli HO:n päätöksen 1 kohdassa mainituin tavoin petollisesti, hankkiakseen oy. B:lle laitonta aineellista etua, ostanut tuon yhtiön nimiin kysymyksessä olevat kuparierät. Tavaratoimituksista oy. C oli laskuttanut oy. B:tä, jolle oli tuloutettu ainakin osa X:n kuparista maksamasta hinnasta. Nuo kuparierät olivat siten tulleet oy. B:lle oy. C:n sopimuspuolena ja oy. B, jonka hyväksi oli tullut vain kuparijohtoeristä saatu polkuhinta, oli joutunut oy. C:hen nähden vastuuseen kuparijohtojen täyden hinnan maksamisesta. Tämän vuoksi ja kun A siten viivyttääkseen oy. B:n konkurssiin joutumista ja menetellessään 2 kohdassa kerrotuin tavoin oli vaarantanut myös oy. B:n muiden velkojien edun, KKO näillä ja HO:n mainitsemilla perusteilla katsoi, ettei ollut syytä muuttaa HO:n päätöksen lopputulosta muulla tavoin kuin että ehdollisesta rangaistuksesta annetun lain nojalla A:lle tuomittu 10 kuukauden vankeusrangaistus jäi ehdolliseksi koetusajaksi, joka oli alkanut RO:n päätöksen julistamispäivästä 22/3 1974 ja päättynyt 21/3 1977.\n      \n        Oikeusneuvos Lindholm, joka oli eri mieltä, lausui: myöntäen muutoksenhakuluvan tutkin jutun ja katson selvitetyksi, että A on 21/1 - 21/4 1970 välisenä aikana HO:n päätöksessä selostetuin tavoin erehdyttänyt oy. C:n luovuttamaan kysymyksessä olevat kuparijohtoerät oy. B:lle ja myynyt ne edelleen X:lle. Koskeivät sanotut kuparijohtoerät rikollisella menettelyllä hankittuina kuitenkaan ole siirtyneet oy. B:n omistukseen ja kun ne tämän vuoksi, jos ne olisivat olleet yhtiön hallussa vielä silloin, kun yhtiön konkurssihakemus annettiin tuomioistuimelle, eivät olisi kuuluneet yhtiön konkurssipesään, ne eivät myöskään ole saattaneet olla rikoslain 39 luvun 3 §:n 3 kohdassa tarkoitetun polkuhintaan myymisen kohteena. Mitä sitten HO:n päätöksessä mainittuihin kolmeen, vain asiakkaan nimen osalta tekaistuun kuittiin tulee ei niiden luovuttamisen tositteina käytettäviksi oy. B:n kirjanpidossa voida katsoa yksinään vaikeuttaneen yhtiön konkurssipesän selvittämistä, minkä vuoksi tuota menettelyä ei voida lukea A:n syyksi huolimattomana tai kevytmielisenä velallisena tehtynä konkurssirikoksena. Edellä olevan perusteella katson, ettei ole esitetty syytä muuttaa HO:n päätöstä muulla tavoin kuin että hylkään A:ta vastaan ajetun syytteen kevytmielisenä velallisena ja huolimattomana velallisena tehdystä konkurssirikoksesta ja tuomitsen A:n RO:n mainitsemien lainkohtien nojalla hänen viakseen jäävästä jatketusta erittäin raskauttavien asianhaarain vallitessa tehdystä petoksesta 8 kuukauden vankeusrangaistukseen, mikä rangaistus jää ehdolliseksi koetusajaksi, joka on alkanut RO:n päätöksen julistamispäivästä 22/3 1974 ja päättynyt 21/3 1977.\n      \n      \n        Ratkaisuun osallistuneet: oikeusneuvokset Portin ja Hiltunen sekä ylimääräiset oikeusneuvokset Ketola ja Tulenheimo-Takki\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1980:II33"
  ],
  "description": [
    "http://data.finlex.fi/voc/kko/swe/6396f95a",
    "http://data.finlex.fi/voc/kko/fin/b4916cdc"
  ],
  "judgmentNumber": [
    "II33"
  ],
  "date": [
    "1979-05-11"
  ],
  "issued": [
    "1980-04-16"
  ],
  "creator": [
    "http://data.finlex.fi/common/KKO"
  ],
  "year": [
    "1980"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}