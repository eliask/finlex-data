{
  "@id": "sfecli:kko/1983/II84",
  "languageVersion": [
    {
      "@id": "sfecli:kko/1983/II84/fin",
      "title_fi": [
        "KKO:1983-II-84"
      ],
      "abstract_fi": [
        "\n    Autojen maahantuojan ja piirimyyjän välillä oli sovittu mm. siitä, että piirimyyjä käyttäisi hallinnassaan olevaa kiinteistöä maahantuojan edustamien autojen myyntiin ja korjaukseen ja että, mikäli piirimyyjä rikkoisi sopimusta, erääntyisi siinä määrätty sopimussakko maksettavaksi. Piirimyyjän otettua toisen automerkin edustuksen maahantuoja purki piirimyyntisopimuksen ja vaati sopimussakkoa. Kun maahantuoja ei ollut näyttänyt, että osapuolten välillä olisi sovittu piirimyyntisopimuksessa tarkoitettujen autojen yksinmyynnistä tai että toinen edustus olisi estänyt piirimyyjää käyttämästä kiinteistöä maahantuojan autojen myyntiin ja korjaukseen, vaatimus hylättiin.\n    Ään.\n  "
      ],
      "hasFormat": {
        "@id": "sfecli:kko/1983/II84/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A Oy oli osuuskunta B:lle 26.10.1977 tiedoksi annetun haasteen nojalla Rauman RO:ssa lausunut, että yhtiö oli 16.1.1973 vahvistetulla kauppakirjalla myynyt osuuskunnan tytäryhtiölle Kiinteistö Oy X:lle vuokraoikeudet niin kutsuttuun uuteen tonttiin n:o 8/113/I ja tontilla sijaitsevat rakennukset. Samalla kertaa tehtiin A Oy:n ja osuuskunnan kesken 1.7.1971 solmittuun, Volkswagen -merkkisten tuotteiden myyntiä ja huoltoa koskevaan piirimyyntisopimukseen lisäys, jonka mukaan osuuskunta sitoutui käyttämään kiinteistöä viiden vuoden ajan 16.1.1973 lukien Volkswagen merkkisten ja A Oy Autolan maahantuomien autojen piirimyynti- ja korjaamotoiminnassa sekä, mikäli näin ei tapahtuisi, maksamaan A Oy:lle heti korvaukseksi 200 000 markkaa. Koska osuuskunta oli vuonna 1975 vastoin piirimyyntisopimusta hankkinut Saab merkkisten autojen edustuksen. A Oy oli joutunut 10.11.1975 lähettämällään kirjeellä purkamaan piirimyyntisopimuksen päättymään välittömästi. Sen vuoksi A Oy oli vaatinut, että osuuskunta velvoitettaisiin suorittamaan sille sopimussakkona sanotut 200 000 markkaa 15 prosentin korkoineen 10.11.1975 lukien.\n      Osuuskunnan vastustettua kannetta RO p. 5.6.1978 oli lausunut selvitetyksi, että A Oy ja osuuskunta B olivat, yhtiön myytyä 16.1.1973 tehdyllä kauppakirjalla osuuskunnan tytäryhtiölle Kiinteistö Oy X:lle Rauman kaupungissa tontilla n:o 8/113/I sijaitsevat rakennukset tontin hallintaoikeuksineen, tehneet samana päivänä piirimyyntisopimuksen, jossa osuuskunta sitoutui käyttämään sanottua kiinteistöä viiden vuoden ajan Volkswagen merkkisten sekä A Oy:n omistaman Autola nimisen osaston maahantuomien autojen piirimyyntiä ja korjaamotoimintaa muun muassa sellaisin ehdoin, että mikäli osuuskunta ei näin menettelisi, se joutuisi suorittamaan yhtiölle sopimussakkona 200 000 markkaa, sekä edelleen selvitetyksi, että osuuskunta oli yhtiön kanssa mainitun sopimuksen 3 §:n edellyttämällä tavalla etukäteen neuvottelematta ottanut hoitaakseen tuon myyntisopimuksen piiriin kuulumattomien Saab merkkisten autojen edustuksen, mistä johtuen yhtiö oli 10.11.1973 piirimyyntisopimuksen ehtoihin vedoten kirjallisesti purkanut mainitun sopimuksen. Kun osuuskunnan oli edellä kerrotulla menettelyllään katsottava rikkoneen piirimyyntisopimusta ja siten tulleen velvolliseksi maksamaan sopimuksen liitteenä olevan sopimuksen 1. kohdassa tarkoitetun sopimussakon, RO, katsoen että vaatimusta sopimussakon maksamisesta täysimääräisenä oli jutussa ilmenneet asianhaarat huomioon ottaen pidettävä kohtuuttomana ja sen vuoksi sopimussakon määrää sovitellen, velvoittanut osuuskunnan maksamaan yhtiölle sopimussakona kohtuulliseksi katsotut 100 000 markkaa 5 prosentin korkoineen 26.10.1977 lukien sekä korvaamaan yhtiön oikeudenkäyntikulut 4 500 markalla.\n      Turun HO, jonka tutkittavaksi asianosaiset olivat saattaneet jutun, t. 28.12.1979 oli katsonut selvitetyksi, että A Oy ja osuuskunta B olivat RO:n päätöksessä selostetun kaupan yhteydessä 16.1.1973 tehneet 1.7.1971 tekemäänsä piirimyyntisopimukseen lisäykseen, jossa osuuskunta sitoutui käyttämään sanottua kiinteistö 16.1.1973 lukien viiden vuoden ajan Volkswagen merkkisten ja A Oy Autolan maahantuomien autojen piirimyynti- ja korjaamotoimintaan, sekä, mikäli osuuskunta ei näin menettelisi, suorittamaan yhtiölle heti sopimussakkona 200 000 markkaa. Osuuskunta oli kuitenkin ottanut, yhtiön kanssa piirimyyntisopimuksen edellyttämällä tavalla etukäteen neuvottelematta, hoitaakseen sopimuksen piirin kuulumattomien Saab merkkisten autojen edustuksen, mistä johtuen A Oy oli kirjallisesti purkanut piirimyyntisopimuksen 10.11.1975 lukien. Sen vuoksi ja kun osuuskunnan oli kerrotulla menettelyllään katsottava rikkonen piirimyyntisopimuksen olennaista määräystä vastaan ja A Oy:llä oli siten ollut oikeus purkaa piirimyyntisopimus, jolloin kiinteistön käyttö sovittuun tarkoitukseen oli osuuskunnan menettelyn johdosta estynyt, eikä osuuskunta ollut näyttänyt, että sovittu sopimussakko olisi ilmeisesti kohtuuton, HO oli siten muuttanut RO:n päätöstä, että osuuskunta B velvoitettiin suorittamaan A Oy:lle vaaditut 200 000 markkaa 5 prosentin korkoineen haastepäivästä 26.10.1977 lukien.\n      Osuuskunta B pyysi lupaa hakea muutosta HO:n tuomioon lupahakemukseensa sisällytti muutoksenhakemuksen, A Oy vastasi hakemukseen.\n    \n    \n      \n      KKO t. myönsi muutoksenhakuluvan ja tutki jutun. Oli selvitetty, että A Oy ja osuuskunta B olivat 1.7.1971 sopineet siitä, että osuuskunta ryhtyi piirimyyjänä hoitamaan Volkswagen merkkisten autojen ja muiden tuotteiden myyntiä ja huoltoa, ja tuli osuuskunnan etukäteen neuvotella yhtiön kanssa uusien myynti- tai huoltoedustusten ottamisesta. Osapuolet olivat 16.1.1973 tehneet sanottuun piirimyyntisopimukseen lisäyksen, jonka mukaan osuuskunta sitoutui käyttämään hallitsemaansa, osakeyhtiön ja edellä mainitun kiinteistöyhtiön 16.1.1973 tekemässä kauppakirjassa mainittua kiinteistöä viiden vuoden ajan Volkswagen merkkisten autojen sekä A Oy Autolan maahan tuomien autojen myynti- ja korjaustoiminnassa ja, mikäli niin ei tapahtuisi, maksamaan A Oy:lle korvauksena 200 000 markkaa. Osuuskunta oli sitten 10.9.1975 päivätyssä kirjeessään ilmoittanut A Oy:lle, että se oli ottanut myös Saab merkkisten autojen edustuksen ja että niitten myynti aloitettaisiin marraskuun 1975 alussa. Tästä syystä oli osakeyhtiö, katsoen osuuskunnan olennaisessa määrin rikkoneen piirimyyntisopimuksen, purkanut 10.11.1975 lukien sopimuksen ja vaatinut osuuskunnan maksamaan edellä tarkoitetun sopimussakon 200 000 markkaa.\n      KKO totesi, ettei piirimyyntisopimuksessa ja siihen tehdyssä lisäyksessä ollut mainittu siitä, että yksinomaan niissä sanottuja autoja voitiin myyjä ja korjata kysymyksessä olevalla kiinteistöllä. Osapuolten ei ollut näytetty siitä myöhemminkään sopineen. Myöskään ei ollut esitetty selvitystä siitä, että Saab merkkisten autojen edustus olisi estänyt osuuskuntaa käyttämästä kiinteistöä piirimyyntisopimuksessa ja siihen tehdyssä lisäyksessä tarkoitettujen autojen myyntiin ja korjaukseen.\n      Edellä mainituin perustein KKO, kumoten HO:n tuomion ja RO:n päätöksen, hylkäsi A Oy:n ajaman kanteen ja vapautti osuuskunta B:n kaikesta maksuvelvollisuudesta jutussa. Asian laadun vuoksi osuuskunnan oli kuitenkin pidettävä vahinkonaan sillä jutussa olleet oikeudenkäyntikulut.\n      \n        Eri mieltä olevien jäsenten lausunnot\n        Ylimääräinen oikeusneuvos Surakka: en myönnä muutoksenhakulupaa. Äänestyksen tuloksen johdosta velvollisena lausumaan asiasta katson, ettei ole syytä muuttaa HO:n tuomiota.\n        Oikeusneuvos af Hällström oli samaa mieltä kuin ylimääräinen oikeusneuvos Surakka.\n      \n      \n        Ratkaisuun osallistuneet: oikeusneuvokset Miettinen, Hämäläinen ja af Hällström sekä ylimääräiset oikeusneuvokset Heikkilä ja Surakka.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II84"
  ],
  "description": [
    "http://data.finlex.fi/voc/kko/swe/c2313be7",
    "http://data.finlex.fi/voc/kko/fin/bebc3b91",
    "http://data.finlex.fi/voc/kko/fin/545aa639",
    "http://data.finlex.fi/voc/kko/fin/e37f0ddb",
    "http://data.finlex.fi/voc/kko/swe/a53a28eb"
  ],
  "judgmentNumber": [
    "II84"
  ],
  "date": [
    "1983-02-22"
  ],
  "issued": [
    "1983-06-15"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}