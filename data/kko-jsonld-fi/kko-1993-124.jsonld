{
  "@id": "sfecli:kko/1993/124",
  "languageVersion": [
    {
      "@id": "sfecli:kko/1993/124/fin",
      "title_fi": [
        "KKO:1993:124"
      ],
      "abstract_fi": [
        "\n    Lainvoimaa vailla olevan alioikeuden päätöksen perusteella vapaaehtoisesti maksettu suoritus oli palautettu hovioikeuden kumottua päätöksen. Palautusvelalle oli maksettava Suomen Pankin peruskoron suuruinen tuottokorko siihen saakka, kunnes oikeus korkolain 6 §:n mukaiseen viivästyskorkoon oli syntynyt.\n    Ään.\n  "
      ],
      "hasFormat": {
        "@id": "sfecli:kko/1993/124/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Ylivieskan kihlakunnanoikeudessa\n        Revon Sähkö Oy on Ylivieskan kaupungille tiedoksi annetun haasteen nojalla lausunut, että Revon Sähkö Oy oli 24.3.1987 ostanut Nivalan kunnalta 21 100 Kalajokilaakson Sähkö Oy:n osaketta yhteensä 18 146 000 markan kauppahinnalla. Ylivieskan kaupunki oli 8.5.1987 ilmoittanut Revon Sähkö Oy:lle lunastavansa mainitut osakkeet 1 582 500 markalla ja, ellei Revon Sähkö Oy hyväksynyt lunastushintaa, maksavansa osakkeista 18 146 000 markkaa, vaikka se kaupungin mielestä olikin osakeyhtiölain vastaista.\n        Neuvottelujen jälkeen oli 8.5.1987 päivätyllä lunastuskirjalla sovittu, että kaupunki maksoi lunastushintana 18 146 000 markkaa mutta pidätti itselleen oikeuden vaatia Revon Sähkö Oy:ltä takaisin mainittujen 18 146 000 markan ja 1 582 500 markan erotuksen eli 16 563 500 markkaa 16 prosentin vuotuisine korkoineen. Lunastuskirjassa oli siten lopullisesti sovittu kaupungin ja Revon Sähkö Oy:n välisessä osakkeiden lunastushinnan sovittelua koskevassa riidassa korkokannaksi 16 prosenttia. Tuolloin oli riidan osapuolille syntynyt velvoite tällaisen korkokannan käytöstä lunastushintaa maksettaessa ja sitä palautettaessa.\n        Ylivieskan kihlakunnanoikeus oli kaupungin Revon Sähkö Oy:tä vastaan ajamasta kanteesta 10.11.1988 julistamallaan päätöksellä velvoittanut Revon Sähkö Oy:n palauttamaan kaupungille sen maksamasta lunastushinnasta 11 816 000 markkaa 16 prosentin korkoineen lunastuspäivästä 8.5.1987 lukien sekä korvaamaan kaupungin oikeudenkäyntikulut 160 845,55 markalla 16 prosentin korkoineen 10.11.1988 lukien.\n        Revon Sähkö Oy oli ilmoittanut kihlakunnanoikeuden päätökseen tyytymättömyyttä. Yhtiö oli 16.12.1988 suorittanut kaupungille kihlakunnanoikeuden tuomitsemat määrät pidättäen kuitenkin nimenomaisesti itselleen oikeuden vaatia liikaa suoritetun määrän palauttamista sovitun 16 prosentin korkokannan mukaisesti sitten kun hovioikeus oli antanut asiassa tuomionsa. Kaupunki oli huomautuksitta vastaanottanut tällä ehdolla suoritetun maksun. Viimeistään silloin, kun kaupunki oli tarkistanut maksusuorituksen, sen olisi pitänyt tehdä huomautus 16 prosentin korkokantaa vastaan. Kaupunki ei myöskään vastineessaan hovioikeudelle ollut tehnyt huomautusta suorituksen ehdollisuudesta. Siten kaupunki oli hyväksynyt yhtiön ehdollisen suorituksen palautusvaatimuksineen 16 prosentin korkokannan mukaisesti.\n        Vaasan hovioikeus oli 20.12.1990 antamassaan tuomiossa kumonnut kihlakunnanoikeuden päätöksen ja vapauttanut Revon Sähkö Oy:n velvollisuudesta palauttaa maksetusta lunastushinnasta kaupungille 11 816 000 markkaa korkoineen ja suorittaa oikeudenkäyntikuluja korkoineen.\n        Kirjeellään 7.1.1991 Revon Sähkö Oy oli vaatinut kaupunkia palauttamaan yhtiön liikaa suorittaman määrän 15 022 524,86 markkaa, johon lunastushinnan palautuksen ohella sisältyi maksetut oikeudenkäyntikulujen korvaus ja erääntyneet korot, sekä maksamaan palautettavalle määrälle 16 prosenttia korkoa ajalta 16.12.1988 -21.1.1991 eli 5 044 275,74 markkaa.\n        Kaupunki oli kirjeellään 16.1.1991 kiistäen koronmaksuvelvollisuutensa ilmoittanut tulevansa maksamaan vain 15 022 524,86 markkaa ja suorituksen tapahtuvan 17 päivää vaadittua myöhemmin eli 7.2.1991. Suorittaessaan maksun ilmoituksensa mukaisesti kaupunki ei ollut perustellut maksun viivästymistä. Revon Sähkö Oy ei ollut hyväksynyt kaupungin menettelyä ja oli 8.2.1991 reklamoinut siitä.\n        Edellä sanotun perusteella Revon Sähkö Oy on vaatinut kaupungin velvoittamista suorittamaan sille 8.5.1987 syntyneen sopimuksen tai velvoitteen perusteella 21.1.1991 erääntynyttä korkoa 5 044 275,74 markkaa 16 prosentin vuotuisine korkoineen 21.1.1991 lukien maksupäivään. Lisäksi yhtiö on vaatinut kaupungin velvoittamista maksamaan korkoa 15 022 524,86 markalle 16 prosentin korkokannan mukaan vaatimuksen eräpäivän 21.1.1991 ja kaupungin suorituspäivän 7.2.1991 väliseltä ajalta 111 948,74 markkaa sekä tälle määrälle 16 prosenttia vuotuista korkoa 8.2.1991 lukien ja korvaamaan yhtiön oikeudenkäyntikulut korkoineen.\n      \n      \n        Vastaus\n        Kaupunki on kiistänyt kanteen ja vaatinut sen hylkäämistä sekä oikeudenkäyntikulujensa korvaamista korkoineen. Kaupunki on katsonut, ettei sen ja Revon Sähkö Oy:n välillä ollut sovittu suorituksista tai niille maksettavista koroista ja ettei kaupunki myöskään lain nojalla ollut velvollinen suorittamaan yhtiölle korkoa.\n      \n      \n        Kihlakunnanoikeuden päätös 27.6.1991\n        Revon Sähkö Oy ei ollut näyttänyt, että sen ja Ylivieskan kaupungin välillä olisi syntynyt sopimus siitä, että osapuolten välisessä osakkeiden lunastushinnan sovittelua koskevassa riidassa käytettäisiin jatkuvasti 16 prosentin korkokantaa suorituksia puolin ja toisin palautettaessa. Yhtiö ei ollut myöskään näyttänyt, että osapuolten välillä olisi muulla perusteella syntynyt sitova velvoite 16 prosentin korkokannan käytöstä lunastushintaa maksettaessa ja sitä palautettaessa.\n        Korvauksena siitä, että yhtiölle kuulunut rahamäärä 15 022 524,86 markkaa oli ollut kaupungin hallussa, yhtiöllä oli kuitenkin oikeus saada mainitulle määrälle tuottokorkoa siltä ajalta, jonka rahat olivat olleet kaupungilla. Tämän korvauksen kaupunki oli velvollinen maksamaan yhtiölle riippumatta siitä, oliko kaupungilla ollut rahamäärän vastaanottaessaan aihetta ennakoida takaisinmaksuvelvollisuutta. Mainitun tuottokoron korkokanta määräytyi korkolain 3 §:n 2 momentista ilmenevän oikeusohjeen mukaan Suomen Pankin kulloinkin voimassa olevaa peruskorkoa vastaavan korkokannan mukaisesti. Velan eräpäivän jälkeiseltä ajalta yhtiöllä oli oikeus saada korkolain 4 §:n 1 momentin mukainen 16 prosentin viivästyskorko.\n        Kaupunki oli maksanut sen hallussa 16.12.1988 lukien olleen yhtiölle kuuluneen rahamäärän 15 022 524,86 markkaa kokonaisuudessaan takaisin 7.2.1991. Tämän palautusvelan eräpäivää ei ollut kaupunkia sitovasti ennalta määrätty. Korkolain 6 §:n mukaisesti kaupunki olisi ollut velvollinen maksamaan viivästyskorkoa palautusvelalleen vasta siitä lähtien, kun kuukausi oli kulunut päivästä, jona yhtiö oli lähettänyt velalliselle laskun tai muutoin vaatinut määrätyn rahamäärän suorittamista sekä ilmoittanut maksun laiminlyöntiin liittyvästä koronmaksuvelvollisuudesta. Koska yhtiön vaatimus 15 022 524,86 markan pääoman ja sille laskettavan 16 prosentin koron maksamisesta oli esitetty 7.1.1991, kihlakunnanoikeus on katsonut, ettei kaupungin tarvinnut maksaa korkolain mukaista viivästyskorkoa palautusvelalleen 15 022 524,86 markalle ajalta 21.1. -7.2.1991. Sen sijaan yhtiöllä oli tältäkin ajalta oikeus saada edellä selostettu tuottokorko.\n        Yhtiö oli 7.1.1991 esittänyt kaupungille vaatimuksen 15 022 524,86 markan pääoman sekä sille lasketun 16 prosentin koron 5 044 275,74 markan suorittamisesta. Tässä yhteydessä yhtiö oli myös korkolain 6 §:ssä edellytetyllä tavalla ilmoittanut erääntyneen koron maksun viivästymiseen liittyvästä koronmaksuvelvollisuudesta. Yhtiöllä oli korkolain 6 §:n 1 momentin mukaan oikeus saada tuottokorkosaatavalleen 4 §:n 1 momentissa säädetty 16 prosentin viivästyskorko 8.2.1991 lukien, jolloin yhtiön oikeus tuottokorkoon oli edellä kerrotulla tavalla päättynyt.\n        Edellä lausutuilla perusteilla kihlakunnanoikeus on kanteen enemmälti hyläten velvoittanut kaupungin suorittamaan yhtiölle tuottokorkoa palauttamalleen määrälle 15 022 524,86 markalle 8 prosenttia ajalta 16. -31.12.1988, 7,5 prosenttia ajalta 1.1. - 31.10.1989 sekä 8,5 prosenttia ajalta 1.11.1989 - 7.2.1991. Lisäksi kaupunki on velvoitettu suorittamaan yhtiölle viivästyskorkoa 16 prosenttia edellä kerrotulla tavalla lasketun tuottokoron koko määrälle 8.2.1991 lukien sekä korvaamaan yhtiön oikeudenkäyntikulut 19 600 markalla 16 prosentin korkoineen 27.6.1991 lukien.\n      \n      \n        Vaatimukset Vaasan hovioikeudessa\n        Yhtiö on valituksessaan toistanut kanteensa ja toissijaisesti vaatinut, että kaupunki velvoitettaisiin suorittamaan sille yhtiön kassavarojen keskimääräistä tuottoa vastaava korko 15 022 524,86 markalle eli 10,87 prosenttia ajalta 16.12. - 31.12.1988, 13,88 prosenttia ajalta 1.1. - 31.12.1989, 13,72 prosenttia ajalta 1.1. - 31.12.1990 ja 14,55 prosenttia ajalta 1.1. -7.2.1991 sekä viivästyskorkoa 16 prosenttia 8.2.1991 lukien. Lisäksi yhtiö on vaatinut korvausta oikeudenkäyntikuluistaan hovioikeudessa korkoineen.\n        Kaupunki on vaatinut kanteen hylkäämistä sekä oikeudenkäyntikulujensa korvaamista kihlakunnanoikeudessa ja hovioikeudessa korkoineen.\n      \n      \n        Hovioikeuden tuomio 9.3.1992\n        Hovioikeus on jättänyt asian kihlakunnanoikeuden päätöksen varaan ja hylännyt asianosaisten vaatimukset saada korvausta oikeudenkäyntikuluistaan hovioikeudessa.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 2.9.1992.\n      Yhtiö ja kaupunki ovat valituksissaan toistaneet hovioikeudessa esittämänsä vaatimukset ja vaatineet korvausta oikeudenkäyntikuluistaan kaikissa oikeusasteissa korkoineen. Yhtiö ja kaupunki ovat antaneet niiltä pyydetyt vastaukset.\n    \n    \n      KORKEIMMAN OIKEUDEN RATKAISU 5.10.1993\n      \n        Perustelut\n        Revon Sähkö Oy:n ja Ylivieskan kaupungin ei ole näytetty etukäteen sopineen koronmaksuvelvollisuudesta nyt kysymyksessä olevan tilanteen varalta. Osapuolten 8.5.1987 päivätyssä lunastuskirjassa tekemä korkosopimus on koskenut siinä erikseen yksilöityä suoritusta eikä tämän sopimuksen voida sanamuotonsa mukaan katsoa perustaneen velvollisuutta suorittaa 16 prosentin korko myös muille samasta riidasta johtuville maksusuorituksille.\n        Suorittaessaan nyt kysymyksessä olevan maksun kaupungille yhtiö on pankkisiirtolomakkeen tiedotusosassa ilmoittanut suorituksen tapahtuvan ulosmittauksen välttämiseksi ehdollisesti siten, että yhtiö vaatii liikaa suoritetun takaisin 16 prosentin korkoineen hovioikeuden tuomion antamisen jälkeen. Kaupunki on ottanut suorituksen vastaan reagoimatta yhtiön ilmoitukseen suorituksen ehdollisuudesta ja palautukselle vaadittavasta korosta. Tälläkään perusteella kaupungin ei voida katsoa sitoutuneen suorittamaan 16 prosentin koron siinä tapauksessa, että se joutuisi myöhemmin palauttamaan maksun yhtiölle.\n        Ottaessaan suorituksen vastaan kaupunki on kuitenkin tiennyt, että sen perusteena ollut kihlakunnanoikeuden päätös oli lainvoimaa vailla. Kaupunki on myös tiennyt, että yhtiö itse on pitänyt suoritusta vain väliaikaisena odottaessaan hovioikeuden kumoavan kihlakunnanoikeuden päätöksen ja että vapaaehtoinen suoritus on tapahtunut vain ulosmittauksen välttämiseksi.\n        Laissa ei ole erikseen säädetty koronmaksusta nyt puheena olevassa tilanteessa. Ulosottolain 3 luvun 14 §:n 1 momentista kuitenkin ilmenee, että kun lainvoimaa vailla olevan suoritustuomion perusteella ulosmitattuja varoja joudutaan tuomion kumouduttua tai muututtua palauttamaan, palautusvelalle on suoritettava kuuden prosentin vuotuinen korko. Kun maksuvelvollinen on vastaavassa tilanteessa tehnyt suorituksen vapaaehtoisesti ja velkoja on ottanut suorituksen vastaan, maksuvelvollisen oikeusasema ei voi olla huonompi kuin jos häneltä olisi peritty varat ulosottoteitse. Sen vuoksi ja ottaen huomioon, että kaupunki on jo suorituksen vastaanottaessaan tiennyt yhtiön edellyttävän suoritukselle korkoa sitä myöhemmin palautettaessa, Korkein oikeus katsoo kaupungin olevan velvollinen suorittamaan yhtiölle tuottokoron sille määrälle, jota se on pitänyt lainvoimaa vailla olleen ja myöhemmin hovioikeuden tuomiolla kumotun kihlakunnanoikeuden päätöksen perusteella hallussaan. Kun yhtiön suoritus on tapahtunut vapaaehtoisesti eikä ulosottoteitse, tuottokorko ei tässä tapauksessa määräydy ulosottolain mainitun säännöksen perusteella vaan siihen on sovellettava korkolain 3 §:n 2 momentista ilmenevää oikeusohjetta eli määrättävä se Suomen Pankin kulloinkin voimassa ollutta peruskorkoa vastaavaksi.\n        Näillä ja viivästyskoron osalta kihlakunnanoikeuden lausumilla perusteilla Korkein oikeus on ratkaissut asian tuomiolauselmasta ilmenevällä tavalla.\n      \n      \n        Tuomiolauselma\n        Hovioikeuden tuomion lopputulosta ei muuteta. Asian näin päättyessä asianosaiset saavat pitää kulunsa Korkeimmassa oikeudessa vahinkonaan.\n        \n          Ratkaisuun osallistuneet: oikeusneuvokset Jalanko, Riihelä, Pasikoski (eri mieltä), Taipale ja Lehtimaja\n        \n      \n      \n        Eri mieltä olevan jäsenen lausunto\n        Oikeusneuvos Paasikoski:\n        Perustelut\n        Ylivieskan kihlakunnanoikeuden velvoitettua 10.11.1988 julistamallaan päätöksellä Revon Sähkö Oy:n palauttamaan Ylivieskan kaupungille sen yhtiölle maksamasta osakkeiden lunastushinnasta 11 816 000 markkaa 16 prosentin korkoineen lunastuspäivästä 8.5.1987 lukien sekä korvaamaan kaupungin oikeudenkäyntikulut 160 845,55 markkaa 16 prosentin korkoineen 10.11.1988 lukien Revon Sähkö Oy on hakenut muutosta kihlakunnanoikeuden päätökseen mutta suorittanut kuitenkin 16.12.1988 kaupungille mainitut määrät pankkisiirtona. Pankkisiirtolomakkeen tiedotusosassa yhtiö oli ilmoittanut: \"Ylivieskan KO:n päätöksen 10.11.1988 perusteella, josta Revon Sähkö Oy on valittanut Vaasan HO:teen, suoritetaan ulosmittauksen välttämiseksi tuomittu pääoma 11 846 000 mk ja oikeudenkäyntikulut 160 845,55 mk korkoineen ehdollisesti siten, että Revon Sähkö Oy vaatii liikaa suoritetun takaisin 16 %:n korkoineen, kun HO:n tuomio on annettu. Korot yhteensä 3 045 679.31 mk\".\n        Asianosaisten välillä ei ollut sovittu koron suorittamisesta siltä varalta, että kaupunki joutuisi hovioikeuden tuomion johdosta palauttamaan varoja.\n        Laissa ei ole edunpalautusvelalle suoritettavasta korosta yleistä säännöstä eikä myöskään esillä olevaan tilanteeseen soveltuvaa erityissäännöstä. Ulosottolain 3 luvun 14 §:n 1 momentissa on tosin erityissäännös, joka soveltuisi, jos alioikeuden päätös olisi vastaavassa tilanteessa pantu täytäntöön ulosottoteitse. Sen mukaan palautettavalle rahamäärälle oli maksettava korkoa kuusi prosenttia siitä päivästä lukien, kun rahat tulivat ulosottomiehelle.\n        Viimeaikaisessa lainsäädännössä on koronmaksuvelvollisuudesta rahan palautustilanteessa säädetty laissa takaisinsaannista konkurssipesään (758/91). Lain 17 §:n 2 momentista verrattuna 5 §:ään ilmenee, että tuottokoron maksamisvelvollisuutta palautusvelalle ei ole asetettu vilpittömässä mielessä olevalle. Oikeuskäytännössä on myös erehdyksessä maksetun rahasuorituksen palauttajan velvollisuus suorittaa tuottokorkoa palautusvelalle kytketty vilpilliseen mieleen (KKO 1992:150).\n        Esitettyyn viitaten katson, että asianosaisen suorittaessa vailla lainvoimaa olevalla päätöksellä tuomitun rahamäärän vastapuolelleen, tällä ei siinä tapauksessa, että rahat tai osa niistä muutoksenhakuasteessa päätökseen tehdyn muutoksen johdosta tulevat maksettaviksi takaisin, ole lähtökohtaisesti velvollisuutta maksaa palautettavalle määrälle tuottokorkoa. Tämä johtuu siitä, että rahasuorituksen vastaanotto ja hallussapito ovat tapahtuneet vilpittömässä mielessä.\n        Nyt kysymyksessä olevassa asiassa on ratkaistava voiko edellä mainittu merkintä pankkisiirtolomakkeella aiheuttaa poikkeuksen todettuun, vilpittömään mieleen liittyvään pääsääntöön. Merkinnästä ilmenee, että suoritus on tehty ulosmittauksen välttämiseksi. Sen sijaan merkinnän ehdollisuutta ja korkovaatimusta koskeva osa on epäselvä. Ehdollisuus ei ole voinut tarkoittaa jo tapahtunutta suoritusta. Sen voidaan tulkita tarkoittavan lähinnä toteamusta palautusvelvollisuudesta siltä varalta, että hovioikeus tuli muuttamaan kihlakunnanoikeuden päätöstä. Maininta korosta viittaa palautustilanteeseen kytkeytyvään vaatimukseen. Katson, että merkintä on merkityksetön kaupungin oikeuksien ja velvollisuuksien kannalta rahasuorituksen vastaanottajana. Siten kaupunki ei ole tullut velvolliseksi suorittamaan korkoa palautettavalle rahamäärälle ajalta ennen hovioikeuden tuomion antamista. Sen jälkeiseltä ajalta kaupungin on tietoisena palautusvelvollisuudestaan maksettava alempien oikeuksien määräämä tuottokorko.\n        Asian lopputulokseen ja laatuun nähden asianosaisten on pidettävä oikeudenkäyntikulunsa vahinkonaan.\n        Tuomiolauselma\n        Muutan hovioikeuden tuomiota ja kihlakunnanoikeuden päätöstä siten, että hylkään vaatimukset ja vapautan Ylivieskan kaupungin suoritusvelvollisuudesta lukuunottamatta velvollisuutta maksaa Revon Sähkö Oy:lle tuottokorkoa 8,5 prosenttia ajalta 20.12.1990 - 7.2.1991 ja viivästyskorkoa 16 prosenttia näin laskettavalle tuottokorolle 8.2.1991 lukien, joilta osin jätän hovioikeuden tuomion pysyväksi.\n        Hylkään asianosaisten vaatimukset saada korvausta oikeudenkäyntikuluistaan Korkeimmassa oikeudessa.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1993:124"
  ],
  "description": [
    "http://data.finlex.fi/voc/kko/swe/69af6491",
    "http://data.finlex.fi/voc/kko/fin/761e34a0"
  ],
  "judgmentNumber": [
    "124"
  ],
  "date": [
    "1993-01-28"
  ],
  "issued": [
    "1993-10-05"
  ],
  "creator": [
    "http://data.finlex.fi/common/KKO"
  ],
  "year": [
    "1993"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}