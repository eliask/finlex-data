{
  "@id": "sfecli:kko/1991/110",
  "languageVersion": [
    {
      "@id": "sfecli:kko/1991/110/fin",
      "title_fi": [
        "KKO:1991:110"
      ],
      "abstract_fi": [
        "\n    Hovioikeus ei saanut suullista käsittelyä toimittamatta näytön uudelleen arvioimisen perusteella muuttaa kihlakunnanoikeuden asianomistajan rangaistusvaatimuksesta tekemää ratkaisua niin, että syytetty törkeästä pahoinpitelystä tuomitun ehdollisen vankeusrangaistuksen asemesta tuomittiin lievästä pahoinpitelystä sakkorangaistukseen.\n  "
      ],
      "hasFormat": {
        "@id": "sfecli:kko/1991/110/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Virtain kihlakunnanoikeuden päätös 24.8.1989\n        Virallisen syyttäjän pahoinpitelystä ja A:n asianomistajana törkeästä pahoinpitelystä B:tä vastaan ajamista syytteistä kihlakunnanoikeus on asiassa kuultujen todistajien kertomuksiin ja A:sta esitettyyn lääkärinlausuntoon perustuen katsonut selvitetyksi, että B oli 23.7.1988 Virroilla julkisen huvipaikan pihamaalla lyömällä ja potkaisemalla tahallaan aiheuttanut A:lle pernan repeämisen ja useita kylkiluun murtumia niin, että perna oli jouduttu poistamaan. Rintakehän vammat olivat lisäksi aiheuttaneet äänihermotulehduksen.\n        Tämän vuoksi ja kun A:lle oli aiheutunut hengenvaara ja pahoinpitelyä huomioon ottaen siihen johtaneet ja siitä ilmenevät seikat kokonaisuudessaan oli pidettävä törkeänä, kihlakunnanoikeus on rikoslain 21 luvun 6 §:n 1 momentin nojalla tuominnut B:n törkeästä pahoinpitelystä 7 kuukaudeksi vankeuteen ja yhdistänyt sanotun rangaistuksen ja Alavuden kihlakunnanoikeuden 7.2.1989 B:lle törkeästä rattijuopumuksesta tuomitseman 2 kuukauden ehdollisen vankeusrangaistuksen, jonka koetusaika oli määrätty päättymään 31.12.1990, 7 kuukauden 20 päivän ehdolliseksi vankeusrangaistukseksi, jonka koetusaika päättyi 31.3.1991, ja maksamaan Alavuden kihlakunnanoikeuden määräämän 30 päiväsakkoa vastaavan 1.440 markan oheissakon. Lisäksi B on velvoitettu suorittamaan A:lle korvaukseksi sairauskuluista 1.065, kivusta ja särystä 10.000 sekä ansionmenetyksestä kolmen kuukauden työkyvyttömyysajalta 5.000 eli yhteensä 16.065 markkaa 16 prosentin korkoineen 23.7.1988 lukien ja korvaamaan tämän oikeudenkäyntikulut 9.000 markalla 16 prosentin korkoineen päätöksen julistamispäivästä lukien. Vielä B on velvoitettu korvaamaan valtiolle todistelukustannuksia 1.859 markkaa ja kustannukset lääkärintodistuksen hankkimisesta 55 markkaa.\n      \n      \n        Vaasan hovioikeuden päätös 5.10.1990\n        Hovioikeus, jonka tutkittavaksi B oli saattanut jutun, on pitänyt selvitettynä, että B ja A olivat painineet kihlakunnanoikeuden päätöksessä mainitussa tilaisuudessa. Pelkästään A:n ja hänen vaimonsa kertomusten perusteella ei voitu katsoa näytetyksi, että B olisi potkaissut A:ta. Kukaan muista jutussa kuulluista todistajista ei ollut nähnyt B:n potkivan A:ta. A oli tapahtuman jälkeen ollut tanssipaikalla ja vähätellyt välikohtausta. Huvitilaisuuden päätyttyä hän oli yksin pyöräillyt melko vahvassa humalatilassa useita kilometrejä eikä voitu sulkea pois sitä mahdollisuutta, että hän olisi satuttanut itsensä pyörämatkalla. Näillä perusteilla hovioikeus on katsonut jääneen näyttämättä, että B olisi aiheuttanut A:lle kihlakunnanoikeuden päätöksestä ilmenevät vammat, mutta katsonut selvitetyksi, että B oli kuitenkin kovakouraisesti paininut A:n kanssa ja aiheuttanut tälle kipua. Tämän vuoksi hovioikeus on, hyläten syytteen törkeästä pahoinpitelystä ja vapauttaen B:n hänelle siitä tuomitusta rangaistuksesta ja enemmälti korvausten suorittamisesta, tuominnut B:n rikoslain 21 luvun 7 §:n nojalla lievästä pahoinpitelystä 20:een 20 markan määräiseen päiväsakkoon eli maksamaan sakkoa 400 markkaa sekä velvoittanut hänet korvaamaan A:lle oikeudenkäyntikuluista kihlakunnanoikeudessa 2.000 markkaa 16 prosentin korkoineen 24.8.1989 lukien ja valtiolle todistelukustannuksista 320 markkaa.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 22.2.1991. Muutoksenhakemuksessaan A on vaatinut, että hovioikeuden päätös kumotaan ja juttu palautetaan hovioikeuteen uudelleen käsiteltäväksi tai asia jätetään kihlakunnanoikeuden päätöksen varaan. Lisäksi A on vaatinut B:n velvoittamista korvaamaan hänen oikeudenkäyntikulunsa hovioikeudessa ja Korkeimmassa oikeudessa laillisine korkoineen. B on antanut pyydetyn vastauksen.\n    \n    \n      KORKEIMMAN OIKEUDEN RATKAISU 23.8.1991\n      \n        Perustelut\n        Kihlakunnanoikeuden tuomittua B:n A:n asianomistajana ajamasta syytteestä törkeästä pahoinpitelystä ehdolliseen vankeusrangaistukseen hovioikeus on suullista käsittelyä toimittamatta näytön uudelleen arvioimisen perusteella muuttanut kihlakunnanoikeuden rangaistusvaatimuksesta tekemää ratkaisua siten, että syyte törkeästä pahoinpitelystä on hylätty ja B on tuomittu ainoastaan lievästä pahoinpitelystä sakkorangaistukseen.\n        Oikeudenkäymiskaaren 26 luvun 8 §:n mukaan hovioikeus ei saa näytön uudelleen arvioimisen perusteella muuttaa alioikeuden rangaistusvaatimuksesta tekemää ratkaisua toimittamatta suullista käsittelyä, ellei kysymys ole vain sakosta taikka ellei suullinen käsittely, ottaen erityisesti huomioon rikosasian vastaajan oikeusturva, ole ilmeisesti tarpeeton. Kysymys siitä, onko suullinen käsittely ollut hovioikeudessa ilmeisesti tarpeeton, on ratkaistava etupäässä arvioimalla kuinka luotettavasti hovioikeus on voinut suorittaa alemmassa oikeudessa esitettyjen todisteiden todistusarvon uudelleen arvioinnin ilman suullista käsittelyäkin. Kihlakunnanoikeuden ratkaisu B:n syyllisyydestä törkeään pahoinpitelyyn on perustunut asianosaisten ja todistajien kertomuksiin. Nämä henkilöt ovat olleet kihlakunnanoikeudessa henkilökohtaisesti kuultavina ja oikeus on siten voinut välittömästi arvioida kertomusten todistusarvoa. Hovioikeus on antanut sanotuille kertomuksille toisen todistusarvon kuin kihlakunnanoikeus. Näytön uudelleen arvioiminen on kuitenkin tapahtunut välillisesti jutun pöytäkirjaan sisällytettyjen kertomusten nojalla. Pelkästään tällä perusteella hovioikeus ei kuitenkaan ole voinut suorittaa näytön uudelleen arviointia niin luotettavasti, että suullisen kuulustelun toimittamista voitaisiin pitää ilmeisesti tarpeettomana.\n        Puheena olevan lainkohdan säännöstä, jonka mukaan suullisen käsittelyn tarpeellisuutta arvioitaessa on erityisesti otettava huomioon rikosasian vastaajan oikeusturva, ei ole aihetta tulkita niin, että sen tarkoituksena olisi yksinomaan vastaajan oikeusturvan varmistaminen. Suullinen käsittely on toimitettava myös silloin, kun se ei ole asianomistajan oikeusturvan kannalta ilmeisesti tarpeetonta. Sen vuoksi ja kun hovioikeuden kihlakunnanoikeuden päätökseen A:n vahingoksi tekemät muutokset eivät A:n kannalta ole olleet vähäisiä, hovioikeuden ei olisi tullut tehdä niitä toimittamatta suullista käsittelyä. Asia on siksi palautettava hovioikeuteen suullisesti käsiteltäväksi.\n      \n      \n        Lainkohdat\n        Oikeudenkäymiskaari 26 luku 7 ja 8 §\n      \n      \n        Päätöslauselma\n        Hovioikeuden päätös kumotaan ja asia palautetaan hovioikeuteen, jonka tulee huomioon ottaen palauttamisen syy ottaa se ilmoituksetta uudelleen käsiteltäväkseen. Hovioikeuden on jutun ratkaistessaan myös lausuttava A:lla Korkeimmassa oikeudessa olleista oikeudenkäyntikuluista.\n        \n          Ratkaisuun osallistuneet: oikeusneuvokset Jalanko, Takala, Roos, Krook ja Raulos\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1991:110"
  ],
  "judgmentNumber": [
    "110"
  ],
  "date": [
    "1991-05-10"
  ],
  "issued": [
    "1991-08-23"
  ],
  "creator": [
    "http://data.finlex.fi/common/KKO"
  ],
  "year": [
    "1991"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}