{
  "@id": "sfecli:kko/1984/II177",
  "languageVersion": [
    {
      "@id": "sfecli:kko/1984/II177/fin",
      "title_fi": [
        "KKO:1984-II-177"
      ],
      "abstract_fi": [
        "\n    A oli siirtyessään uuden työnantajan B:n palvelukseen anastanut hallussaan olleita edellisen työnantajansa liikesalaisuuksia sisältäneitä asiakirjoja vieden ne oikeudettomasti ja hyvän tavan vastaisesti mukanaan uuteen työpaikkaansa ja käyttänyt niitä siellä hankkiakseen itselleen ja uudelle työnantajalleen etua. B oli tietäen asiakirjat kavalletuiksi sallinut niiden käyttämisen edun saamiseksi liiketoiminnassaan. Sopimattomasta menettelystä elinkeinotoiminnassa annetun lain 10 §:n 1 mom:n säännös huomioon ottaen tuomittiin A rangaistukseen yksinomaan törkeästä kavalluksesta ja B rikoksella saatuun tavaraan ryhtymisestä.\n    Ään.\n  "
      ],
      "hasFormat": {
        "@id": "sfecli:kko/1984/II177/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Helsingin RO p. 9.1.1980 oli virallisen syyttäjän sekä X Oy:n, joka sittemmin oli sulautunut A Oy:öön, ja B Ky:n ajamista syytteistä lausunut selvitetyksi, että K ja L olivat Helsingissä, K toimittuaan vuodesta 1967 suunnitteluinsinöörinä X Oy:n ja myöhemmin sen yhteistyön B Ky:n palveluksessa, siirtyessään 4.5.1978 alkaen L:n määrättävissä olevan C Oy:n palvelukseen vastaavanlaisiin konesuunnittelutehtäviin ottanut luvattomasti ja vastoin nimenomaisia kieltoja mukaansa erilaisia X Oy:lle ja B Ky:lle kuuluvia sahatavaran käsittelylaitosten piirustuksia, kustannuslaskelmia, tarjouksia ja niihin liittyviä muita asiakirjoja sekä X Oy:n ohjeet ja normit sisältävän kansion, jonka omaisuuden tuolloiseksi arvoksi oli katsottava 500.000 markkaa ja joka omaisuus oli otettu takavarikkoon, sekä 4. - 24.5.1978 hyvän tavan vastaisesti ja sopimattomasti, hankkiakseen L:lle ja itselleen etua, käyttänyt hyväkseen aikaisemmin hankkimansa ja omaksumansa taidon ja tietämyksen tukena suoranaiseen jäljentämiseen kuitenkaan syyllistymättä noita asiakirjoja suunnitellessaan C Oy:lle D Oy:n Soinlahden sahalle sahatavaran käsittelykoneita ja L 4.-24.5.1978 tietoisena edellä mainitun asiakirja-aineiston alkuperästä ja tavasta, jolla K oli saanut sen haltuunsa, ottanut yhtiöönsä vastaan ja samoin hyvän tavan vastaisesti kilpailutarkoituksessa, hankkiakseen itselleen ja K:lle etua, käyttänyt puheena olevia asiakirjoja.\n      Tämän vuoksi sekä kun K:n ja L:n oli kerrotulla menettelyllään katsottava paitsi rikkoneen vilpillisen kilpailun ehkäisemiseksi annetun lain säännöksiä myös syyllistyneen rikoslaissa omaisuuden turvaksi annettujen säännösten rikkomiseen, RO oli, hyläten syytteen ja muut vaatimukset enemmälti sekä ottaen huomioon, että K:n syyksi luettua anastamista sen kohteena olleen omaisuuden arvo ja rikokseen johtaneet sekä siitä ilmenevät seikat kokonaisuudessaan oli pidettävä törkeänä, tuominnut vilpillisen kilpailun ehkäisemiseksi annetun lain säännöksiä myös syyllistyneen rikoslaissa omaisuuden turvaksi annettujen säännösten rikkomiseen, RO oli, hyläten syytteen ja muut vaatimukset enemmälti sekä ottaen huomioon, että K:n syyksi luettua anastamista sen kohteena olleen omaisuuden arvo ja rikokseen johtaneet sekä siitä ilmenevät seikat kokonaisuudessaan oli pidettävä törkeänä, tuominnut vilpillisen kilpailun ehkäisemiseksi annetun lain 11 §:n 2 momentin sekä rikoslain 28 luvun 1 momentin, 32 luvun 1 §:n 1 momentin ja 7 luvun 1 §:n nojalla K:n yksin teoin tehdystä törkeästä varkaudesta ja vilpillisen kilpailun ehkäisemiseksi annetun lain säännösten rikkomisesta 10 kuukaudeksi vankeuteen sekä sen ohessa 50:een 70 markan määräiseen päiväsakkoon eli maksamaan sakkoa 3.500 markkaa ja L :n yksin teoin tehdyistä varastetun tavaran kätkemisestä ja vilpillisen kilpailun ehkäisemiseksi annetun lain säännösten rikkomisesta 5 kuukaudeksi vankeuteen sekä sen ohessa 25:een 100 markan määräiseen päiväsakkoon eli maksamaan sakkoa 2.500 markkaa ja velvoittanut K:n ja L:n yhteisvastuullisesti korvaamaan A Oy:n ja B Ky:n yhteiset oikeudenkäyntikulut 20.000 markalla. Sen lisäksi K ja L oli velvoitettu yhteisvastuullisesti korvaamaan valtiolle sen varoista maksetut todistajanpalkkiot 266 markkaa. Ehdollisesta rangaistuksesta 13.2.1976 annetun lain säännösten nojalla K:lle ja L:lle tuomitut vankeusrangaistukset oli määrätty ehdollisiksi 9.7.1981 päättyviksi koeajoiksi. Takavarikkoon otettu aineisto oli määrätty päätöksen saatua lainvoiman luovutettavaksi omistajilleen A Oy:lle ja B Ky:lle.\n      Helsingin HO, jonka tutkittavaksi virallinen syyttäjä, A Oy, B Ky, K ja L olivat saattaneet jutun, p. 21.5.1981 oli lausunut, että A Oy:lle ja B Ky:lle kuuluva RO:n päätöksessä mainittu irtain omaisuus oli ollut K:n hallussa siihen saakka, kunnes K 3.5.1978 päätti työskentelynsä viimeksi mainitussa yhtiössä. Jättäessään tuolloin omaisuuden palauttamatta K oli täten anastunut kerrotun omaisuuden, joka oli vähempiarvoisen aineiston ohella käsittänyt tärkeinä pidettäviä liikesalaisuuksia. Kavaltamisen oli katsottava kohdistuneen erittäin arvokkaaseen omaisuuteen ja kavaltamista oli, huomioon ottaen rikokseen johtaneet ja siitä ilmenevät seikat kokonaisuudessaan, pidettävä törkeänä.\n      K oli siirtynyt 4.5.1978 lukien L:n hallinnassa olleen C Oy:n palvelukseen tuon yhtiön osakkaaksi, joka yhtiö oli toiminut samalla alalla kuin edellä mainitut yhtiöt. C Oy:n palvelukseen siirtyessään K oli, hankkiakseen itselleen ja C Oy:lle etua, vienyt sinne sanotun kavaltamansa omaisuuden ja siten antanut siitä myös luvattomasti tiedon L:lle.\n      L oli puolestaan ryhtynyt K:n kavaltamaan omaisuuteen ottamalla sen vastaan C Oy:öön, vaikka hän oli tiennyt sen rikoksen kautta saaduksi. Lisäksi L oli, hankkiakseen itselleen ja C Oy:lle etua, käyttänyt luvattomasti hyväkseen kerrotuin tavoin tietoonsa saamiaan liikesalaisuuksia.\n      Sen vuoksi HO oli, hyläten syytteet muilta osin ja muuttaen RO:n päätöstä, tuominnut K:n ja L:n RO:n heidän syykseen lukemien rikosten sijasta vilpillisen kilpailun ehkäisemiseksi annetun lain 11 §:n 2 momentin sekä rikoslain 29 luvun 2 §:n, 32 luvun 4 §:n ja 7 luvun 1 §:n nojalla, K yksin teoin tehdyistä törkeästä kavalluksesta ja vilpillisen kilpailun ehkäisemiseksi annetun lain säännösten rikkomisesta 1 vuodeksi 8 kuukaudeksi vankeuteen ja L:n yksin teoin tehdyistä ryhtymisestä rikoksella saatuun omaisuuteen ja vilpillisen kilpailun ehkäisemiseksi annetun lain säännösten rikkomisesta 10 kuukaudeksi vankeuteen. K:lle ja L:lle tuomitut vankeusrangaistukset oli määrätty ehdollisiksi 9.1.1980 alkanein ja 31.12.1982 päättynein koetusajoin. Ehdollisten vankeusrangaistusten ohella K ja L oli tuomittu, K 100:aan 54 markan suuruiseen päiväsakkoon eli maksamaan sakkoa 5.400 markkaa ja L 50:een 98 markan suuruiseen päiväsakkoon eli maksamaan sakkoa 4.900 markkaa. Muilta osin RO:n päätös jäi pysyväksi.\n    \n    \n      KORKEIN OIKEUS\n      A Oy ja B Ky yhteisesti toiselta sekä K ja L erikseen toiselta puolelta pyysivät valituslupaa ja hakivat muutosta HO:n päätökseen. A Oy ja B Ky vaativat, että K ja L tuomitaan HO:n päätöksessä heille määrättyjä rangaistuksia ankarampiin ehdottomiin vankeusrangaistuksiin, K yksin teoin tehdyistä törkeästä varkaudesta ja vilpillisen kilpailun ehkäisemiseksi annetun lain säännösten rikkomisesta sekä L yksi teoin tehdyistä varastetun tavaran kätkemisestä ja vilpillisen kilpailun ehkäisemiseksi annetun lain säännösten rikkomisesta. K pyysi hänelle tuomitun rangaistuksen lieventämistä ja L häntä vastaan ajetun syytteen hylkäämistä.\n      Kaikille hakijoille myönnettiin valituslupa, A Oy ja B Ky yhteisesti toiselta sekä K ja L erikseen toiselta puolelta antoivat heiltä toistensa hakemusten johdosta pyydetyt vastaukset. Asianomainen virallinen syyttäjä vastasi K:n ja L:n valituksiin.\n    \n    \n      KORKEIMMAN OIKEUDEN RATKAISU\n      \n        Perustelut\n        K on toiminut vuodesta 1976 lähtien suunnitteluinsinöörinä silloisen X Oy:n ja myöhemmin sen yhteistyöyhtiön B Ky:n palveluksessa 3.5.1978 saakka. Tuona aikana K on ottanut ja otattanut itseään varten suuren määrän valokopioita sahatavaran käsittelylaitosten piirustuksista, kustannuslaskelmista, tarjouksista ja muistakin asiakirjoista, jotka ilmenevät lähemmin takavarikkopöytäkirjasta. Kopiointi on tapahtunut K:n työnantajan tieten eikä siihen ole K:n työsuhteen aikana puututtu. Useimmissa näin kopioiduissa piirustuksissa olleessa leimassa on ollut merkintä, jonka mukaan piirustukset jäävät yhtiön omaisuudeksi eikä niitä saa ilman sen suostumusta jäljentää, esittää tai luovuttaa kilpailijalle taikka muulle asiattomalle henkilölle.\n        Kun K 4.5.1978 siirtyi C Oy:n palvelukseen, hän ei palauttanut entiselle työnantajalleen hallussaan olleita edellä mainittuja valokopioita eikä myöskään hallussaan olleita edellä mainittuja valokopioita eikä myöskään hallussa olleita alkuperäisiä kirjeitä, painotuotteita ja muita asiakirjoja sekä X:n ohjeet ja normit-rengaskirjaa, vaan anasti tämän aineiston itselleen ja vei sen mukanaan uuteen työpaikkaansa, jossa hän ryhtyi suorittamaan samankaltaisia suunnittelutehtäviä kuin hänellä oli ollut edellisenkin työnantajansa palveluksessa ollessaan.\n        K:n näin anastama aineisto on etenkin kopioitujen piirustusten osalta sisältänyt liikesalaisuuksia. Muukin aineisto on sisältänyt tietoja, joita voidaan pitää liikesalaisuutena. Kysymyksessä olevan aineiston K on oikeudettomasti ja hyvän tavan vastaisesti ja hyvän tavan vastaisesti vienyt mukanaan uuteen työpaikkaansa, jossa hän on käyttänyt sitä hankkiakseen itselleen ja uudelle työnantajalleen etua.\n        L on tietoisena siitä, että K oli anastanut puheena olevan aineiston työnantajaltaan sekä oikeudettomasti ja hyvän tavan vastaisesti tuonut sen mukanaan, sallinut aineistoon sisältyvien liikesalaisuuksien käyttämisen C Oy:ssä saadakseen yhtiölle etua. Näin tehdessään L on myös ryhtynyt tuohon tavaraan olematta sen anastamiseen osallisena.\n        Liikesalaisuuteen kohdistuvalta osaltaan K:n ja L:n edellä kerrottu menettely, joka on kummankin osalta ollut tahallista ,on ollut sekä rikosten tekoaikana voimassa olleen, 1.1.1979 alkaen kumotun vilpillisen kilpailun ehkäisemiseksi 31.1.1930 annetun lain 11 §:n 2 momentissa että sopimattomasta menettelystä elinkeinotoiminnassa 22.12.1978 annetun, 1.1.1979 voimaan tulleen lain 4 §:n 1 ja 4 momentissa säädettyjen kieltojen vastaista.\n        Kun sopimattomasta menettelystä elinkeinotoiminnassa annetun lain 10 §:n 1 momentti, jossa on määrätty rangaistus saman lain 4 §:n säännösten rikkomisesta, on sen vuoksi, ettei päätöksen julkaiseminen lehdistössä tämän lain mukaan, toisin kuin vilpillisen kilpailun ehkäisemiseksi annetun lain mukaisessa käsittelyssä, enää kuulu yleisen tuomioistuimen määrättäviin seuraamuksiin, viimeksi mainitun lain 11 §:n 2 momentin säännöstä lievempi, on K:n ja L:n menettelyyn sovellettava sopimattomasta menettelystä elinkeinotoiminnassa annetun lain 4 §:n 1 ja 4 momenttia sekä 10 §:n 1 momenttia.\n        Kokonaisuutena K:n ja L:n menettely, jonka on katsottava tapahtuneen kummankin osalta erikseen yhdellä teolla, toteuttaa K:n osalta kavalluksen ja liikesalaisuuden väärinkäyttämisrikoksen sekä L:n kohdalla rikoksella saatuun tavaraan ryhtymisen ja liikesalaisuuden väärinkäyttämisrikoksen tunnusmerkistöt. Kavaltamista on K:n anastaman omaisuuden laatu, määrä ja arvo sekä muut rikokseen johtaneet ja siitä ilmenevät seikat kokonaisuudessaan huomioon ottaen pidettävä törkeänä. Sopimattomasta menettelystä elinkeinotoiminnassa annetun lain 10 §:n 1 momentin säännöksen mukaan liikesalaisuuden väärinkäyttämisrikos on kuitenkin toissijainen edellä mainittuihin ankarammin rangaistaviin omaisuusrikoksiin nähden, minkä vuoksi K on tuomittava yksinomaan törkeästä kavalluksesta ja L ryhtymisestä rikoksella saatuun tavaraan.\n      \n      \n        Lainkohdat\n        Rikoslaki 29 luku 2 §, verrattuna lakiin sopimattomasta menettelystä elinkeinotoiminnassa 4 § 1 mom. ja 10 § 1 mom. (K)\n        Rikoslaki 32 luku 4 §, verrattuna lakiin sopimattomasta menettelystä elinkeinotoiminnassa 4 § 4 mom. ja 10 § 1 mom. (L)\n      \n      \n        Päätöslauselma\n        K:n päätöstä muutetaan ja syytteet K:ta ja L:ää vastaan hylätään enemmälti. Syytetyt tuomitaan HO:n heidän syykseen lukemien rikosten ja niistä määräämien rangaistusten asemesta, K törkeästä kavalluksesta 8 ja L ryhtymisestä rikoksella saatuun tavaraan 6 kuukaudeksi vankeuteen.\n        K:lle ja L:lle tuomitut vankeusrangaistukset määrätään ehdollisiksi ja siten, että koetusajat ovat alkaneet 9.1.1980 ja päättyneet 31.12.1982. Jos K tai L ovat koetusaikoinaan tehneet uuden rikoksen, josta heidät tuomitaan vankeusrangaistukseen, voidaan ehdolliset rangaistukset määrätä pantaviksi täytäntöön.\n        Ehdollisen vankeusrangaistuksen ohella K ja L tuomitaan, K 100:aan 54 markan määräiseen päiväsakkoon eli maksamaan sakkoa 5.400 markkaa ja L 50:een 98 markan määräiseen päiväsakkoon eli maksamaan sakkoa 4.900 markkaa.\n        Takavarikkoon otetun omaisuuden luovuttamista A Oy:lle ja B Ky:lle sekä oikeudenkäyntikulujen ja valtion varoista maksettujen todistajanpalkkioiden korvaamista koskevilta osin HO:n päätös jää pysyväksi.\n      \n      \n        Eri mieltä olevan jäsenen lausunto\n        Oikeusneuvos Ådahl:\n      \n      \n        Perustelut\n        Viedessään KKO:n ratkaisun perusteluissa mainituin tavoin oikeudettomasti hallussaan pitämänsä valokopiot uuteen työpaikkaansa, K ei ole syyllistynyt erikseen rangaistavaan anastusrikokseen. K:n hallussa olleet X:n ohjeet ja normit- rengaskirja sekä alkuperäiset kirjeet, painotuotteet ja muut asiakirjat ovat myös sisältäneet liikesalaisuuksia. Viedessään oikeudettomasti mukanaan tämän aineiston on K tältä osin syyllistynyt, paitsi liikesalaisuuden väärinkäyttämisrikokseen, sen kanssa yksin teoin tehtyyn kavaltamiseen. K:n syyksi lukemani kavaltaminen on kuitenkin anastetun omaisuuden arvo ja muut rikoksen teossa ilmenneet seikat huomioon ottaen katsottava vähäiseksi. Liikesalaisuuden väärinkäyttämisrikos on ankarammin rangaistava kuin lievä kavallus.\n        L on tietoisena siitä, miten K oli saanut haltuunsa kysymyksessä olevan omaisuuden, sallinut käyttää sitä ja siihen perustuvaa tietoa C Oy:ssä ja näin ryhtynyt tuohon tavaraan olematta K:n syyksi luettuun rikolliseen menettelyyn osallisena. L on siten syyllistynyt liikesalaisuuden väärinkäyttämisrikokseen ja sen kanssa yksin teoin tehtyyn rikoksella saatuun tavaraan ryhtymiseen. Viimeksi mainitusta rikoksesta ei voida määrätä korkeampaa rangaistusta kuin avunannosta siihen rikokseen, jonka kautta tavara on saatu.\n        Näillä ja enemmistön muutoin lausumilla perusteilla on K ja L kumpikin tuomittava pelkästään liikesalaisuuden väärinkäyttämisestä.\n      \n      \n        Lainkohdat\n        Sopimattomasta menettelystä elinkeinotoiminnassa annetun lain 4 §:n 1 momentti ja 10 §:n 1 momentti verrattuna rikoslain 29 luvun 3 §:ään (K)\n        Sopimattomasta menettelystä elinkeinotoiminnassa annetun lain 4 §:n 4 momentti ja 10 §:n 1 momentti verrattuina rikoslain 29 luvun 3 §:ään ja 32 luvun 4 §:ään (L)\n      \n      \n        Päätöslauselma\n        Tuomitsen K:n ja L:n HO:n heidän syykseen lukemien rikosten ja niistä määräämien rangaistusten asemesta kumpaisenkin liikesalaisuuden väärinkäyttämisestä, K:n 4 ja L:n 3 kuukaudeksi vankeuteen, mitkä rangaistukset määrään ehdollisiksi enemmistön lausumin tavoin. K:lle ja L:lle tuomittujen sakkorangaistusten osalta ja takavarikkoon otetun omaisuuden luovuttamista sekä oikeudenkäyntikulujen ja valtion varoista maksettujen todistajanpalkkioiden korvaamista koskevilta osilta olen samaa mieltä kuin enemmistö.\n        \n          Ratkaisuun osallistuneet: oikeusneuvokset Jalanko, Ådahl ja Lehtonen sekä ylimääräiset oikeusneuvokset Karetie ja Rosokivi\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-11-02"
  ],
  "judgmentNumber": [
    "II177"
  ],
  "date": [
    "1982-11-16"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II177"
  ],
  "year": [
    "1984"
  ],
  "description": [
    "http://data.finlex.fi/voc/kko/fin/0866faaa",
    "http://data.finlex.fi/voc/kko/fin/ace07c75",
    "http://data.finlex.fi/voc/kko/swe/e3a70288"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}