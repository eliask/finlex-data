{
  "@id": "sfecli:kko/1981/II111",
  "languageVersion": [
    {
      "@id": "sfecli:kko/1981/II111/fin",
      "title_fi": [
        "KKO:1981-II-111"
      ],
      "abstract_fi": [
        "\n    Liikenneonnettomuudessa loukkaantuneelle postimiehelle oli valtion viran- ja toimen haltijain palkkauksesta annetun lain nojalla maksettu palkka sairausajalta. Posti- ja lennätinhallituksella katsottiin olevan oikeus saada liikennevahingon tuottaneelta takaisin palkan määrä.\n    Ään\n  "
      ],
      "hasFormat": {
        "@id": "sfecli:kko/1981/II111/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Posti- ja lennätinhallitus oli A:lle 4.4.1978 tiedoksi annetun haasteen nojalla Imatran KO:ssa lausunut, että A:n kuljettama henkilöauto oli 1.5.1974 Helsingissä suistunut päin puuta seurauksin, että autossa matkustajana ollut postimies F oli loukkaantunut ja sen johdosta ollut työkyvyttömänä ajan 2.5. -13.10.1974. Sen vuoksi ja kun posti- ja lennätinhallitus oli maksanut F:lle työkyvyttömyysajalta palkkaa yhteensä 4 835 markkaa 33 penniä posti- ja lennätinhallitus oli vaatinut, että A velvoitettaisiin korvaamaan sille vastikkeettomana palkanmaksuna aiheutuneen vahingon 4 835 markkaa 33 penniä laillisine korkoineen sekä korvaamaan myös posti- ja lennätinhallituksen oikeudenkäyntikulut.\n      KO, johon A ei ole tullut saapuville ja jossa oli esitetty A:n kuljettaman auton liikennevakuuttaneen ja oikeudenkäyntiin kuultavaksi haastetun Työväen Keskinäisen Vakuutusyhtiön Turvan antama liikennevakuutuslain 12 §:n 2 momentin mukainen kieltäytymistodistus, p. 7.6.1978 oli lausunut selvitetyksi, että A oli 1.5.1974 Helsingin kaupungissa kuljettanut hallinnassaan ollutta henkilöautoa alkoholin vaikutuksen alaisena ja ilman asianmukaista ajolupaa ja Kaisaniemenrantaa pitkin ajaessaan laiminlyönyt tien kaarteessa noudattaa olosuhteiden edellyttämää huolellisuutta ja varovaisuutta, jolloin auto oli törmännyt puuhun ja autossa matkustajana ollut F oli loukkaantunut niin vaikeasti, että hän oli saamansa vamman johdosta ollut työkyvytön 2.5. - 13.10.1974 välisen ajan. A oli tuomittu rangaistukseen mainituista rikollisista teoista Helsingin RO:n 23.10.1974 julistamalla päätöksellä, jonka Helsingin HO oli 10.8.1976 antamallaan päätöksellä rikosten syyksilukemisen osalta pysyttänyt. Posti- ja lennätinhallitus, jonka palveluksessa F oli ollut loukkaantumisen tapahtuessa, oli maksanut F:lle palkkaa edellä mainitulta työkyvyttömyysajalta 4 835,33 markkaa. Työväen Keskinäinen Vakuutusyhtiö Turva, joka oli myöntänyt A:n kuljettamalle autolle liikennevakuutuksen, oli kieltäytynyt maksamasta F:lle korvausta puheena olevan liikennevahingon johdosta sillä perusteella, että F tiesi tai hänen olisi pitänyt tietää, että autoa kuljettanut A oli ajaessaan alkoholin vaikutuksen alainen. Koska F:lle aiheutunut työkyvyttömyys oli johtunut moottoriajoneuvon liikenteeseen käyttämisestä tapahtuneesta vahingosta, josta korvaukset suoritettiin moottoriajoneuvon liikennevakuutuksesta, niin ja kun posti- ja lennätinhallitus ei ollut näyttänyt, että F olisi siirtänyt sille puheena olevan liikennevaurion johdosta mahdollisesti syntyneen korvaussaatavansa, KO oli hylännyt kanteen.\n      Kouvolan HO, jonka tutkittavaksi posti- ja lennätinhallitus oli saattanut jutun, t. 19.3.1980 oli tutkinut sen. Esitetyn selvityksen mukaan F oli 1.5.1974 ollut tietensä alkoholin vaikutuksen alaisen A:n kuljettamassa henkilöautossa matkustajana ja tuolloin auton suistuessa tieltä loukkaantunut. Postija lennätinhallitus oli F:n työnantajana maksanut F:lle sairausajalta palkkaa 4 835 markkaa 33 penniä. Kun asiassa ei ollut selvitetty mahdollista F:n oman myötävaikutuksen osuutta loukkaantumiseensa, HO oli mainitulla perusteella hylännyt postija lennätinhallituksen A:ta vastaan ajaman kanteen näyttämättömänä ja KO:n päätöksen lopputulos jäi siten pysyväksi.\n      Pyytäen valituslupaa posti- ja lennätinhallitus haki muutosta HO:n tuomioon. Lupa myönnettiin. A ja Työväen Keskinäinen Vakuutusyhtiö Turva antoivat niiltä valituksen johdosta pyydetyt vastaukset.\n    \n    \n      KORKEIN OIKEUS\n      KKO t. tutki jutun. Posti- ja lennätinhallitus oli valtion viran- ja toimen haltijain palkkauksesta annetun lain nojalla maksanut kysymyksessä olevassa A:n varomattomuudesta liikenteessä johtuneessa liikenneonnettomuudessa loukkaantuneelle F:lle palkkana hänen työkyvyttömyytensä ajalta 4 835 markkaa 33 penniä. F oli näin välttynyt menettämästä ansiotaan ja hänen oikeutensa korvaukseen K:lta oli tältä osin siirtynyt posti- ja lennätinhallitukselle, jolla näin ollen oli oikeus saada A:lta takaisin maksamansa palkan määrä.\n      A:n esitettyä mainitussa vastauksessaan, että F oli ollut tietoinen siitä, että A liikenneonnettomuuden tapahtuessa oli ollut siinä määrin alkoholin vaikutuksen alainen, ettei hän ollut kyennyt turvallisesti kuljettamaan autoa, ja että F oli siten osaltaan myötävaikuttanut hänelle aiheutuneiden vahinkojen syntymiseen, A oli näin tehdessään vedonnut seikkaan, jota ei ollut tuotu esiin alemmissa oikeuksissa. Oikeudenkäymiskaaren 30 luvun 7 §:n 1 momentin nojalla, sellaisena kuin se oli 2.2.1979 annetussa laissa, KKO jätti sanotun seikan vasta KKO:ssa tehtynä huomiotta.\n      Edellä mainitun perusteella ja kun A ei sen vuoksi, että Työväen Keskinäinen Vakuutusyhtiö Turva oli liikennevakuutuslain 7 §:n nojalla kieltäytynyt suorittamasta posti- ja lennätinhallitukselle korvausta, ollut lain mukaan vapautunut korvaamasta rikoksellaan aiheuttamaansa vahinkoa, KKO harkitsi oikeaksi, kumoten KO:n päätöksen ja HO:n tuomion, velvoittaa A:n suorittamaan posti- ja lennätinhallitukselle kanteessa vaaditut 4 835 markkaa 33 penniä 5 prosentin korkoineen haastepäivästä 1.4.1978 lukien sekä korvaamaan posti- ja lennätinhallituksen jutussa olleet kulut 1 000 markalla.\n      \n        Oikeusneuvos Saarni-Rytkölä, joka oli eri mieltä,lausui: ottaen oikeudenkäymiskaaren 30 luvun 7 ja 12 §:n nojalla, sellaisena kuin se on 1.1.1980 voimaan tulleessa laissa, huomioon myös A:n vastauksen, koska siinä esitetyt seikat ovat jo ilmenneet vakuutusyhtiön alioikeudessa esitetyssä kieltäytymistodistuksessa, tutkin jutun.\n      \n      Totean, että A ei sillä perusteella, että Työväen Keskinäinen Vakuutusyhtiö Turva on liikennevakuutuslain 7 §:n nojalla kieltäytynyt suorittamasta korvausta posti- ja lennätinhallitukselle sen suorittamasta palkasta A:lle, ole vapautunut korvaamasta aiheuttamaansa vahinkoa. Posti- ja lennätinhallitus ei kuitenkaan ole esittänyt selvitystä siitä, että A olisi hänen syykseen luetun rikoksen johdosta velvollinen suorittamaan F:lle korvausta tämän työkyvyttömyysajalta mahdollisesti aiheutuneesta ansionmenetyksestä. Sen vuoksi ja kun A siten rikoksen tekohetkellä voimassa olleen rikoslain 9 luvun säännösten mukaan ei ole velvollinen suorittamaan rikoksensa tuottaman henkilövahingon perusteella korvausta tuon vahingon kolmannelle aiheuttamasta taloudellisesta menetyksestä, katson, ettei ole esitetty syytä muuttaa HO:n tuomion lopputulosta.\n      \n        Ratkaisuun osallistuneet: oikeusneuvokset Nybergh ja Riihelä sekä ylimääräiset oikeusneuvokset Roos ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-09-03"
  ],
  "judgmentNumber": [
    "II111"
  ],
  "date": [
    "1981-02-12"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II111"
  ],
  "year": [
    "1981"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}