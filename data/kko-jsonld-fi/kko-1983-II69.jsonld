{
  "@id": "sfecli:kko/1983/II69",
  "languageVersion": [
    {
      "@id": "sfecli:kko/1983/II69/fin",
      "title_fi": [
        "KKO:1983-II-69"
      ],
      "abstract_fi": [
        "\n    Kiinteistö oli myyty liitettynä kaupungin viemäriverkostoon. Liityntää ei kuitenkaan ollut tehty kaupungin hyväksymällä tavalla vaan kauppaa päätettäessä määräaika kaupungin asettamien liityntäehtojen täyttämiselle oli vielä kulumassa. Kun myyjä ei ollut näyttänyt ilmoittaneensa ostajalle siitä, ettei viemäri ollut kaupungin hyväksymässä kunnossa, myyjä velvoitettiin suorittamaan ostajalle, joka ei ollut voinut kiinteistöä ostaessaan havaita viemärin virheellistä rakentamista, korvausta korjauskustannuksista.\n  "
      ],
      "hasFormat": {
        "@id": "sfecli:kko/1983/II69/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A:n sekä Juhani B:n ja tämän vaimon Liisa B:n ajamista kanteista Porin RO p. 26.1.1981 oli lausunut selvitetyksi.\n      että A oli 10.4.1980 vahvistetulla kauppakirjalla myynyt tilan x Porin kaupungissa B:n puolisoille 141 000 markan kauppahinnasta ja mm. ehdoin, että ostajat suorittavat loppukauppahinnan 91 000 markkaa 15.8.1980 mennessä, mille määrällä oli suoritettava, maksun myöhästyessä, 12 prosentin korko, tilan hallinta- ja omistusoikeuden siirtyessä heti ostajille,\n      että puheena olevalle tilalle oli Porin kaupungin toimesta laadittu ja 29.3.1979 hyväksytty viemäripiirustus ehdolla, että ennen tätä päivämäärää rakennetut yksityiset viemärit saatettiin määräysten mukaisiksi 1.4.1982 mennessä, ja\n      että tilalla olevaan asuinrakennukseen oli hyväksytty 22.6.1967 tehtäväksi talouskäyttöön tarkoitettu lisärakennus, joka oli kuitenkin vastoin rakennuspiirustuksia tehty asumiskäyttöön ja jota käyttötarkoituksen muutosta ei ollut rakennuslautakunnassa hyväksytty.\n      Edelleen RO oli lausunut selvitetyksi, että B:n puolisot olivat jättäneet alussa mainitussa kauppahinnasta maksamatta 8 000 markkaa sekä että A oli jättänyt ilmoittamatta B:n puolisolle kiinteistökauppaa tehtäessä siitä, että asuinrakennuksesta lähtevä viemäri ei ollut hyväksyttyjen viemäripiirustusten mukainen ja että se tuli sellaiseksi saattaa 1.4.1982 mennessä, eikä myöskään sitä, että rakennuksen taloussiipeä ei ollut asuinkäyttöön hyväksytty.\n      Sen vuoksi ja ottaen huomioon sen, että B:n puolisolle oli taloussiiven asuinkäyttöön hyväksymättä jättämisen vuoksi aiheutunut neljältä kuukaudelta yhteensä 1 600 markan määräinen vahinko, että viemärin rakentaminen viemäripiirustusten mukaiseksi oli maksanut 5 500 markkaa ja että rakennuksen taloussiiven käyttötarkoituksen muutosluvan hankkimisesta oli aiheutunut 352,40 markan määräinen meno ja työansion menetyksestä 300 markan määräinen ansionmenetys, eli että B:n puolisolle oli aiheutunut vahinkoa A:n menettelystä kaikkiaan 7 752,40 markkaa, RO, hyläten vaatimukset enemmälti, oli velvoittanut toisaalta B:n puolisot yhteisvastuullisesti suorittamaan A:lle maksamatta olevan loppukauppahinnan 8 000 markkaa 12 prosentin korkoineen 15.8.1980 lukien sekä toisaalta velvoittanut A:n suorittamaan B:n puolisoille vahingonkorvauksena 7 752 markkaa 40 penniä 5 prosentin korkoineen haasteen tiedoksi tiedoksiantopäivästä 22.10.1980 lukien. Asian laatu huomioon ottaen saivat asianosaiset kärsiä oikeudenkäyntikulunsa vahinkonaan.\n      Turun HO, jonka tutkittavaksi asianosaiset olivat saattaneet jutun t. 6.11.1981 oli katsonut, että kysymyksessä olevan viemärin saattaminen RO:n päätöksessä mainittujen hyväksyttyjen viemäripiirustusten mukaiseksi kuului rakennuslain ja - asetuksen sekä niiden nojalla annettujen määräysten mukaisena julkisena velvollisuutena tilan omistajalle, eikä jutussa ollut näytetty, että A olisi sitoutunut vastaamaan tilan omistajan velvollisuuksista sanotun toimenpiteen osalta tai että hän olisi vilpillisesti salannut tai ilmoittanut kaupan yhteydessä ilmoitettavia seikkoja tältä osin. Jutussa ei ollut myöskään näytetty, että tilan viemärit eivät olisi kaupan teon aikaan olleet asianmukaisessa kunnossa tai että niissä myöhemmin olisi ilmennyt sellaisia vikoja, joista A:n olisi myyjänä vastattava. RO:n päätöksessä mainitun talouskäyttöön tarkoitetun lisärakennuksen osalta oli selvitetty, että B:n puolisoiden tarkastaessa tilaa ennen kaupan päättämistä lisärakennus oli ollut rakennettu ja sisustettu asumiskäyttöön tarkoitetuin tavoin ja että heillä näin ollen oli ollut perusteltu aihe olettaa lisärakennuksen olleen hyväksytty asumiskäyttöön. Koska tämä B:n puolisoiden lisärakennuksesta saama erheellinen käsitys oli voinut olennaisesti vaikuttaa kaupan ehtoihin ja koska A ei ollut ilmoittanut B:n puolisolle, ettei lisärakennusta ollut hyväksytty asumiskäyttöön, vaikka hänen oli täytynyt käsittää, etteivät B:n puolisot voineet tätä todeta tilaa tarkastaessaan, B:n puolisoilla oli oikeus vahingonkorvauksena saada A:lta RO:n päätöksessä mainitut kulunsa ja vahinkonsa tältä osin eli vuokratulon menetyksestä neljältä kuukaudelta 1 600 markkaa, lisärakennuksen käyttötarkoituksen muutosluvan hankkimisesta aiheutuneista kuluista 352 markkaa 40 penniä ja työansion menetyksestä 300 markkaa eli yhteensä 2 252 markkaa 40 penniä. Näillä ja RO:n päätöksessä muutoin mainituilla perusteilla HO oli jättänyt asian RO:n päätöksen lopputuloksen varaan muutoin paitsi että A:n B:n puolisoille maksettavaksi tuomittu määrä alennettiin 2 252 markkaan 40 penniin RO:n päätöksessä määrätyin tavoin laskettavine korkoineen.\n      Pyytäen valituslupaa B:n puolisot hakivat muutosta HO:n tuomioon. Muutoksenhakemuksessaan he vaativat, että HO:n tuomio pääasian osalta kumottaisiin siltä osin kuin A oli RO:n päätöksellä velvoitettu suorittamaan heille korvaukseksi viemärin rakentamisesta viemäripiirustuksen mukaiseksi 5 500 markkaa. Lisäksi B:n puolisot vaativat alempien oikeuksien ratkaisujen kumoamista siltä osin kuin heidän vaatimuksensa oikeudenkäyntikulujen korvaamisesta oli hylätty. Valituslupa myönnettiin ja määrättiin, ettei HO:n ratkaisua ollut toistaiseksi pantava täytäntöön tai, mikäli täytäntöönpano jo oli alkanut, ettei sitä ollut jatkettava. A antoi häneltä hakemuksen johdosta pyydetyn vastauksen.\n    \n    \n      \n      KKO t. tutki jutun.\n      \n        Perustelu\n        Oli selvitetty, että Porin kaupungin rakennusvirasto oli 29.3.1979 antanut A:lle luvan liittää kysymyksessä olevalta tilalta jätevesiviemärin kaupungin vesi- ja viemärilaitoksen viemäriin hyväksyttyjen piirustusten mukaisesti ja myös sillä ehdolla, että tilalle ennen sanottua päivää tehty yksityinen viemäri saatettaisiin 1.4.1982 mennessä viemärilaitoksen määräysten mukaiseksi. Kaupungin toimesta oli 24.4.1979 johdettu viemärilaitoksen viemäristä putki tilalle tehtyyn tarkastuskaivoon ja A oli samana päivänä myös teettänyt tarkastuskaivosta tilalla olevan asuinrakennuksen suuntaan kaivannon, johon oli viemäriputkeksi pantu piirustuksissa mainittu PVC muoviputki. Tätä putkea ei ollut kuitenkaan johdettu rakennukseen viereiseen saostuskaivoon saakka niin kuin piirustusten mukaan olisi pitänyt tehdä, vaan se oli noin 20 metrin päässä rakennuksesta yhdistetty vanhaan betoniputkeen, joka lähti saostuskaivosta. A ei ollut näyttänyt, että hän myydessään tilansa B:n puolisoille olisi ilmoittanut heille siitä, ettei sanottujen kaivojen välinen viemäri ollut sen laatuinen kuin piirustuksissa oli mainittu. Tästä B:n puolisot eivät olleet muutoinkaan tietäneet eivätkä he olleet tilaa kaupantekoa tarkastaessaan voineet havaita viemärin virheellisyyttä.\n        Kun kuitenkin tila oli myyty liitettynä kaupungin viemäriverkostoon, B:n puolisot olivat tilan uusina omistajana tulleet velvollisiksi täyttämään edellä tarkoitetut yleisen vesi- ja viemärilaitokseen kuulumisen ehdot. Kun A rakentaessaan sanotun viemärin oli poikennut hyväksytyistä piirustuksista ja jättänyt sitten ilmoittamatta siitä B:n puolisoille, heillä oli oikeus saada A:lta korvaus kustannuksista viemäriliitynnän korjaamisesta sellaiseksi, kuin kaupungin viemäriverkostoon kuuluminen edellytti. Kustannusten määräksi KKO arvioi esitettyjen kustannusarvioiden perusteella 4 000 markkaa.\n      \n      \n        Tuomiolauselma\n        HO:n tuomiota muutettiin siten, että A velvoitettiin suorittamaan B:n puolisoille HO:n tuomitsemaan korvauksen lisäksi viemärin korjauskustannuksista 4 000 markkaa. Näin ollen A:n oli suoritettava B:n puolisoille yhteisesti 6 252 markkaa 40 penniä alempien oikeuksien ratkaisuissa mainittuine korkoineen. Muilta osin HO:n tuomio jäi pysyväksi. B:n puolisoiden A:lle maksettavaksi jäi siten RO:n päätöksessä mainittu loppukauppahinta korkoineen.\n        \n          Ratkaisuun osallistuneet: oikeusneuvokset Heinonen, Riihelä ja af Hällström sekä ylimääräiset oikeusneuvokset Paasikoski ja Heikkilä\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1983-05-24"
  ],
  "judgmentNumber": [
    "II69"
  ],
  "date": [
    "1982-09-14"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1983:II69"
  ],
  "year": [
    "1983"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}