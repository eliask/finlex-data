{
  "@id": "sfecli:kko/2001/129",
  "languageVersion": [
    {
      "@id": "sfecli:kko/2001/129/fin",
      "title_fi": [
        "KKO:2001:129"
      ],
      "abstract_fi": [
        "\n    Vesipiirirajankäyntitoimituksessa hakijalle oli vahvistettu erityinen oikeus kalastuspaikkaan valtion vesialueella. Metsähallituksen valituksesta maaoikeus oli kumonnut toimitusmiesten ratkaisun, koska kalastuspaikan katsottiin sijaitsevan kylän yhteisellä eikä valtion vesialueella. Korkein oikeus oli pysyttänyt maaoikeuden ratkaisun. Myöhemmin kiinteistönmääritystoimituksessa oli todettu, että kalastuspaikka oli merkitty virheellisesti vesipiirirajankäyntitoimituksen karttaan kylän yhteisellä vesialueella sijaitsevaksi, vaikka se sijaitsikin valtion vesialueella. Hakija vaati maaoikeuden ja Korkeimman oikeuden ratkaisujen purkamista ja oikaisemista. Lisäksi hän oli pannut käräjäoikeudessa vireille välirajasta vedessä annetun lain 8 §:ssä tarkoitetun kanteen, jolla hän vaati niin ikään vahvistettavaksi oikeutta kalastuspaikkaan.\n    Koska kysymys oli kalastuspaikan sijainnin vahvistamisesta suhteessa vesialueiden rajoihin eikä erityisen oikeuden perusteista, asia kuului ratkaistavaksi vesipiirirajankäynnissä. Maaoikeuden ja Korkeimman oikeuden vesipiirirajankäyntiä koskevat ratkaisut kalastuspaikasta purettiin.\n  "
      ],
      "hasFormat": {
        "@id": "sfecli:kko/2001/129/fin/txt",
        "content_fi": [
          "\n    \n      HAKEMUS\n      PG ja KG vaativat 30.10.1997 kiinteistörekisteriin merkittyä vesipiirirajankäyntitoimitusta koskevan Pohjois-Suomen maaoikeuden 4.4.1989 julistaman päätöksen ja Korkeimman oikeuden 28.6.1993 antaman tuomion purkamista ja poistamista siltä osin kuin niissä oli katsottu Tsihkagurranjargan eli Cihkaguranjargan lohipadon nro 69 sijaitsevan Outakosken kylän omalla vesialueella ja tämän vuoksi hylätty Kaavan talon\n      N:o 36 puolesta esitetty vaatimus kalastusoikeudesta tähän patoon. Hakijat vaativat, että Korkein oikeus vahvistaa padon sijaitsevan valtion vesialueella ja pysyttää toimitusmiesten 13.11.1985 lopetetussa toimituksessa tekemän Cihkaguranjargan lohipatoa nro 69 koskevan päätöksen siltä osin, kuin siinä oli päätetty Kaavan talolla N:o 36 olevan kalastusoikeus patoon.\n    \n    \n      VASTAUKSET JA LAUSUNTO\n      Metsähallitus vastasi hakemukseen. Maanmittauslaitoksen keskushallinto antoi siltä pyydetyn lausunnon, johon hakijat ja Metsähallitus vastasivat.\n    \n    \n      KORKEIMMAN OIKEUDEN RATKAISU\n      \n        Asian tausta\n        Toimituksen aikaisemmat vaiheet\n        Utsjoen kunnassa suoritetussa 13.11.1985 lopetetussa vesipiirirajankäyntitoimituksessa 12821-2 oli vahvistettu Utsjoen kunnan Outakosken kylän Kaavan talolle N:o 36 välirajasta vedessä 23.7.1902 annetun lain (välirajalain) 4 §:n mukainen erityinen oikeus Cihkaguranjargan patoon nro 69. Metsähallituksen valitettua toimituksesta Pohjois-Suomen maaoikeus oli 4.4.1989 antamallaan päätöksellä katsonut, että Cihkaguranjargan pato nro 69 sijaitsi Outakosken kylän omalla vesialueella. Koska sanotunlainen erityinen oikeus voitiin vahvistaa vain toisen lohkokunnan tai valtion vesialueella olevaan kalastuspaikkaan, maaoikeus oli hylännyt Kaavan talon N:o 36 puolesta vaaditun oikeuden. PG Kaavan talon N:o 36 osakkaana oli valittanut maaoikeuden päätöksestä ja vaatinut maaoikeuden päätöksen kumoamista sekä ensisijaisesti toimitusmiesten ratkaisun pysyttämistä tai toissijaisesti asian palauttamista uuteen käsittelyyn. Korkein oikeus oli 28.6.1993 antamallaan tuomiolla pysyttänyt maaoikeuden päätöksen muun muassa siltä osin kuin oli kysymys kalastusoikeuksista, joita oli vaadittu oman lohkokunnan vesialueelle ja joita koskevat vaatimukset maaoikeus oli tästä syystä hylännyt. Toimitus on merkitty kiinteistörekisteriin 30.10.1997.\n      \n      \n        Välirajalain mukainen kanne\n        Hakijat ovat panneet Lapin käräjäoikeudessa 4.4.1996 vireille Metsähallitusta vastaan välirajalain 8 §:ssä tarkoitetun kanteen, jolla he ovat vaatineet erityisperusteisen oikeuden vahvistamista Kaavan talolle N:o 36 kalastuspaikkaan ja kalastukseen Cihkaguranjargan padossa nro 69. Kanteen käsittely on kesken tämän purkuhakemuksen takia.\n      \n      \n        Kiinteistönmääritystoimitus 26.6.2000\n        PG:n ja KG:n hakemuksesta toimitusmiehet olivat suorittaneet kiinteistönmääritystoimituksen nro 1999-635250 Cihkaguranjargan padon nro 69 sijainnin selvittämiseksi. Toimitusmiehet katsoivat 26.6.2000 lopetetussa lainvoiman saaneessa toimituksessa, että Tsihkagurranjargan (Cihkaguranjargan) pato nro 69 sijaitsee kokonaan valtion vesialueella 893:11:1 vedenkorkeudesta riippumatta ja että vesipiirirajankäyntitoimituksessa nro 12821-2 pato oli piirretty toimituskarttaan Outakosken lohkokunnan vesialueella sijaitsevaksi.\n      \n      \n        Perustelut\n        Kiinteistönmääritystoimituksessa nro 1999-635250 on osoitettu, että Cihkaguranjargan pato nro 69 sijaitsee ja on sijainnut myös vesipiirirajankäyntitoimituksen 12821-2 aikana valtion vesialueella 893:11:1 ja että pato oli piirretty virheellisesti viimeksi mainitun toimituksen karttaan Outakosken lohkokunnan vesialueella sijaitsevaksi. Koska maaoikeuden 4.4.1989 antamassa päätöksessä, jonka Korkein oikeus 28.6.1993 antamallaan tuomiolla on pysyttänyt, on katsottu padon sijaitsevan Outakosken lohkokunnan vesialueella, ovat maaoikeuden päätöksen ja Korkeimman oikeuden tuomion perusteet virheelliset.\n        Asiassa on kysymys siitä, millä oikeuskeinolla tällaiseen virheelliseen seikkaan perustuvat maaoikeuden päätös ja Korkeimman oikeuden tuomio voidaan korjata.\n        Ensiksikin on ratkaistava, voidaanko Kaavan talon N:o 36 vaatima oikeus patoon vahvistaa uudessa toimituksessa aikaisemman vesipiirirajankäyntitoimituksen nro 12821-2, maaoikeuden 4.4.1989 antaman päätöksen ja Korkeimman oikeuden 28.6.1993 antaman tuomion estämättä. Koska Kaavan talon N:o36 vaatimus on ensin hyväksytty toimituksessa ja sittemmin hylätty maaoikeuden päätöksellä, jonka Korkein oikeus on pysyttänyt, Kaavan talon N:o 36 puolesta esitetty vaatimus on tullut asiallisesti lainvoimaisesti ratkaistuksi Korkeimman oikeuden 28.6.1993 antamalla tuomiolla. Tämä tuomio estää saman vaatimuksen käsittelemisen uudessa toimituksessa.\n        Toiseksi on ratkaistava, voidaanko Kaavan talon vaatimus käsitellä välirajalain 8 §:ssä tarkoitetulla kanteella. Tuon säännöksen mukaan, jos jollakin on oikeus erinäiseen kalastuspaikkaan tahi kalastukseen toisen kylän vedessä, on sellaista oikeutta koskeva kanne, ellei sitä oikeutta veden piirirajaa käytäessä ole hyväksytty, vireille pantava viimeistään kolmen vuoden kuluessa rajankäynnistä. Koska kysymys on padon sijainnin vahvistamisesta suhteessa vesialueiden rajoihin eikä erityisen oikeuden perusteista, Korkein oikeus katsoo, että asia kuuluu vesipiirirajankäynnissä ja sitä koskevassa valitusmenettelyssä ratkaistavaksi. Koska kysymys Cihkaguranjargan padon nro 69 sijainnista on toimitetusta rajankäynnistä 12821-2 tehtyjen valitusten perusteella lainvoimaisesti ratkaistu, sitä koskeva oikaisu ei ole mahdollinen ilman, että kyseinen aikaisempi lainvoimainen ratkaisu tältä osin puretaan.\n        Lainvoimainen tuomio voidaan oikeudenkäymiskaaren 31 luvun 7§:n 1 momentin 2 kohdan nojalla purkaa, jos asiakirja, jota on käytetty todisteena, on ollut väärä ja asiakirjan voidaan otaksua vaikuttaneen asian lopputulokseen. Kiinteistönmääritystoimituksessa 1999-635250 on osoitettu, että padon nro 69 sijainti vesirajankäyntitoimituksen toimituskartassa on ollut virheellinen. Tämä virheellinen kartta on ollut maaoikeuden päätöksen ja Korkeimman oikeuden tuomion perusteena. Tämän vuoksi maaoikeuden päätös ja Korkeimman oikeuden tuomio on purettava.\n        Kun tuomion purkamiseen suostutaan, Korkeimmalla oikeudella on oikeudenkäymiskaaren 31 luvun 14 §:n 1 momentin nojalla valta välittömästi oikaista tuomiota, jos asia havaitaan selväksi. Korkein oikeus toteaa olevan selvää, että Cihkaguranjargan pato sijaitsee valtion vesialueella 893:11:1. Vesipiirirajankäyntitoimituksessa 12821-2 toimitusmiesten ratkaisun mukaan Kaavan talon N:o 36 erityinen oikeus patoon nro 69 perustui 3.10.1860 päivättyyn uudistalon katselmuskirjaan ja Oulun läänin kuvernöörin 31.12.1862 antamaan Kaavan uudistalon perustamiskirjaan. Korkein oikeus katsoi 28.6.1993 antamassaan tuomiossa toimitusmiesten ja maaoikeuden tavoin, että erityisperusteinen kalastusoikeus voi perustua uutistalon perustamispäätökseen tai muuhun vastaavaan talonkirjaan, kuten esimerkiksi katselmuspöytäkirjaan. Metsähallitus ei ole kiistänyt Kaavan talon N:o 36 erityisen oikeuden perustetta. Korkein oikeus katsoo, että Kaavan talon N:o 36 patoa nro 69 koskevan erityisen oikeuden perustekin on selvä. Tämän takia tuomiota voidaan oikaista välittömästi.\n      \n      \n        Päätöslauselma\n        Utsjoen kunnassa tehtyä vesipiirirajainkäyntitoimitusta 12821-2 koskeva Pohjois-Suomen maaoikeuden 4.4.1989 antama päätös ja Korkeimman oikeuden 28.6.1993 antama tuomio puretaan ja poistetaan sikäli kuin niissä on hylätty Outakosken kylän Kaavan talon N:o 36 vaatima erityinen kalastusoikeus Cihkaguranjargan patoon nro 69.\n        Korkein oikeus oikaisee 28.6.1993 antamaansa tuomiota seuraavasti: Välirajasta vedessä annetun lain 4 §:n 2 momentin nojalla Outakosken kylän Kaavan talolla N:o 36 vahvistetaan olevan erityinen kalastusoikeus Tsihkagurranjargan eli Cihkaguranjargan patoon nro 69 valtion vesialueella 893:11:1 Tenojoessa.\n        Asian ovat ratkaisseet oikeusneuvokset Riitta Suhonen, Kari Kitunen, Gustav Bygglin, Pertti Välimäki ja Pauliine Koskelo. Esittelijä Matti Sepponen (mietintö).\n        Esittelijän mietintö\n        Esittelijäneuvos Sepponen: Korkein oikeus lausunee perusteluinaan seuraavaa:\n        PG:n ja KG:n purkuhakemus perustuu siihen, että Kaavan talon N:o 36 oikeutta erityisperusteiseen kalastuspaikkaan ei ole virheellisen menettelyn ja ilmeisesti väärän lain soveltamisen vuoksi hyväksytty määräyksiä välirajasta vedessä sisältävän, 23.7.1902 annetun lain nojalla Utsjoen kunnassa suoritetussa vesipiirirajankäyntitoimituksessa nro 12821-2 eikä hakemuksessa tarkoitetuissa toimituksen muutoksenhakutuomioistuimissa. Toimitus on saanut lainvoiman, kun se on merkitty kiinteistörekisteriin 30.10.1997.\n        Edellä mainitun lain 8 §:n mukaan, jos jollakin on oikeus erinäiseen kalastuspaikkaan tahi kalastukseen toisen kylän vedessä, on sellaista oikeutta koskeva kanne, ellei sitä oikeutta veden piirirajaa käytäessä ole hyväksytty, vireille pantava viimeistään kolmen vuoden kuluessa rajankäynnistä. Edellä sanotussa toimituksessa tai sen muutoksenhakutuomioistuimissa ei siis ole lopullisesti ratkaistu Kaavan talon oikeutta hakijoiden tarkoittamaan kalastuspaikkaan. Toimituksen ja toimituksen muutoksenhakutuomioistuinten ratkaisujen estämättä hakijoilla on oikeus edellä sanotun kanteen nostamiseen, minkä he myös hakemuksensa mukaan ovat tehneet. Täten heillä ei ole oikeudellista tarvetta hakea toimituksen ja sen muutoksenhakuasteiden ratkaisujen purkamista.\n        Näillä perusteilla Korkein oikeus jättänee hakemuksen tutkimatta.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:2001:129"
  ],
  "contributor": [
    "http://data.finlex.fi/person/9b47be2b",
    "http://data.finlex.fi/person/bd15e96e",
    "http://data.finlex.fi/person/4e23c80f",
    "http://data.finlex.fi/person/12127fb9",
    "http://data.finlex.fi/person/226f204f"
  ],
  "description": [
    "http://data.finlex.fi/voc/kko/swe/afb85dce",
    "http://data.finlex.fi/voc/kko/fin/3309a185",
    "http://data.finlex.fi/voc/kko/fin/7eabe367"
  ],
  "judgmentNumber": [
    "129"
  ],
  "date": [
    "2001-09-19"
  ],
  "issued": [
    "2001-12-19"
  ],
  "creator": [
    "http://data.finlex.fi/common/KKO"
  ],
  "year": [
    "2001"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "contributor": {
      "@id": "dcterms:contributor",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}