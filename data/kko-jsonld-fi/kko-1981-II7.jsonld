{
  "@id": "sfecli:kko/1981/II7",
  "languageVersion": [
    {
      "@id": "sfecli:kko/1981/II7/fin",
      "title_fi": [
        "KKO:1981-II-7"
      ],
      "abstract_fi": [
        "\n    A:lle oli taannehtivasti myönnetty maksuton oikeudenkäynti korvausvelvollisuudetta valtiolle. Kunta oli antanut korvauksetta yleistä oikeusapua A:lle ja maksanut A:n puolesta MOL 7 §:ssä tarkoitettuja kuluja siltä ajalta kuin A:lle myönnetty maksuton oikeudenkäynti oli taannehtivasti voimassa. Näitä kuluja ei ollut korvattava A:lle valtion varoista, vaan A:n vastapuoli B, joka oli hävinnyt jutun, velvoitettiin MOL 21 §:n 2 mom:n nojalla korvaamaan ne kunnalle.\n    Ään\n  "
      ],
      "hasFormat": {
        "@id": "sfecli:kko/1981/II7/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Jyväskylän RO oli 6.2.1978 myöntänyt A:lle tämän silloista miestään B:tä vastaan ajamassa avioerojutussa maksuttoman oikeudenkäynnin korvausvelvollisuudetta koskemaan myöskin asian hoitamiseksi 16.11.1977 alkaen suoritettujen tarpeellisten toimenpiteiden kustannuksia ja määrännyt Jyväskylän kaupungin yleisen oikeusavustajan hänen oikeudenkäyntiavustajakseen. Tuomitessaan asianosaiset A:n kanteesta 6.2.1978 julistamallaan päätöksellä avioeroon RO oli päätökseensä sisältyvällä ratkaisulla velvoittanut B:n suorittamaan Jyväskylän kaupungille, paitsi yleisen oikeusavustajan palkkiona 780 markkaa, korvauksena kaupungin A:n puolesta suorittamista tarpeellisista kuluista 48 markkaa 40 penniä.\n      Vaasan HO, jonka tutkittavaksi A oli saattanut asian vaatien, että edellä mainitut asian hoitamiseksi tarpeelliset kulut 48 markkaa 40 penniä määrättäisiin maksettavaksi hänelle valtion varoista, p. 2.11.1978 oli siihen nähden, että A ei ollut näyttänyt suorittaneensa maksuttomasta oikeudenkäynnistä annetun lain 16 §:n 2 momentissa tarkoitettuja maksuja ja kustannuksia, jättänyt asian RO:n ratkaisun varaan.\n      A pyysi että, koska lain soveltamisen kannalta muissa samanlaisissa tapauksissa oli tärkeätä saattaa asia Korkeimman oikeuden tutkittavaksi, hänelle myönnettiin lupa saada hakea muutosta HO:n päätökseen, ja sisällytti lupahakemukseensa muutoksenhakemuksen. Asianomainen virallinen syyttäjä ja Jyväskylän kaupunki antoivat niiltä vaaditun vastauksen. Vastauksessaan Jyväskylän kaupunki ilmoitti, ettei A:lle asiassa annettua yleistä oikeusapua ollut rajoitettu yleisestä oikeusaputoiminnasta annetun lain 17 §:n tarkoitetuin tavoin.\n    \n    \n      KORKEIN OIKEUS\n      KKO p. myönsi esitetystä syystä muutoksenhakuluvan ja tutki asian. Koska A yleistä oikeusapua kokonaan korvauksetta saaneena ei ollut velvollinen korvaamaan Jyväskylän kaupungille osaakaan kaupungin hänen puolestaan maksamista puheena olevista kuluista, KKO katsoi tällä ja HO:n lausumalla perusteella, ettei ollut esitetty syytä muuttaa HO:n päätöstä, joka HO:n mainitseman lainkohdan ja maksuttoman oikeudenkäynnistä annetun lain 21 §:n 2 momentin nojalla jäi pysyväksi.\n      \n        Oikeusneuvos Lindholm, joka oli eri mieltä, lausui; myönnän muutoksenhakuluvan ja tutkin asian. Maksuttoman oikeudenkäynnin myöntäminen vapauttaa edunsaajan velvollisuudesta suorittaa nyt kyseessä olevia kuluja. Maksuttomasta oikeudenkäynnistä annetun lain 16 §:n 2 momentin tarkoittamassa tilanteessa on korvaus tällaisista kuluista suoritettava edunsaajalle valtion varoista. Vaikka lainkohdassa mainitaan edunsaajan suorittamat maksut ja kustannukset, katson sen soveltuvan siihenkin tapaukseen, että joku toinen, tässä tapauksessa Jyväskylän kaupunki, jolle ei sanotun lain nojalla voida määrätä suoritettavaksi korvausta valtion varoista, on edunsaajan puolesta ennakolta suorittanut kyseiset kustannukset, koska lain tarkoitus on, että valtio ensisijaisesti vastaa sanotuista kuluista ja voi puolestaan saada korvausta niistä, jollei maksuttoman oikeudenkäynnin etua ole määrätty lakkaamaan, vain sanotun lain 21 §:n 1 momentissa säädetyin edellytyksin. Tämän vuoksi harkitsen oikeaksi, kumoten HO:n ja RO:n päätökset nyt kyseessä olevilta osiltaan, määrätä, että valtion varoista on suoritettava A:lle alempien oikeuksien päätöksissä mainittujen kulujen korvaukseksi 48 markkaa 40 penniä. Vapautan B:n tuon määrän suorittamisesta Jyväskylän kaupungille ja määrään hänet suorittamaan sen valtiolle.\n      \n      \n        Ratkaisuun osallistuneet: oikeusneuvokset Saarni-Rytkölä ja Ådahl sekä ylimääräiset oikeusneuvokset Heikkilä ja Setälä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II7"
  ],
  "referenceToLegislation": [
    "http://data.finlex.fi/eli/sd/1973/87/pykala/21",
    "http://data.finlex.fi/eli/sd/1973/87/pykala/7"
  ],
  "description": [
    "http://data.finlex.fi/voc/kko/fin/d5f039bb",
    "http://data.finlex.fi/voc/kko/swe/ba830c8b",
    "http://data.finlex.fi/voc/kko/fin/3b030f49"
  ],
  "judgmentNumber": [
    "II7"
  ],
  "date": [
    "1980-02-14"
  ],
  "issued": [
    "1981-01-19"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}