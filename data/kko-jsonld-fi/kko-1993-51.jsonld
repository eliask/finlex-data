{
  "@id": "sfecli:kko/1993/51",
  "languageVersion": [
    {
      "@id": "sfecli:kko/1993/51/fin",
      "title_fi": [
        "KKO:1993:51"
      ],
      "abstract_fi": [
        "\n    Autoasentaja oli kevätruuhkan aikaan renkaita vaihtaessaan toistuvasti iskenyt ristikkoavainta ja ruuvimeisseliä kämmenellä. Tämän jälkeen hänen oikea kätensä oli kipeytynyt, turvonnut ja tullut kosketusaraksi vastapäkiän alueelta sekä kovettunut kämmenestä. Sittemmin hänellä oli todettu oikean kyynärvaltimon verisuonitukos oikean vastapäkiän seudussa. Sairaus määrättiin korvattavaksi ammattitautina.\n  "
      ],
      "hasFormat": {
        "@id": "sfecli:kko/1993/51/fin/txt",
        "content_fi": [
          "\n    \n      ASIAN AIKAISEMPI KäSITTELY\n      A oli ollut Tampereen Autojokeri Oy:n työssä autoasentajana 15.2.1987 alkaen. Työssään hän oli joutunut käyttämään täristävää pulttien kiertovälinettä ja vääntöavaimia, ja jos mutterit olivat olleet tiukassa, hän oli joutunut hakkaamaan avaimia kämmenpohjalla. Syksyllä 1988 A oli ollut lääkärintutkimuksissa valkosormisuuden vuoksi. Suoritetuissa lääkärintutkimuksissa A:lla oli vuonna 1990 todettu oikean kyynärvaltimon verisuonitukos oikean vastapäkiän seudussa/oikean kämmenen vastapäkiän hammer-oireisto.\n      \n        Keskinäisen Vakuutusyhtiö Tapiolan päätös 2.4.1990\n        Koska tutkimuksissa A:lla ei ollut todettu ammattitautia, vakuutusyhtiö on evännyt häneltä korvauksen oikean kyynärvaltimon verisuonitukoksesta oikean vastapäkiän seudussa.\n      \n      \n        Tapaturmalautakunnan päätös 13.9.1990\n        Tapaturmalautakunta on katsonut, ettei esitetyn lääketieteellisen selvityksen perusteella A:lla todettu oikean kyynärvaltimon verisuonitukos oikean vastapäkiän seudussa ollut ammattitautilain nojalla korvattava ammattitauti, ja pysyttänyt vakuutusyhtiön päätöksen.\n      \n      \n        Vakuutusoikeuden päätös\n        Vakuutusoikeus, jonka tutkittavaksi A on saattanut asian, ei ole muuttanut tapaturmalautakunnan päätöstä.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 25.8.1992. A on vaatinut, että oikean kyynärvaltimon verisuonitukos oikean vastapäkiän seudussa korvataan ammattitautina.\n      Sosiaali- ja terveyshallitus on antanut siltä pyydetyn lausunnon. Lausunnon johdosta A on antanut selityksen ja vakuutusyhtiö vastauksen.\n    \n    \n      KORKEIMMAN OIKEUDEN RATKAISU 3.5.1993\n      \n        Perustelut\n        A on keväisin renkaanvaihtoruuhkan aikana joutunut toistuvasti kämmenellä iskemään ristikkoavainta tai ruuvimeisseliä. Kevään 1988 ruuhka-ajan jälkeen hänen oikea kätensä on kipeytynyt, turvonnut ja tullut kosketusaraksi vastapäkiän alueelta sekä kovettunut kämmenestä. Syksyllä 1988 on alkanut esiintyä valkosormisuutta. Helmikuussa 1990 hänellä on todettu kyynärvaltimon verisuonitukos oikean vastapäkiän seudussa. Usean lääketieteellisen tutkimuksen mukaan tällaisen sairauden syynä on ollut toistuva kämmenen vastapäkiän seutuun kohdistunut tylppä trauma. Tyypillinen vamman syntymekanismi on ristikkoavaimen tai ruuvimeisselin pään iskeminen kämmenellä tiukkojen pulttien avaamiseksi.\n        Korkein oikeus katsoo, että A:n oikean kyynärvaltimon verisuonitukos oikean vastapäkiän seudussa on todennäköisesti aiheutunut hänen työhönsä kuuluneesta fysikaalisesta tekijästä. Kyynärvaltimon tukos on näin ollen korvattava hänelle 29.12.1967 annetun ammattitautilain 1 §:ssä ja 30.1.1987 annetun ammattitautiasetuksen 1 §:ssä tarkoitettuna ammattitautina.\n      \n      \n        Päätöslauselma\n        Vakuutusoikeuden päätös kumotaan. Keskinäinen Vakuutusyhtiö Tapiola velvoitetaan suorittamaan A:lle lainmukainen korvaus oikean kyynärvaltimon verisuonitukoksesta oikean vastapäkiän seudussa. Asia palautetaan vakuutusoikeuteen tästä aiheutuvia toimenpiteitä varten.\n        \n          Ratkaisuun osallistuneet: oikeusneuvokset Portin, Roos, Krook ja Suhonen sekä ylimääräinen oikeusneuvos Pellinen\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1993-05-03"
  ],
  "judgmentNumber": [
    "51"
  ],
  "date": [
    "1993-02-24"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1993:51"
  ],
  "year": [
    "1993"
  ],
  "description": [
    "http://data.finlex.fi/voc/kko/fin/73f56b77",
    "http://data.finlex.fi/voc/kko/swe/3090368d",
    "http://data.finlex.fi/voc/kko/fin/6e1fb9bb",
    "http://data.finlex.fi/voc/kko/swe/84bc7f19",
    "http://data.finlex.fi/voc/kko/swe/354afcc9",
    "http://data.finlex.fi/voc/kko/fin/ce6afe6c"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}