{
  "@id": "sfecli:kko/1982/II133",
  "languageVersion": [
    {
      "@id": "sfecli:kko/1982/II133/fin",
      "title_fi": [
        "KKO:1982-II-133"
      ],
      "abstract_fi": [
        "\n    Yhdistyksen ilman majoitus- ja ravitsemisliikkeistä annetussa asetuksessa tarkoitettua lupaa ylläpitämä lomakoti oli siellä huolto- ja avustustarkoituksessa tapahtuneen toiminnan ohella ollut yleisön käytettävissä liikeperiaatteiden mukaan määräytyneitä maksuja vastaan. Kun viimeksi sanottu toiminta ei ollut ollut vähäistä verrattuna huolto- ja avustustarkoituksessa tapahtuneeseen toimintaan, yhdistyksen hallituksen jäsenet tuomittiin rangaistukseen majoitusliikkeen harjoittamisesta ilman lupaa.\n    Ään\n  "
      ],
      "hasFormat": {
        "@id": "sfecli:kko/1982/II133/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallisen syyttäjän syytteestä Hyvinkään KO, p. 26.1.1979 oli lausunut selvitetyksi, että Lomakodin Kannatusyhdistys r.y., jonka nimi oli vuonna 1974 muutettu Lomakoti Kotoranta r.y:ksi, oli Nurmijärven kunnan Kiljavalla vuosien 1977 ja 1978 aikana harjoittanut majoitus- ja ravitsemisliikettä nimellä Lomakoti Kotoranta, mistä toiminnasta noin 1/5 osa oli ollut yhdistyksen sääntöjen 2 §:n mukaista toimintaa. Mainitun yhdistyksen sääntöjen 2 §:n 1 momentin mukaan Lomakoti Kotoranta r.y:n tarkoituksensa oli hankkia vähävaraisille, etupäässä Helsingin kaupungista kotoisin oleville naisille ja lapsille kesänviettomahdollisuuksia joko kokonaan tai osaksi maksuttomasti. Tarkoituksensa toteuttamiseksi Lomakoti Kotoranta r.y voi pitää yllä lomakotia, harjoittaa ruokala- ja kahvilaliikettä, taikka voi perustaa kioskin, kukkakaupan, kampaamon tai saunan saatuaan siihen asianomaisen luvan sekä toimeenpanna arpajaisia ja muita tilaisuuksia toimintansa tukemiseksi ja ottaa vastaan lahjoituksia ja testamentteja. Koska, voidakseen toteuttaa sääntöjensä 2 §:n 1 momentin mukaisen yhdistyksen tarkoituksen, yhdistyksellä oli ollut oikeus harjoittaa yleistä lomakotitoimintaa ja näin hankkimillaan varoilla kustantaa vähävaraisille naisille ja lapsille ilmaisia taikka halpoja kesänviettomahdollisuuksia. KO oli katsonut, että Lomakoti Kotoranta r.y:n toimintaan oli sovellettava majoitus- ja ravitsemisliikkeistä annetun asetuksen 12 §:n 1 momentin 1 kohtaa ja tämän vuoksi hylännyt syytteen ja esitetyt vaatimukset Lomakoti Kotoranta r.y:tä sekä yhdistyksen hallituksen puheenjohtajaa A:ta ja 10 muuta jäsentä B:tä -K:ta vastaan.\n      Virallinen syyttäjä oli hakenut KO:n päätökseen muutosta Helsingin HO:ssa ja siellä toistaen syytteensä vaatinut A:n ja hänen myötäpuolensa tuomitsemista rangaistukseen jatketusta majoitus- ja ravitsemisliikkeen harjoittamisesta ilman lupaa sekä heidän ja yhdistyksen velvoittamista yhteisvastuullisesti menettämään valtiolle luvattomasta liikkeenharjoittamisesta saatu taloudellinen hyöty.\n      HO p. 25.11.1980 oli katsonut selvitetyksi, että yhdistys oli vuosina 1977 ja 1978, jolloin A - K olivat olleet sen hallituksen jäseninä, Nurmijärvellä ylläpitämässään Lomakoti Kotorannassa harjoittanut KO:n päätöksessä kerrotun sääntöjensä edellyttämän huolto- ja avustustarkoituksessa tapahtuneen lepo- ja virkistystoiminnan lisäksi ansion saamiseksi majoitus- ja ravitsemisliikettä tarjoamalla yleisölle sanotussa 74 vuodesijaa käsittävässä lomakodissaan lähinnä matkustajakodin tasoon verrattavia majoitus- ja ravitsemisliikepalveluja. Kun yhdistyksen harjoittama majoitustoiminta ja ruoan tarjoilu ei siten ollut tapahtunut pelkästään huolto- ja avustustarkoituksessa vaan toiminnan tarkoituksena oli ollut osittain myös liiketulojen saaminen, HO oli katsonut näytetyksi, että yhdistys oli harjoittanut syytteessä tarkoitettua luvanvaraista majoitus- ja ravitsemisliikettä hankkimatta siihen asianomaisen viranomaisen lupaa. Menettelyä ei ollut pidettävä saman rikoksen jatkamisena. Asiassa ei ollut näytetty, että yhdistys olisi luvattomasta toiminnastaan saanut taloudellista hyötyä\n      Koska kuitenkin syytettyjen A:n - K:n syyksi majoitus- ja ravitsemisliikkeistä annetun asetuksen 1 §:n ja 54 §:n 1 momentin ja elinkeinon harjoittamisen oikeudesta annetun lain 27 §:n nojalla majoitus- ja ravitsemisliikkeen harjoittamisena ilman lupaa luettava rikos oli katsottava vähäpätöiseksi rikokseksi ja teko oli johtunut olosuhteet huomioon ottaen anteeksi annettavasta huomaamattomuudesta ja tietämättömyydestä eikä yleinen etu vaatinut rangaistuksen tuomitsemista, HO, muuttaen KO:n päätöstä, oli rikoslain 3 luvun 5 §:n 3 momentin nojalla jättänyt A:n - K:n rangaistuksen tuomitsematta.\n      Pyytäen valituslupaa virallinen syyttäjä sekä A ja hänen myötäpuolensa hakivat muutosta HO:n päätökseen. Syyttäjä vaati A:n ja hänen myötäpuoltensa tuomitsemista rangaistukseen jatketusta majoitus- ja ravitsemisliikkeen harjoittamisesta ilman lupaa sekä heidän ja Lomakoti Kotoranta r.y:n julistamista yhteisvastuullisesti menettämään valtiolle luvattomasta liiketoiminnasta saatu hyöty. Katsoen, ettei yhdistyksen ylläpitämää lomakotia varten ollut tarvittu lupaa, A ja hänen myötäpuolensa pyysivät heitä vastaan ajetun syytteen hylkäämistä. Valituslupa myönnettiin hakijoille. He ja Lomakoti Kotoranta r.y. antoivat pyydetyt vastaukset.\n    \n    \n      \n      KKO p. tutki jutun ja totesi, että Lomakoti Kotoranta r.y:n omistamassa kysymyksessä olevassa lomakodissa oli vuosina 1977 ja 1978 järjestetty lomanviettomahdollisuuksia sosiaalisin perustein valituille henkilöille vähäisestä maksusta. Lisäksi lomakoti oli ollut näinä vuosina jatkuvasti ja olennaisessa määrin yleisön käytettävissä liikeperiaatteen mukaan määräytyneitä maksuja vastaan tarkoituksella täten hankkia varoja selostettua huolto- ja avustustarkoituksessa tapahtunutta toimintaa varten. Tällä tarkoituksella ei kuitenkaan ollut merkitystä arvosteltaessa, oliko lomakotia ollut pidettävä sellaisena lepo- ja virkistyskotina, jonka ylläpitäminen majoitus- ja ravitsemisliikkeistä annetun asetuksen 12 §:n 1 momentin 1 kohdan mukaan ei ollut edellyttänyt tässä asetuksessa tarkoitettua viranomaisen lupaa. Ratkaisevaa tässä suhteessa oli, että liikeperiaatteiden mukainen toiminta ei ollut ollut vähäistä verrattuna huolto- ja avustustarkoituksessa tapahtuneeseen. Täten tarvitun luvan hankkimiseen olivat olleet velvolliset mainittuina vuosina yhdistyksen hallituksen puheenjohtajana ollut A sekä hallituksen jäseninä ollet B - K. Tämän velvollisuutensa he olivat laiminlyöneet Nurmijärven piirin nimismiehen vuonna 1977 antamasta luvan hankkimista koskeneesta kehoituksestakin huolimatta. Toiminnan ilman lupaa ei voitu katsoa tapahtuneen olosuhteet huomioon ottaen anteeksi annettavasta huomaamattomuudesta, ajattelemattomuudesta tai tietämättömyydestä.\n      Mainittu luvatta tapahtunut majoitusliikkeen harjoittaminen oli tuottanut yhdistykselle hyötyä arvion mukaan 12 000 markkaa.\n      Edellä mainituilla perusteilla KKO muutti HO:n päätöstä siten, että A - K majoitus- ja ravitsemisliikkeistä annetun asetuksen 1 §:n ja 54 §:n 1 momentin ja elinkeinon harjoittamisen oikeudesta annetun lain 27 §:n sekä rikoslain 2 luvun 16 §:n 1 momentin nojalla tuomittiin majoitusliikkeen harjoittamisesta ilman lupaa kukin 5:een päiväsakkoon eli maksamaan sakkoa A 53 markan päiväsakon mukaan 265 markkaa, B 45 markan päiväsakon mukaan 225 markkaa, C 31 markan päiväsakon mukaan 155 markkaa ja D 35 markan päiväsakon mukaan 175 markkaa sekä E, F, G, H, I, J ja K kukin 8 markan päiväsakon mukaan 40 markkaa sekä että Lomakoti Kotoranta r.y. julistettiin menettämään valtiolle luvattoman toiminnan tuottamana taloudellisena hyötynä 12 000 markkaa.\n      \n        Eri mieltä olevien jäsenten lausunnot\n        Ylimääräinen oikeusneuvos Paasikoski: olen muutoin KKO:n päätöslauselmasta ilmenevällä kannalla paitsi että, koska syytettyjen, jotka ovat ilmoittaneet pitäneensä nimismiehen tulkintaa luvan tarpeellisuudesta asetuksen tarkoituksen vastaisena sekä katsoneensa luvan hakemisen vaarantavan yhdistyksen toiminnan esimerkiksi avustusten saantiin vaikuttamalla, toiminnan ilman lupaa voidaan näissä olosuhteissa katsoa tapahtuneen olosuhteet huomioon ottaen anteeksi annettavasta tietämättömyydestä, harkitsen oikeaksi rikoslain 3 luvun 5 §:n 3 momentin nojalla jättää heidät rangaistukseen tuomitsematta.\n        Oikeusneuvos Portin oli samaa mieltä kuin ylimääräinen oikeusneuvos Paasikoski.\n      \n      \n        Ratkaisuun osallistuneet: oikeusneuvokset Saarni-Rytkölä, Takala ja Mörä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-09-02"
  ],
  "judgmentNumber": [
    "II133"
  ],
  "date": [
    "1982-02-25"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II133"
  ],
  "year": [
    "1982"
  ],
  "description": [
    "http://data.finlex.fi/voc/kko/swe/849de2e0",
    "http://data.finlex.fi/voc/kko/fin/3c3a730a"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}