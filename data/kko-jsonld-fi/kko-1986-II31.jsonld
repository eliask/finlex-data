{
  "@id": "sfecli:kko/1986/II31",
  "languageVersion": [
    {
      "@id": "sfecli:kko/1986/II31/fin",
      "title_fi": [
        "KKO:1986-II-31"
      ],
      "abstract_fi": [
        "\n    Osituksessa puolisoa ei voida velvoittaa luovuttamaan toiselle puolisolle enemmän kuin mitä on tarpeen, jotta tämä saa puolet avioliittolain 100 §:ssä tarkoitetun omaisuuden arvosta.\n  "
      ],
      "hasFormat": {
        "@id": "sfecli:kko/1986/II31/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanteen perusteena oleva ositus\n        Asianajaja X, joka oli määrätty pesänjakajana toimittamaan ositus avioeroon tuomittujen A:n ja B:n välillä, on 2.6.1982 toimittamassaan osituksessa vahvistanut asianosaisten pesän yhteiseksi säästöksi 330.042 markkaa. Tähän määrään sisältyi muun muassa B:n omistamat Asunto Oy Masalanrinteen osakkeet n:o 1 - 100. Osituksen mukaan A sai osakkeet 250.000 markan arvoisina ja suoritti B:lle tasinkona 86.520 markkaa.\n      \n      \n        Kanne Helsingin raastuvanoikeudessa\n        B on kanteessaan vaatinut vahvistettavaksi, että hän osituksen jälkeenkin omistaa jo aikaisemmin yksin omistamansa edellä mainitut osakkeet, ja että hänet oikeutetaan suorittamaan A:lle pesänjakajan määräämä tasinko rahassa.\n      \n      \n        Raastuvanoikeuden päätös 13.6.1983\n        Raastuvanoikeus on todennut, etteivät asianosaiset olleet ositusmenettelyn aikana voineet sopia siitä, kumpaiselle B:n omistamat osakkeet tulevat. Siten osituksen toimittaneella pesänjakajalla oli avioliittolain 103 §:n nojalla ollut oikeus määrätä osakkeiden luovuttamisesta A:lle. Raastuvanoikeus on sen vuoksi hylännyt B:n vaatimuksen.\n      \n      \n        Helsingin hovioikeuden tuomio 7.11.1984\n        B:n haettua muutosta raastuvanoikeuden päätökseen hovioikeus on tuomiossaan lausunut, että B:llä, joka omisti Asunto Oy Masalanrinteen osakkeet n:o 1 - 100 Kirkkonummen kunnan Masalan kylässä ja jonka tuli osituksessa luovuttaa omaisuutta, oli lupa avioliittolain 103 §:n 1 momentin nojalla huolimatta siitä, että osituksen toimittaminen oli määrätty pesänjakajan tehtäväksi, mainittujen osakkeiden asemesta, jotka hän tahtoi itse pitää, antaa rahaa osakkeille osituksessa määrätyn arvon mukaan, ja että B oli kohtuullisessa ajassa ilmoittanut pesänjakajalle haluavansa antaa osituksessa A:lle rahaa osakkeiden asemesta. Sen vuoksi hovioikeus on määrännyt, että osituksessa B:lle oli tuleva Asunto Oy Masalanrinteen osakkeet n:o 1 - 100, arvoltaan 250.000 markkaa, ja osituskirjassa mainittu muu omaisuus, arvoltaan 95.478 markkaa, eli pesän varoista yhteensä 345.478 markkaa, josta vähennettiin osituskirjassa mainitut laina ja korot 16.977 markkaa, joten B sai pesän varoista yhteensä 328.501 markkaa, ja että A:lle oli tuleva osituskirjassa mainittu pankkitalletus 1.541 markkaa sekä tasinkona B:ltä pesän ulkopuolisista varoista 163.480 markkaa. B:n oli siten maksettava A:lle, paitsi eräitä korvauksia, pesän ulkopuolisista varoista 163.480 markkaa.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      A on pyytänyt valituslupaa sekä vaatinut kysymyksessä olevien osakkeiden osalta hovioikeuden tuomion kumoamista ja pesänjakajan toimittaman osituksen pysyttämistä. Lisäksi A on vaatinut korvausta oikeudenkäyntikuluistaan hovioikeudessa ja Korkeimmassa oikeudessa. B:lle on myönnetty valituslupa 1.3.1985. B on antanut pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        B omistaa Asunto Oy Masalanrinteen osakkeet n:o 1 - 100. Osituksessa hänen tulee luovuttaa tasinkona omaisuutta A:lle, mutta häntä ei voida velvoittaa luovuttamaan enemmän kuin mitä on tarpeen, jotta A saa puolet avioliittolain 100 §:ssä tarkoitetun omaisuuden arvosta. Tätä tasinkoa pesänjakaja ei ole määrännyt.\n        Jutun asiakirjoista ei myöskään ilmene, että B olisi osituksessa tarjonnut tasingosta A:lle välitöntä rahasuoritusta. Ilman A:n suostumusta hovioikeus ei olisi saanut avioliittolain 103 §:n 1 momentissa säädetyn rahasuorituksen asemesta perustaa velkasuhdetta tasingon suorittamista varten, vaan tasinko olisi, samoin kuin 43.000 markan vahingonkorvaus, välittömän rahasuorituksen puuttuessa tullut määrätä suoritettavaksi B:n osituksen alaisesta omaisuudesta.\n      \n      \n        Päätöslauselma\n        Hovioikeuden tuomio sekä kihlakunnanoikeuden päätös kumotaan. Ositus palautetaan pesänjakajalle uudelleen toimitettavaksi.\n      \n      \n        Ratkaisuun osallistuneet: oikeusneuvokset Portin, Riihelä, af Hällström, Lindholm ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-03-06"
  ],
  "judgmentNumber": [
    "II31"
  ],
  "date": [
    "1985-09-03"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II31"
  ],
  "year": [
    "1986"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}