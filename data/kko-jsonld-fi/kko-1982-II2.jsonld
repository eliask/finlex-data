{
  "@id": "sfecli:kko/1982/II2",
  "languageVersion": [
    {
      "@id": "sfecli:kko/1982/II2/fin",
      "title_fi": [
        "KKO:1982-II-2"
      ],
      "abstract_fi": [
        "\n    Huutokaupan ostaja ei jälkeenpäin ollut oikeutettu vetoamaan siihen, että tavara laadultaan oli osoittautunut erilaiseksi, kuin minä hän oli sen ostanut, kun myyjä tai huutokaupan toimittaja ei ollut myötävaikuttanut ostajan erehtymiseen.\n  "
      ],
      "hasFormat": {
        "@id": "sfecli:kko/1982/II2/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A:n huutokauppakamari B:tä ja C:n kuolinpesää vastaan ajamasta kanteesta Helsingin RO p. 20.2.1978 oli lausunut selvitetyksi, että A oli 2.5.1977 ostanut B:n toimittamasta julkisesta huutokaupasta kuolinpesän toimesta myytäväksi jätetyn taulun 5 020 markan hinnasta. A oli tehnyt tarjouksensa sen olettamuksen pohjalta, että taulu, josta huutokauppatilaisuudessa ei ollut ollut havaittavissa tekijän nimeä, oli saattanut olla tunnetun taiteilija Pekka Halosen maalaama ja sen vuoksi ilmeisen arvokas. Tämä olettamus oli sittemmin osoittautunut virheelliseksi, kun taulun kehyksen alta taulun alanurkassa oli paljastunut nimi Y. Penttilä. Koska ei ollut näytetty, että kuolinpesä tai huutokaupan toimittajan puolesta toimineet henkilöt olisivat olleet tietoisia A:n erehtymiseen vaikuttaneista tekijöistä taikka siitäkään seikasta, että A erehtyi taulun tekijään nähden, ja kun he eivät olleet myötävaikuttaneet erehdyksen syntymiseen, RO oli hylännyt kanteen ja velvoittaneet A:n suorittamaan korvaukseksi oikeudenkäyntikuluista B:lle 1 800 markkaa ja C:n kuolinpesälle 3 000 markkaa.\n      A haki Helsingin HO:ssa muutosta RO:n päätökseen. Muutoksen hakemuksessaan A, toistaen RO:ssa esittämänsä kanteen, oli kertonut, että hän oli 2.5.1977 ostanut B:n toimittamasta huutokaupasta C:n kuolinpesän toimesta myytäväksi jätetyn nimettömäksi ilmoitetun taulun 5 020 markan kauppahinnasta. Vietyään taulun kotiinsa ja poistettuaan sen kehyksen hän oli havainnut taulun oikeassa alakulmassa sen tekijän nimen Y. Penttilä. Hän ei olisi lainkaan ostanut taulua, jos hän olisi tiennyt tämän seikan. Sen vuoksi ja kun hän, palautettuaan tuon salaisen virheen vuoksi taulun seuraavana päivänä, ei ollut saanut suorittamiaan rahoja takaisin, A oli vaatinut, että kauppa julistettaisiin puretuksi ja että B ja C:n kuolinpesä velvoitettaisiin yhteisvastuullisesti palauttamaan hänelle 5 020 markkaa 6 prosentin korkoineen 2.5.1977 lukien sekä korvaamaan hänen oikeudenkäyntikulunsa.\n      HO t. 27.2.1980 oli tutkinut jutun; ja koska myydyssä taulussa ei voitu katsoa olleen salaista virhettä, HO tällä ja RO:n mainitsemilla perusteilla oli jättänyt asian RO:n päätöksen lopputuloksen varaan.\n      Pyytäen valituslupaa A haki muutosta HO:n tuomioon. Lupa myönnettiin. B ja C:n kuolinpesä antoivat niiltä hakemuksen johdosta pyydetyt vastaukset.\n    \n    \n      \n      KKO t. tutki jutun ja totesi jutussa selvitetyn, että huutokaupan kohteena ollut taulu oli kuolinpesän toimesta jätetty myytäväksi mainitsematta ketään sen tekijäksi. Taulun kehyksen alla olleen merkinnän tekijästä ei ollut näytetty olleen myyjän tai huutokaupan toimittajan tiedossa kauppaa päätettäessä. Taulun itselleen huutanut A oli sen sijaan ostanut sen nimenomaan lähtien siitä olettamuksesta, että taulussa ei ollut merkintää tekijästä. A:n ostama taulu oli siten kaupan päättämisen jälkeen osoittautunut laadultaan erilaiseksi, kuin minä A oli sen ostanut. Myyjä tai huutokaupan toimittaja ei ollut myötävaikuttanut A:n kaupan päättämiseen vaikuttaneeseen erehtymiseen. Tarjoamalla taulua myytäväksi nimettömänä huutokaupan toimittaja oli vain ilmoittanut, mitä hänellä ja myyjällä oli tiedossaan taulusta. Ilmoitukseen ei ollut sisältynyt vakuutusta tiedon todenperäisyydestä. A:lla oli myös ollut vapaa mahdollisuus tutkia kaupan kohdetta ennen kauppaa. Kun myyjä ja huutokaupan toimittaja vakiintuneen kauppatavan mukaan vastasivat vain siitä, että myyty tavara vastasi sitä nimitystä, jolla se huutokaupassa oli myyty, ei taulussa ollut katsottava olleen sellaista vikaa tai virhettä, josta myyjä tai huutokaupan toimittaja olisi vastuussa. Näin ollen ei A:lla ollut oikeutta vedota huutokaupan päättämisen jälkeen siihen, että hän oli ostanut taulun laadultaan erilaisena, kuin miksi se myöhemmin osoittautui. HO:n tuomiota ei muutettu. A velvoitettiin suorittamaan B:lle ja C:n kuolinpesälle korvaukseksi niillä vastauksen antamisesta\n      KKO:ssa olleista kuluista kummallekin 650 markkaa.\n      \n        Ratkaisuun osallistuneet: oikeusneuvokset Heinonen, Mörä ja af Hällström sekä ylimääräiset oikeusneuvokset Surakka ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-01-12"
  ],
  "judgmentNumber": [
    "II2"
  ],
  "date": [
    "1981-03-31"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II2"
  ],
  "year": [
    "1982"
  ],
  "description": [
    "http://data.finlex.fi/voc/kko/swe/f7dbc70f"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}