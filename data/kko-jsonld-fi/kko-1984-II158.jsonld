{
  "@id": "sfecli:kko/1984/II158",
  "languageVersion": [
    {
      "@id": "sfecli:kko/1984/II158/fin",
      "title_fi": [
        "KKO:1984-II-158"
      ],
      "abstract_fi": [
        "\n    A oli tilannut ikkunankehykset ruotsalaiselta yhtiöltä B. B oli edelleen tilannut ne Ruotsissa toimineelta suomalaiselta yhtiöltä C, jolle se myöhemmin oli niiden hinnan myös maksanut. C:n emoyhtiö D oli toimittanut ikkunankehykset suoraan A:lle. B oli laskuttanut A:ta ikkunankehyksistä ja merkinnyt laskuun pankkiyhteytensä. D:n kehotuksesta A oli suorittanut maksun sille. D ei kuitenkaan ollut tilittänyt maksua B:lle.\n    Koska B:n ei ollut näytetty hyväksyneen maksun suorittamista D:lle eikä muutoinkaan menetelleen siten, että A:lla olisi ollut perusteltua aihetta olettaa voivansa suorittaa laskun määrän laskussa olevista merkinnöistä poiketen D:lle, A velvoitettiin suorittamaan ikkunankehysten hinta B:lle.\n    Ään.\n  "
      ],
      "hasFormat": {
        "@id": "sfecli:kko/1984/II158/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Ruotsalainen yhtiö B oli rakennustyömies A:lle 26.2.1982 tiedoksi toimitetun haasteen nojalla Kemijärven KO:ssa lausunut, että A oli huhtikuussa 1979 tilannut yhtiöltä muun muassa lasitettuja ikkunankehyksiä 5.664 Ruotsin kruunun arvosta. B oli täyttänyt tilauksen toimittamalla A:n tilaamat tavarat tälle suomalaisen yhtiön C:n välityksellä. Viimeksi mainittu yhtiö oli toimittanut tavarat A:lle emoyhtiönsä D:n kautta. B oli 29.10.1979 suorittanut tavaroista maksun C:lle määrältään 6.833 Ruotsin kruunua, johon oli sisältynyt Ruotsin liikevaihtovero 20.63 prosenttia. Saatuaan tavarat A oli yrittänyt Suomessa maksaa niiden hinnan B:lle, mutta maksaminen ei ollut onnistunut. Tietäen C:n odotettavissa olevan konkurssin D oli kehottanut A:ta suorittamaan maksun D:lle. A olikin 12.11.1979 suorittanut 5.664 Ruotsin kruunua sanotulla yhtiölle. D ei kuitenkaan ollut toimittanut maksua edelleen B:lle , vaan oli lyhentänyt 30.11.1979 tehdyn merkinnän mukaan sillä tytäryhtiöltään C:ltä olevaa saatavaa 5.300 markalla ja siten turvannut saatavansa C:ltä, joka sittemmin oli asetettu konkurssiin. Kun B oli täyttänyt A:n kanssa tehdyn sopimuksen mukaisesti suoritusvelvollisuutensa ja kun se puolestaan ei ollut saanut toimitetuista tavaroista keneltäkään maksua, B oli vaatinut, että A, joka oli laiminlyönyt tarkistaa, oliko D:llä oikeus B:n puolesta ottaa vastaan maksu, velvoitetaan suorittamaan B:lle tavaroiden hintana 5.664 Ruotsin kruunua tai vastaava määrä Suomen rahaa 16 prosentin korkoineen 6.9.1979 lukien.\n      A oi kiistänyt kanteen perusteeltaan. Asianhaarat kokonaisuudessaan huomioon ottaen hänellä ei ollut perusteltu aihe olettaa, että D:llä, joka oli velkonut laskua häneltä, oli ollut oikeus periä häneltä laskun määrä.\n      \n        KO:n päätös 25.5.1982\n        A oli tilannut huhtikuussa 1979 B:ltä lasitettuja ikkunakehyksiä sekä muita ikkunan osia yhteensä 5.664 Ruotsin kruunun arvosta. Hän oli tehnyt tilauksensa suullisesti, ja B oli vahvistanut sen lähettämällä A:lle 20.4.1979 kirjallisen ilmoituksen siitä, että yhtiö oli ottanut tilauksen vastaan ja ryhtynyt sen johdosta toimiin.\n        B oli toimittanut A:n tilaamat tavarat hänelle suomalaisen yhtiön C:n välityksellä. Tämä yhtiö oli suomalaisen sahateollisuuden tuotteiden maahantuoja Ruotsissa ja suomalaisen yhtiön D:n tytäryhtiö. B oli suorittanut tilaamistaan tavaroista, jotka C puolestaan oli toimittanut A:lle emoyhtiönsä D:n välityksellä, asianmukaisesti maksun C:lle 29.10.1979 yhteensä 6.833 Ruotsin kruunua, mihin oli sisältynyt Ruotsissa maksettava liikevaihtovero 20,63 prosenttia.\n        Saatuaan tavarat A oli yrittänyt maksaa laskun B:lle, mutta koska paikallisessa pankissa ei ollut heti tiedetty ulkomaille tapahtuvaa maksua koskevaa menettelyä, maksaminen oli sillä kertaa jäänyt. Tässä vaiheessa D oli kehottanut A:ta suorittamaan maksun sille. Tuon ilmoituksen perusteella A oli 12.11.1979 suorittanut 5.664 Ruotsin kruunua D:lle. Tämä yhtiö puolestaan ei kuitenkaan ollut tilittänyt rahoja edelleen, vaan oli hyvittänyt C:n tiliä 30.11.1979 tehdyn merkinnän mukaan 5.300 markalla. Näin D oli saanut itselleen sanotun suuruisen edun.\n        Näillä toimin C oli saanut hyväkseen maksun edellä mainituista tavaroista kahteen kertaan, ensin B:ltä 29.10.1979 ja toisen kerran 30.11.1979 D:lle olevien velkojensa vähennyksenä.\n        Koska D oli toimittanut tavaran A:lle ja ilmoittanut hänelle, että maksun sai suorittaa yhtiön omalle tilille, KO oli katsonut, että A:lla oli ollut perusteltu syy otaksua maksunsa tulleen oikein suoritetuksi. Sen vuoksi KO oli hylännyt kanteen.\n        KO oli vielä katsonut, että asia oli ollut niin sekava ja epätietoinen, että yhtiöllä oli ollut oikeudenkäyntiin perusteltua aihetta. Näin ollen maksuttomasta oikeudenkäynnistä annetun lain 21 §:n 2 momentin nojalla Kemijärven kaupungin, jonka yleinen oikeusavustaja R oli määrätty A:n oikeudenkäyntiavustajaksi, oli pidettävä kulunsa vahinkonaan.\n      \n      \n        Rovaniemen HO:n tuomio 26.10.1983\n        HO, jossa B oli muutoksenhakemuksessaan uudistanut kanteensa ja A vastannut hakemukseen, oli katsonut selvitetyksi, että A oli huhtikuussa 1979 tilannut B:ltä lasitettuja ikkunankehyksiä yhteensä 5.664 Ruotsin kruunun arvosta. B oli lähettämällä A:lle 20.4.1979 päivätyn kirjallisen tilausvahvistuksen hyväksynyt A:n ostotarjouksen ja siten sitoutunut toimittamaan kehykset A:lle. Tavaran oli A:lle toimittanut C emoyhtiönsä D:n välityksellä. Kun sopimuksen osapuolia olivat olleet vain A ja B ja kun D:llä ei ollut näytetty olleen valtuutuksen taikka muullakaan perusteella oikeutta ottaa B:n puolesta sanottu maksu vastaan, A ei ollut voinut vapautua kehysten hinnan suorittamisesta B:lle sillä, että se oli suorittanut maksun D:lle. Sen vuoksi HO, kumoten KO:n päätöksen, oli velvoittanut A:n suorittamaan B:lle 5.664 Ruotsin kruunua 5 prosentin korkoineen maksamismääräyksen tiedoksiantopäivästä 20.5.1981 lukien.\n      \n    \n    \n      KORKEIN OIKEUS\n      A pyysi valituslupaa ja haki muutosta HO:n tuomioon vaatien, että B:n kanne hylättäisiin ja että hänet vapautettaisiin kaikesta maksuvelvollisuudesta. Lupa myönnettiin ja B antoi siltä hakemuksen johdosta pyydetyn vastauksen.\n      Koska yleinen oikeusavustaja R oli erottuaan sanotusta toimestaan sittemmin siirtynyt toimimaan itsenäisenä asianajajana, A pyysi, että R:lle itselleen suoritettaisiin valtion varoista kohtuullinen palkkio toimenpiteistä KKO:ssa.\n      KKO t. lausui perusteluinaan:\n      B on tilausvahvistuksella sitoutunut hankkimaan A:lle kysymyksessä olevat ikkunankehykset. Yhtiö on laskuttanut A:ta toimitetuista tavaroista ja merkinnyt laskuun pankkiyhteytensä. B ei ole muutoinkaan menetellyt siten, että A:lla olisi ollut perusteltua aihetta olettaa voivansa maksaa velkansa B:lle laskussa olevista merkinnöistä poiketen D:lle.\n      Näillä ja HO:n mainitsemilla perusteilla KKO jätti HO:n tuomion lopputuloksen pysyväksi. A:lla oli oikeus suorittaa tuomittu määrä myös Suomen rahassa maksupäivän kurssin mukaan. A velvoitettiin suorittamaan B:lle sillä vastauksen antamisesta KKO:ssa olleista kuluista 1.250 markkaa.\n      Maksuttomasta oikeudenkäynnistä annetun lain nojalla määrättiin maksettavaksi valtion varoista asianajaja R:lle palkkioksi A:n avustamisesta KKO:ssa 800 markkaa.\n      \n        Eri mieltä olevien jäsenten lausunnot\n        Oikeusneuvos Ketola: B on käyttänyt suomalaisen yhtiön C:n välityksellä D:tä, jonka hyvämaineisuutta vastaan ei ole esitetty yleisesti olleen mitään tiedossa. A:n tilaamien ikkunankehyksien toimittajana. Koska D:n Vääksyn tehtaat oli valmistanut ikkunankehykset, on tämä seikka lisännyt B:n sanotulla toiminnallaan aikaansaamaa A:n luottamusta siihen, että hän on, Vääksyn tehtailta tulleen maksukehotuksen saatuaan, voinut otaksua maksunsa tulleen oikein suoritetuksi.\n        Näillä ja KO:n mainitsemilla perusteilla kumoan HO:n tuomion ja jätän asian KO:n päätöksen lopputuloksen varaan. Maksuttoman oikeudenkäynnin saaneen A:n oikeudenkäyntiavustajille määrätyn palkkion osalta olen samaa mieltä kuin enemmistö. Asian laadun vuoksi määrään palkkion jäämään valtion vahingoksi.\n        Oikeusneuvos Nybergh oli samaa mieltä kuin oikeusneuvos Ketola.\n      \n      \n        Ratkaisuun osallistuneet: oikeusneuvokset Leinonen, Portin ja Hiltunen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-10-03"
  ],
  "judgmentNumber": [
    "II158"
  ],
  "date": [
    "1984-03-12"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II158"
  ],
  "year": [
    "1984"
  ],
  "description": [
    "http://data.finlex.fi/voc/kko/fin/fb79edb5",
    "http://data.finlex.fi/voc/kko/swe/83b2b710",
    "http://data.finlex.fi/voc/kko/swe/4df12bf7",
    "http://data.finlex.fi/voc/kko/fin/f072fb85"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}