{
  "@id": "sfecli:kko/1997/76",
  "languageVersion": [
    {
      "@id": "sfecli:kko/1997/76/fin",
      "title_fi": [
        "KKO:1997:76"
      ],
      "abstract_fi": [
        "\n    Vanki oli vankilan päiväjärjestyksen mukaisena työaikana matkalla muiden vankien kanssa ruokatunnilta työhönsä liukastunut vankilan jäisellä alueella vahingoittuen vasemman olkapään seutuun. Koska vankia kohdannut tapaturma ei ollut sattunut viranomaisen johdon ja valvonnan alaisessa työssä vaan matkalla sellaiseen työhön, vangilla ei ollut oikeutta korvaukseen tapaturman johdosta.\n  "
      ],
      "hasFormat": {
        "@id": "sfecli:kko/1997/76/fin/txt",
        "content_fi": [
          "\n    \n      ASIAN AIKAISEMPI KÄSITTELY\n      \n        Tapahtumatiedot\n        A oli 4.2.1994 vankilan päiväjärjestyksen mukaisena työaikana kello 13.10 matkalla muiden vankien kanssa ruokatunnilta kello 13.15 alkavaan työhönsä sitomoon liukastunut vankilan jäisellä alueella vahingoittuen vasemman olkapään seutuun. A vaati tapaturman korvaamista työtapaturmana.\n      \n      \n        Valtiokonttorin päätös 26.4.1994\n        Valtiokonttori hylkäsi hakemuksen, koska eräisiin rangaistus-, huolto- ja hoitolaitoksiin otettujen henkilöiden tapaturmakorvauksesta 30.12.1946 annetun lain 1 §:n mukaan korvattiin vain viranomaisen johdon ja valvonnan alaisessa työssä sattuneet tapaturmat.\n      \n      \n        Tapaturmalautakunnan päätös 11.10.1994\n        Tapaturmalautakunta hylkäsi A:n valituksen seuraavin perusteluin. Eräisiin rangaistus-, huolto- ja hoitolaitoksiin otettujen henkilöiden tapaturmakorvauksesta annetun lain 1 §:n 1 momentin mukaan, jos rangaistusvanki on saanut tapaturman aiheuttaman ruumiinvamman tai ammattitautilaissa tarkoitetun ammattitaudin viranomaisen johdon ja valvonnan alaisessa työssä, on hänelle ja hänen omaisilleen suoritettava, mikäli tässä laissa ei toisin säädetä, korvausta sen mukaan, kuin työtapaturman korvaamisesta säädetään. Tapaturma ei ollut kohdannut A:ta edellä mainitussa laissa tarkoitetussa viranomaisen johdon ja valvonnan alaisessa työssä vaan matkalla sellaiseen työhön. Näin ollen A:lla ei ollut oikeutta korvaukseen tapaturmavakuutuslain nojalla.\n      \n      \n        Vakuutusoikeuden päätös 21.11.1995\n        Vakuutusoikeus, jolta A haki muutosta, ei muuttanut tapaturmalautakunnan päätöstä.\n        \n          Asian ratkaisivat vakuutusoikeuden jäsenet Blomberg, Valli, Hemminki, Sarparanta ja Rusanen (eri mieltä). Esittelijä Jaana Hemminki.\n        \n        Eri mieltä ollut jäsen Rusanen katsoi, että tapaturma oli sattunut eräisiin rangaistus-, huolto- ja hoitolaitoksiin otettujen henkilöiden tapaturmakorvauksesta annetun lain 1 §:ssä tarkoitetussa työssä.\n      \n    \n    \n      MUUTOKSENHAKU KORKEIMMASSA OIKEUDESSA\n      A:lle myönnettiin valituslupa. A on vaatinut tapaturman korvaamista työtapaturmana. Valtiokonttori on antanut A:n valituksen johdosta vastauksen.\n    \n    \n      KORKEIMMAN OIKEUDEN RATKAISU 4.6.1997\n      \n        Perustelut\n        A oli 4.2.1994 vankilan päiväjärjestyksen mukaisena työaikana kello 13.10 matkalla muiden vankien kanssa ruokatunnilta kello 13.15 alkavaan työhönsä sitomoon liukastunut Keravan nuorisovankilan jäisellä alueella vahingoittuen vasemman olkapään seutuun. Kysymys on siitä, onko tapaturma sattunut rangaistuslaitoksen johdon ja valvonnan alaisessa työssä.\n        Eräisiin rangaistus-, huolto- ja hoitolaitoksiin otettujen henkilöiden tapaturmakorvauksesta 30.12.1946 annetun lain (894/46) 1 §:n 1 momentin mukaan, jos rangaistusvanki on saanut tapaturman aiheuttaman ruumiinvamman tai ammattitautilaissa tarkoitetun ammattitaudin viranomaisen johdon ja valvonnan alaisessa työssä, on hänelle ja hänen omaisilleen suoritettava, mikäli tässä laissa ei toisin säädetä, korvausta sen mukaan, kuin työtapaturman korvaamisesta säädetään.\n        Säännöstä tulkittaessa on otettava huomioon mainittua lakia säädettäessä voimassa ollut muu lainsäädäntö, ennenkaikkea 12.4.1935 annettu työntekijäin tapaturmavakuutuslaki (152/35). Sen 6 §:n 1 momentin mukaan työssä sattuneen tapaturman aiheuttamaksi katsottiin sanotussa laissa vamma, jonka työntekijä oli saanut, paitsi työssään, muun muassa työstä johtuvissa olosuhteissa: a) työpaikalla tai työpaikkaan kuuluvalla alueella; b) matkalla asunnosta työpaikalle tai päinvastoin; tai c) ollessaan työnantajan asioilla. Tähän verrattuna eräisiin rangaistus-, huolto- ja hoitolaitoksiin otettujen henkilöiden tapaturmakorvauksesta annetun lain 1 §:n 1 momentissa korvauksen saamiselle säädetyt edellytykset ovat säännöksen sanamuodon mukaan suppeammat. Säännös edellyttää, että korvausta suoritetaan viranomaisen johdon ja valvonnan alaisessa työssä sattuneen tapaturman johdosta. Samaan viittaa myös lakia koskeneen hallituksen esityksen (HE 97/1946 vp. s. 1) perustelu, jonka mukaan \"olisi perustettava korvausoikeus työssä sattuneen tapaturman tai ammattitaudin johdosta vangeille - - -\". Vankilan alueella muutoin sattuneen tapaturman johdosta vanki oli oikeutettu vankeinhoitolaitoksesta 7.10.1936 annetun asetuksen (316/36) 76 §:n edellyttämään sairaanhoitoon.\n        Korkein oikeus katsoo, että edellä kerrottu tapaturma ei ole kohdannut A:ta viranomaisen johdon ja valvonnan alaisessa työssä vaan matkalla sellaiseen työhön. Kysymyksessä ei siten ole eräisiin rangaistus-, huolto- ja hoitolaitoksiin otettujen henkilöiden tapaturmakorvauksesta annetun lain 1 §:ssä tarkoitettu työtapaturma.\n      \n      \n        Päätöslauselma\n        Vakuutusoikeuden päätöksen lopputulosta ei muuteta.\n        \n          Asian ovat ratkaisseet oikeusneuvokset Haarmann, Krook, Wirilader, Möller ja Tulokas. Esittelijä Anna-Maija Sarlos.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1997-06-04"
  ],
  "contributor": [
    "http://data.finlex.fi/person/3dc20709"
  ],
  "judgmentNumber": [
    "76"
  ],
  "date": [
    "1997-03-18"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1997:76"
  ],
  "year": [
    "1997"
  ],
  "description": [
    "http://data.finlex.fi/voc/kko/fin/73f56b77",
    "http://data.finlex.fi/voc/kko/swe/3090368d"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "contributor": {
      "@id": "dcterms:contributor",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}