{
  "@id": "sfecli:kko/1980/II64",
  "languageVersion": [
    {
      "@id": "sfecli:kko/1980/II64/fin",
      "title_fi": [
        "KKO:1980-II-64"
      ],
      "abstract_fi": [
        "\n    Kuljettaessaan työnantajansa omistamaa kuorma-autoa työntekijä oli törkeällä huolimattomuudellaan aiheuttanut auton vaurioitumisen. Vakuutusyhtiö oli vaunuvahinkovakuutuksen perusteella korvannut vahingon työnantajalle. Kun vakuutusyhtiön takautumissaatava ei voinut ylittää sitä, mitä työntekijä olisi ollut velvollinen korvaamaan työnantajalleen, työntekijän vakuutusyhtiölle suoritettavan korvauksen määrä, huomioon ottaen vahingon suuruus sekä työntekijän syyksi luetun teon laatu ja hänen taloudelliset olonsa, alennettiin TSL 51 §:n 3 mom:n ja VahL 4 luvun 1 §:n nojalla.\n    Ään\n  "
      ],
      "hasFormat": {
        "@id": "sfecli:kko/1980/II64/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallisen syyttäjän vaatiessa Loimaan KO:ssa autonkuljettaja A:n tuomitsemista rangaistukseen siitä, että tämä oli 30/7 1976 Ruotsissa Piteån kunnassa kuljettanut oy. X:n omistamaa perävaunulla varustettua kuorma-autoa alkoholin vaikutuksen alaisena ja tuolloin laiminlyönyt teiden risteystä lähestyessään vähentää riittävästi kuljettamansa auton nopeutta seurauksin, että kuorma-auto oli risteyksessä suistunut tieltä ja vaurioitunut, vakuutusyhtiö B, joka oli A:n kuljettamaa autoa varten annetun vaunuvahinkovakuutuksen perusteella suorittanut X:lle liikennevahingon johdosta korvauksia 32 668 markkaa 77 penniä ja jolle siten oli yleisten autovakuutusehtojen 43 kohdan mukaan siirtynyt oikeus saada korvausta vahingon tuottamuksellaan aiheuttaneelta suorittamansa korvauksen määrään asti, oli jutussa kuultuna, koska A oli tuottanut vahingon ollessaan siinä määrin alkoholin vaikutuksen alaisena, että hän oli ollut kykenemätön turvallisesti kuljettamaan ajoneuvoa, vaatinut yleisten autovakuutusehtojen 43 kohdan nojalla A:n velvoittamista suorittamaan vakuutusyhtiölle sanotut 32 668 markkaa 77 penniä 5 prosentin korkoineen ja korvausta oikeudenkäyntikuluista.\n      Kuultuaan A:ta häneen kohdistetuista vaatimuksista KO p. 10/3 1977 oli, katsoessaan, että A oli syyllistynyt siihen, mistä hänelle oli vaadittu rangaistusta, ja tuomitessaan hänet sen vuoksi yhdellä teolla tehdyistä moottoriajoneuvon kuljettamisesta alkoholin vaikutuksen alaisena ja varomattomuudesta liikenteessä ehdolliseen 3 kuukauden vankeusrangaistukseen, lausunut jääneen näyttämättä, että A olisi vahingon tuottaessaan ollut siinä määrin alkoholin vaikutuksen alaisena, että hän olisi ollut kykenemätön turvallisesti kuljettamaan autoa, minkä vuoksi KO oli hylännyt vakuutusyhtiön vaatimukset.\n      Turun HO, jonka tutkittavaksi vakuutusyhtiö oli saattanut jutun, p. 4/1 1979 oli jättänyt asian KO:n päätöksen varaan muutoin paitsi että, koska oli näytetty, että A oli KO:n päätöksessä mainitussa tilaisuudessa autoa kuljettaessaan aiheuttanut tuottamuksellaan vahingon ollessaan siinä määrin alkoholin vaikutuksen alaisena, että hän oli ollut kykenemätön turvallisesti kuljettamaan autoa HO oli velvoittanut A:n kuitin saadessaan suorittamaan vakuutusyhtiölle sen po. liikennevahingon johdosta suorittamat korvaukset yhteensä 32 668 markkaa 77 penniä 5 prosentin korkoineen vaatimuksen esittämispäivästä 10/3 1977. Lisäksi A oli velvoitettu suorittamaan vakuutusyhtiölle korvaukseksi sillä jutun vuoksi KO:ssa olleista kuluista 200 markkaa.\n      A pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n päätökseen ja lupahakemukseensa sisällytti muutoksenhakemuksen.\n    \n    \n      KORKEIN OIKEUS\n      KKO p. myönsi muutoksenhakuluvan, tutki jutun ja katsoi, että A oli po. tilaisuudessa kuljettanut oy. X:n omistamaa kuorma-autoa työssään yhtiön työntekijänä ja että hän oli aiheuttanut vahingon törkeällä huolimattomuudellaan. Sen vuoksi ja kun vakuutusyhtiö B:n takautumissaatava A:lta ei voinut ylittää sitä määrää, minkä A olisi ollut velvollinen korvaamaan työnantajalleen, KKO viitaten työsopimuslain 51 §:n 3 momenttiin ja vahingonkorvauslain 4 luvun 1 §:ään sekä ottaen huomioon vahingon suuruuden, A:n syyksi luetun teon laadun ja hänen taloudelliset olonsa alentaa hänen vakuutusyhtiölle maksettavaksi tuomitun korvauksen kohtuulliseksi harkitsemaansa 20 000 markkaan, jolle määrälle oli suoritettava HO:n määräämä 5 prosentin korko 10/3 1977 lukien. Muilta osin HO:n päätös jäi pysyväksi.\n      \n        Eri mieltä olevien jäsenten lausunnot\n        Ylimääräinen oikeusneuvos Surakka: olen muutoin KKO:n päätöksestä ilmenevällä kannalla paitsi että siinä mainituin perustein alennan A:n vakuutusyhtiölle maksettavan korvauksen kohtuulliseksi harkitsemaani 10 000 markkaan, jolle on suoritettava 5 prosentin korko 10/3 1977.\n        Oikeusneuvos Grönqvist: myönnän, kuten KKO:n enemmistökin, muutoksenhakuluvan ja tutkin jutun sekä katson, että A on po. tilaisuudessa kuljettanut oy. X:n omistamaa kuorma-autoa työssään yhtiön työntekijänä ja että hän on aiheuttanut vahingon törkeällä huolimattomuudellaan. Edelleen totean, että jutussa ei kuitenkaan ole kysymys vahingon kärsineen, vaan tätä ja myös A:ta huomattavasti vakavaraisemman vakuutusyhtiön esittämästä, takautumisoikeuteen perustuvasta vaatimuksesta. Tämän vuoksi ja ottaen lisäksi huomioon vahingon suuruuden, A:n syyksi luetun teon laadun ja hänen taloudelliset olonsa harkitsen oikeaksi työsopimuslain 51 §:n 3 momentin ja vahingonkorvauslain 4 luvun 1 §:n nojalla alentaa A:n vakuutusyhtiölle maksettavaksi tuomitun korvauksen kohtuulliseksi harkitsemaani 10 000 markkaan KKO:n tuomiolauselmasta ilmenevine korkoineen. Muilta osin jätän HO:n tuomion pysyväksi.\n      \n      \n        Ratkaisuun osallistuneet: presidentti Olsson sekä oikeusneuvokset Lehtonen ja af Hällström\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1980:II64"
  ],
  "referenceToLegislation": [
    "http://data.finlex.fi/eli/sd/1974/412",
    "http://data.finlex.fi/eli/sd/1994/763/luku/12/pykala/51"
  ],
  "description": [
    "http://data.finlex.fi/voc/kko/swe/4c5aef38"
  ],
  "judgmentNumber": [
    "II64"
  ],
  "date": [
    "1979-05-31"
  ],
  "issued": [
    "1980-06-18"
  ],
  "creator": [
    "http://data.finlex.fi/common/KKO"
  ],
  "year": [
    "1980"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}