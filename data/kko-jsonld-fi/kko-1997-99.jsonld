{
  "@id": "sfecli:kko/1997/99",
  "languageVersion": [
    {
      "@id": "sfecli:kko/1997/99/fin",
      "title_fi": [
        "KKO:1997:99"
      ],
      "abstract_fi": [
        "\n    Korvausvelvolliset, jotka oli yhteisvastuullisesti tuomittu maksamaan asianomistajalle vahingonkorvausta, olivat valituksissaan hovioikeudessa vaatineet syytteen ja korvausvaatimusten hylkäämistä tai korvauksen sovittelemista. Hovioikeus ei saanut antaa vahingonkorvauslain 6 luvun 3 §:n 1 momentin mukaista lausuntoa korvausmäärän jakamisesta korvausvelvollisten kesken, kun jakamista ei ollut hovioikeudessa vaadittu.\n  "
      ],
      "hasFormat": {
        "@id": "sfecli:kko/1997/99/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Imatran käräjäoikeuden tuomio 29.5.1995\n        Käräjäoikeus, jossa A tuomittiin rangaistukseen velallisen epärehellisyydestä sekä B ja C kumpikin avunannosta sanottuun rikokseen, velvoitti A:n, B:n ja C:n yhteisvastuullisesti suorittamaan asianomistajana olleelle osakeyhtiö X:n konkurssipesälle vahingonkorvausta 3 686 000 markkaa korkoineen. B ja C olivat kumpikin käräjäoikeudessa vaatineet vahingonkorvausvaatimuksen hylkäämistä ja joka tapauksessa sen sovittelemista viitaten yleisesti vähäiseen osuuteensa rikoksen tekemisessä sekä siihen, etteivät he olleet saaneet rikoksesta hyötyä tai että heidän saamansa hyöty oli joka tapauksessa ollut vähäinen. Lisäksi he olivat jutun viimeisessä käsittelyssä 29.5.1995 ilmoittaneet yhtyvänsä, B siihen, mitä muut vastaajat korvausten sovittelusta samassa istunnossa olivat lausuneet ja C siihen, mitä muut vastaajat olivat kyseisessä istunnossa ylipäänsä korvauksista lausuneet. Kanssavastaajista D oli samassa istunnossa muun muassa vaatinut mahdollisesti tuomittavien korvausten jakamista vahingonkorvauslain 6 luvun 3 §:n nojalla korvausvelvollisten kesken. Käräjäoikeus, joka hylkäsi D:hen kohdistetut vaatimukset kokonaan, ei antanut keskinäisen korvausvelvollisuuden jakamisesta mitään lausuntoa.\n        \n          Asian ovat ratkaisseet laamanni Mikkola sekä lautamiehet Tiainen, Pitkänen ja Repo.\n        \n      \n      \n        Kouvolan hovioikeuden tuomio 20.6.1996\n        A, B ja C valittivat hovioikeuteen vaatien muun muuassa B asianomistajan korvausvaatimusten hylkäämistä ja C niiden hylkäämistä tai sovittelemista.\n        Hovioikeus lausui, että B:n ja C:n ei ollut väitetty saaneen taloudellista hyötyä kysymyksessä olleista osakeyhtiö X:n kauppaan liittyneistä maksujärjestelyistä, vaan hyödyn olivat saaneet A ja hänen läheisensä. Tämä huomioon ottaen B:n ja C:n yhteisvastuullisesti A:n kanssa osakeyhtiö X:n konkurssipesälle maksettava 3 686 000 markan vahingonkorvaus oli vahingonkorvauslain 6 luvun 3 §:n nojalla jaettava korvausvelvollisten A:n, B:n ja C:n keskinäisessä suhteessa siten, että korvattavaksi määräksi jäi B:n ja C:n kummankin osalta erikseen 500 000 markkaa.\n        \n          Asian ovat ratkaisseet hovioikeuden jäsenet Keinonen, Pasila ja Peltonen. Esittelijä Kaarina Syysvirta.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty A:lle siltä osin kuin osakeyhtiö X:n konkurssipesälle maksettavaksi määrätty yhteisvastuullinen vahingonkorvaus on jaettu korvausvelvollisten A:n, B:n ja C:n kesken. Muilta osin A:n valituslupahakemus on hylätty ja hovioikeuden tuomio on jäänyt pysyväksi. A on valituksessaan vaatinut hovioikeuden tuomion kumoamista. Hovioikeus oli kenenkään sitä vaatimatta omasta aloitteestaan A:ta kuulematta ja hänen vahingokseen vahingonkorvauslain 6 luvun 3 §:n nojalla jakanut yhteisvastuulliseksi määrätyn vahingonkorvausvelvollisuuden A:n, B:n ja C:n kesken.\n      C on vastannut valitukseen. B ei ole antanut häneltä valituksen johdosta pyydettyä vastausta.\n    \n    \n      KORKEIMMAN OIKEUDEN RATKAISU 19.6.1997\n      \n        Perustelut\n        Käräjäoikeus on tuominnut rangaistukseen, A:n velallisen epärehellisyydestä sekä B:n ja C:n avunannosta velallisen epärehellisyyteen sekä velvoittanut A:n, B:n ja C:n yhteisvastuullisesti suorittamaan osakeyhtiö X:n konkurssipesälle vahingonkorvaukseksi 3 686 000 markkaa korkoineen. Kuten hovioikeuden tuomiosta ilmenee, valituksissaan hovioikeudelle ovat tältä osalta vaatineet B, että syyte hylätään ja hänet vapautetaan kaikesta korvausvelvollisuudesta sekä C, että syyte hylätään ja hänet vapautetaan velvollisuudesta suorittaa konkurssipesälle vahingonkorvausta taikka että joka tapauksessa rangaistusta alennetaan ja maksettavaksi määrättyjä vahingonkorvauksia sovitellaan.\n        Käräjäoikeudessa esillä ollutta kysymystä konkurssipesälle maksettavan vahingonkorvauksen jakamisesta vahingonkorvauslain 6 luvun 3 §:n 1 momentin mukaisesti korvausvelvollisten kesken ei ole nimenomaisesti saatettu hovioikeuden tutkittavaksi eikä tällaisen vaatimuksen voida myöskään katsoa sisältyvän vahingonkorvauksen alentamista tai sovittelua koskeviin vaatimuksiin. Ratkaistessaan korvausvelvollisuutta konkurssipesälle koskevat valitukset hovioikeus ei ole sen vuoksi saanut tutkia ja ratkaista korvausmäärän jakamista A:n, B:n ja C:n kesken.\n      \n      \n        Päätöslauselma\n        Hovioikeuden lausunto osakeyhtiö X:n konkurssipesälle maksettavaksi määrätyn yhteisvastuullisen 3 686 000 markan määräisen vahingonkorvauksen jakamisesta korvausvelvollisten A:n, B:n ja C:n kesken poistetaan.\n        \n          Asian ovat ratkaisseet oikeusneuvokset Portin, Taipale, Suhonen, Pellinen ja Kitunen. Esittelijä Pekka Turunen.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1997-06-19"
  ],
  "judgmentNumber": [
    "99"
  ],
  "date": [
    "1997-04-29"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1997:99"
  ],
  "year": [
    "1997"
  ],
  "description": [
    "http://data.finlex.fi/voc/kko/swe/6a16272b",
    "http://data.finlex.fi/voc/kko/fin/6f4725ac"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}