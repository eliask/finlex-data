{
  "@id": "sfecli:kko/1984/II190",
  "languageVersion": [
    {
      "@id": "sfecli:kko/1984/II190/fin",
      "title_fi": [
        "KKO:1984-II-190"
      ],
      "abstract_fi": [
        "\n    Kaupungin palolaitoksen paloletku oli sammutustyön yhteydessä haljennut ja siitä kimmonnut liitinosa vaurioittanut sivullisen omaisuutta. Kaupunki oli vakinaisen palolaitoksen ylläpitäjänä vastuussa sammutuskaluston asianmukaisesta kunnosta. Kaupunki ei ollut näyttänyt, että paloletku olisi vaurioitunut tulipalosta tai sammutustyöstä johtuneista seikoista taikka että se olisi ulkopuolisen toimesta rikottu. Kaupungin vastuuta ei poistanut mahdollinen valmistusvirhe letkussa. Sen vuoksi kaupunki velvoitettiin korvaamaan sivulliselle aiheutunut vahinko.\n    Ään.\n  "
      ],
      "hasFormat": {
        "@id": "sfecli:kko/1984/II190/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli Helsingin kaupungille 28.4.1981 tiedoksi toimituttamansa haasteen nojalla ja kannetta kehittäessään kertonut, että hänen autonsa oli 30.3.1978 ollut pysäköitynä Pornaistenniemessä Helsingissä Helsingin moottorivenekerhon telakka- ja talvisäilytysalueella. Alueella oli syttynyt tulipalo. Kaupungin palolaitoksen sammuttaessa paloa paloletkun kudososa oli haljennut, letku katkennut ja sen liitonosa kimmonnut A:n auton vasempaan oveen vaurioittaen sitä. Vaurion korjaamisesta oli aiheutunut 1.365 markan 71 pennin kustannukset, mistä Vakuutusosakeyhtiö Pohjola oli myöntämänsä vakuutuksen perusteella suorittanut A:lle korvausta 1.065 markkaa 71 penniä 300 markan omavastuuosuuden jäädessä A:n vahingoksi. Koska palolaitoksen taholta oli oltu huolimattomia sammutustyössä käytetyn paloletkun tarkastuksessa ja laiminlyöty huolehtia sen kunnosta ja kun Helsingin kaupunki palonsammutustoiminnan harjoittajana oli tuottamuksesta riippumattakin vastuussa vahingosta, A oli vaatinut, että kaupunki velvoitettaisiin suorittamaan hänelle vahingonkorvaukseksi sanotut 300 markkaa korkoineen 28.4.1981 lukien ja korvaamaan hänen oikeudenkäyntikulunsa.\n      \n        Kaupungin vastaus\n        Koska tapaukseen oli sovellettava vahingonkorvauslakia eikä vahinko ollut aiheutunut kaupungin tuottamuksesta, kaupunki oli kiistänyt kanteen ja vaatinut A:n velvoittamista korvaamaan sen oikeudenkäyntikulut.\n      \n      \n        RO:n päätös 11.5.1981\n        RO oli katsonut selvitetyksi, että kanteessa mainitun tulipalon sammutustoimissa kaupungin palolaitoksen paloletkun kudos oli haljennut, letku katkennut ja sen irronnut liitinosa kimmonnut A:n pysäköitynä olleen auton vasempaan oveen vaurioittaen sitä. Vakuutusosakeyhtiö Pohjola oli korvannut vahingon omavastuuosuutta lukuunottamatta.\n        Jutussa ei ollut näytetty, että kaupunki, joka oli velvollinen pitämään huolta palo- ja pelastustoimesta kaupungin alueella, olisi sammutustoimen yhteydessä jättänyt noudattamatta tehtävän suorittamiselle sen laadun ja tarkoituksen huomioon ottaen kohtuudella asetettavat vaatimukset. Sen vuoksi RO oli vahingonkorvauslain 3 luvun 2 §:n nojalla hylännyt kanteen ja velvoittanut A:n korvaamaan kaupungin oikeudenkäyntikulut 300 markalla.\n      \n      \n        Helsingin HO:n tuomio 8.6.1983\n        HO, jonka tutkittavaksi A oli saattanut jutun, oli katsonut jääneen näyttämättä, että A:n auton vaurio olisi aiheutunut Helsingin kaupungin palolaitoksen huolimattomuudesta tai laiminlyönnistä sammutuskaluston tarkastuksessa tai kunnossapidossa. Kaupunki ei tuottamuksesta riippumatta vain sillä perusteella, että se oli huolehtinut palonsammutustoiminnasta, ollut vastuussa vahingosta. Tämän vuoksi kaupunki ei ollut vastuussa A:n auton vaurioista. Asia jätettiin RO:n päätöksen lopputuloksen varaan. A:n tuli korvata kaupungin oikeudenkäyntikulut HO:ssa 350 markalla.\n      \n    \n    \n      KORKEIN OIKEUS\n      A pyysi valituslupaa ja haki muutosta HO:n tuomioon vaatien kanteensa hyväksymistä ja oikeudenkäyntikulujensa korvaamista asiassa. Lupa myönnettiin ja kaupunki antoi siltä pyydetyn vastauksen.\n      KKO t. lausui perusteluinaan:\n      A:n auto, joka on ollut pysäköitynä kysymyksessä olevalla alueella ennen tulipalon syttymistä, on vaurioitunut RO:n päätöksessä kerrotulla tavalla.\n      Helsingin kaupunki on vakinaisen palolaitoksen ylläpitäjänä vastuussa siitä, että sammutuskalusto on asianmukaisessa kunnossa. Kaupunki ei ole näyttänyt, että paloletku olisi vaurioitunut tulipalosta tai sammutustyöstä johtuneista seikoista taikka että se olisi ulkopuolisen toimesta rikottu. Kaupungin vastuuta A:ta kohtaan ei poista kaupungin mahdollisena pitämä valmistusvirhe letkussa. Kaupunki on sen vuoksi velvollinen korvaamaan A:lle aiheutuneen vahingon.\n      Edellä lausumillaan perusteilla KKO kumosi HO:n tuomion ja RO:n päätöksen. Helsingin kaupunki velvoitettiin suorittamaan A:lle vahingonkorvaukseksi 300 markkaa 5 prosentin korkoineen haasteen tiedoksiantopäivästä 28.4.1981 lukien ja korvaamaan hänelle jutussa aiheutuneet oikeudenkäyntikulut 2.000 markalla.\n      \n        Eri mieltä olevan jäsenen lausunto\n        Oikeusneuvos Nybergh: Helsingin kaupunki on julkisen vallan käyttäjänä vastuussa palolaitoksensa palokaluston asianmukaisesta kunnosta ja käytöstä. Jutussa on esitetty näyttöä siitä, että paloletku ei ole alempien oikeuksien päätöksissä mainitun vahingon sattuessa ollut asianmukaisessa kunnossa tai että letkulle on sattunut vaurio sitä kysymyksessä olevassa sammutustyössä käytettäessä. Kaupunki ei ole tätä selvitystä vastaan näyttänyt, ettei A:n auton vaurio ole aiheutunut sellaisesta huolimattomuudesta tai laiminlyönnistä sammutuskaluston kunnossapidossa tai käytössä, josta kaupunki on vastuussa sen perusteella, ettei tehtävän suorittamiselle sen laatu ja tarkoitus huomioon ottaen kohtuudella asetettavia vaatimuksia ole noudatettu. Näillä perusteilla päädyn samaan lopputulokseen kuin enemmistö.\n        \n          Ratkaisuun osallistuneet: oikeusneuvokset Jalanko, Portin ja Hiltunen sekä ylimääräinen oikeusneuvos Heikkilä\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II190"
  ],
  "judgmentNumber": [
    "II190"
  ],
  "date": [
    "1984-01-26"
  ],
  "issued": [
    "1984-11-08"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}