{
  "@id": "sfecli:kko/1986/II148",
  "languageVersion": [
    {
      "@id": "sfecli:kko/1986/II148/fin",
      "title_fi": [
        "KKO:1986-II-148"
      ],
      "abstract_fi": [
        "\n    Kuolinpesän osakkaat olivat toimittaessaan osituksen ja perinnönjaon, jota he olivat sitoutuneet olemaan moittimatta, sopineet, että osakkaan vaatimuksesta voitiin myöhemmin selvittää, oliko perittävä antanut ennakkoperintöä. Näin ollen kaikkia jakoon liittyviä kysymyksiä ei ollut ratkaistu toimituksessa. Sen vuoksi pesään määrättiin pesänjakaja.\n  "
      ],
      "hasFormat": {
        "@id": "sfecli:kko/1986/II148/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Hakemus Kauhajoen kihlakunnanoikeudessa\n        Kauhajoelta olleen 25.12.1983 kuolleen maanviljelijän E:n kuolinpesän osakkaina A sekä B, C ja D ovat Kauhajoen kihlakunnanoikeudessa, jossa kuultavina ovat olleet pesän muut osakkaat, E:n leski F ja poika G, lausuneet, että pesän osakkaiden kesken oli 18.9.1984 toimitettu pesän rahavaroja koskenut osittainen jako. Tässä toimituksessa oli jakokirjaan sisällytetyn lausuman mukaan jätetty ratkaisematta kysymykset mahdollisista ennakkoperinnöistä. Jako oli siten loppuun saattamatta. Sen vuoksi he ovat pyytäneet, että kihlakunnanoikeus määräisi asianajaja X:n suostumuksensa mukaisesti pesänjakajana saattamaan loppuun osituksen E:n ja F:n välillä sekä perinnönjaon E:n jälkeen.\n      \n      \n        Kihlakunnanoikeuden päätös 29.1.1985\n        Kihlakunnanoikeus on, koska E:n pesässä oli 18.9.1984 suoritettu jako, jonka osakkaat olivat allekirjoituksellaan hyväksyneet, hylännyt hakemuksen aiheettomana sekä velvoittanut kihlakunnanoikeudessa hakijoina olleet yhteisvastuullisesti suorittamaan oikeudenkäyntikulujen korvaukseksi F:lle ja G:lle kummallekin 1.000 markkaa.\n      \n      \n        Vaasan hovioikeuden päätös 20.12.1985\n        Hovioikeus, jonka tutkittavaksi A sekä B, C ja D olivat saattaneet asian, on päätöksessään lausunut, että väitettyä ennakkoperintöä koskeva kysymys olisi tullut ratkaista puheena olevassa perinnönjaossa. Toimitettu perinnönjako oli kuitenkin saanut lainvoiman. Perinnönjakokirjasta ilmenevä väite ennakkoperinnöstä ei tarkoita sellaisen uuden omaisuuden huomioon ottamista, joka vasta perunkirjoituksen jälkeen olisi ilmaantunut pesään. Kysymys ei myöskään ollut sopimuksesta, jolla pesään kuuluva omaisuus olisi toistaiseksi jätetty toimitetun jaon ulkopuolelle. Tämän vuoksi hovioikeus on katsonut, etteivät A ja hänen myötäpuolensa olleet esittäneet laillista perustetta pesänjakajan määräämiseksi. Hovioikeus on näin ollen jättänyt kihlakunnanoikeuden päätöksen lopputuloksen pysyväksi sekä velvoittanut A:n ja hänen hovioikeudessa olleet myötäpuolensa korvaamaan F:n ja G:n vastauskulut kummankin osalta erikseen 500 markalla, viimeksi sanotulle suoritettava määrä hovioikeuden päätöksen antopäivästä lukien laskettavine 16 prosentin korkoineen.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      A sekä B ja D ovat yhteisesti pyytäneet valituslupaa sekä vaatineet hakemuksensa hyväksymistä. Valituslupa on myönnetty 26.3.1986.\n      F ja G ovat antaneet heiltä pyydetyt vastaukset.\n    \n    \n      KORKEIMMAN OIKEUDEN RATKAISU\n      \n        Perustelut\n        E:n kuolinpesän osakkaat, hänen leskensä F, hänen kuolleen poikansa I:n lapset A, B, C ja D sekä hänen poikansa G ovat toimittaneet E:n jälkeen osituksen ja perinnönjaon 18.9.1984. Pesän osakkaat ovat hyväksyneet jaon ja sitoutuneet olemaan sitä moittimatta. Perinnönjakokirjaan on ennen osakkaiden allekirjoituksia merkitty osakkaiden vaatimuksesta seuraava lausuma:\n        \"1. I:n perilliset katsovat, että G on saanut kiinteistön kaupoissa ennakkoperintöä, joka on otettava huomioon perinnönjaossa ja että kysymyksessä on osittainen perinnönjako.\n        2. G ja F katsovat, ettei G ole saanut sanotuissa kaupoissa ennakkoperintöä, vaan katsovat että I on saanut ennakkoperintöä joka on otettava huomioon perinnönjaossa.\n        Edellämainituista kohdissa 1 ja 2 erimielisyyksistä on kullakin osakkaalla oikeus hakea perinnönjaon jatkokäsittelyä.\" Koska kaikkia jakoon liittyviä kysymyksiä ei näin ollen ole ratkaistu, alemmat oikeudet eivät olisi saaneet hylätä pesänjakajan määräämistä koskevaa hakemusta.\n      \n      \n        Lainkohdat\n        Avioliittolaki 98 § ja perintökaari 23 luku 4 § 1 mom.\n      \n      \n        Päätöslauselma\n        Korkein oikeus kumoaa hovioikeuden ja kihlakunnanoikeuden päätökset sikäli kun pesänjakajan määräämistä koskeva pyyntö on hylätty ja vapauttaa A:n ynnä B:n ja D:n päätöksissä tuomitusta oikeudenkäyntikulujen korvausvelvollisuudesta sekä määrää asianajaja X:n saattamaan loppuun osituksen ja perinnönjaon E:n jälkeen.\n      \n      \n        Ratkaisuun osallistuneet: oikeusneuvokset Salervo, Ailio, Portin, Mörä ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-11-17"
  ],
  "judgmentNumber": [
    "II148"
  ],
  "date": [
    "1986-05-27"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II148"
  ],
  "year": [
    "1986"
  ],
  "description": [
    "http://data.finlex.fi/voc/kko/swe/07839bca",
    "http://data.finlex.fi/voc/kko/fin/f6c8ef58"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}