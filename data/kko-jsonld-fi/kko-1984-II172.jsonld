{
  "@id": "sfecli:kko/1984/II172",
  "languageVersion": [
    {
      "@id": "sfecli:kko/1984/II172/fin",
      "title_fi": [
        "KKO:1984-II-172"
      ],
      "abstract_fi": [
        "\n    Konkurssiin joutuneen yhtiön toimitusjohtaja oli esiinhuudossa riitauttanut työntekijän valvomat työsuhdesaatavat. Niiden toteennäyttämiseksi ajamansa kanteen, johon sisältyi myös oikeudenkäyntikulujen korvausvaatimus, työntekijä hävisi alioikeudessa mutta voitti lähes täysin hovioikeudessa. HO ei lausunut työntekijän alioikeudessa tekemästä oikeudenkäyntikulujen korvaamista koskevasta vaatimuksesta. Hovioikeuden menettelyä ei pidetty hyväksyttävänä. Viivytyksen välttämiseksi Korkein oikeus sanotun kulukorvauskysymyksen välittömästi tutkittuaan ratkaisi sen työntekijän eduksi katsoen oikeudenkäymiskaaren 21 luvun 4 §:n 1 momentissa tarkoitettujen erityisten syiden vaativan, että konkurssipesän oli korvattava työntekijän alioikeuskulut.\n    Velallisyhtiön toimitusjohtaja, joka oli ollut oikeudenkäynnissä kuultavan asemassa, ei ollut velvollinen korvaamaan työntekijän alioikeuskuluja.\n  "
      ],
      "hasFormat": {
        "@id": "sfecli:kko/1984/II172/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Sitten kun A oli B Oy:n 7.10.1981 alkaneessa konkurssissa 24.2.1982 toimitetussa valvonnassa valvonut vuosilomakorvausta 1.4.1980 - 30.4.1981 kuluneelta ajalta 2.164 markkaa 56 penniä, jälkiprovisiota kauppaedustajista annetun lain 10 §:n 3 momentin perusteella 6.921 markkaa 6 penniä, molemmat erät laillisine korkoineen huhtikuun 30 päivästä 1981 lukien, sekä odotusajan palkkana 1.470 markkaa 18 penniä, kaikki erät etuoikeusasetuksen 4 §:n 1 momentissa säädetyin etuoikeuksin, ja Loimaan KO oli 20.5.1982 julistamassa tuomiossa, koska saatava oli B Oy:n toimitusjohtajan C:n sitä vastaan tekemän muistutuksen vuoksi käynyt riitaiseksi, osoittanut A:n eri oikeudenkäynnissä näyttämään saatavansa toteen, A oli konkurssipesälle 11.8.1982 ja C:lle 12.7.1982 tiedoksi toimitetun haasteen nojalla Loimaan KO:ssa lausunut, että hän oli 1.11.1978 ja 30.4.1981 välisen ajan ollut B Oy:n palveluksessa työsopimussuhteessa myyntimiehenä ja että hänen palkkansa oli maksettu kokonaan provisiona. Työsuhteen päättyessä B Oy oli suorittanut hänelle lomakorvauksena valvonnassa tarkoitetulta ajalta 3.740 markkaa 62 penniä, vaikka hän oli ollut oikeutettu 6.370 markan 72 pennin määräisen lomakorvaukseen. Edellä mainitun kauppaedustajien annetun lain säännöksen nojalla hänellä oli ollut oikeus myös 18.862 markan 5 pennin määräiseen jälkiprovisioon, mutta yhtiö oli suorittanut hänelle vain 11.940 markkaa 99 penniä. Tämän vuoksi A oli vaatinut, että kysymyksessä olevat saatavat vahvistettaisiin maksettaviksi B Oy:n konkurssipesän varoista hänen valvominsa tavoin. Lisäksi A oli vaatinut, että konkurssipesä ja C velvoitettaisiin korvaamaan hänen oikeudenkäyntikulunsa.\n      Kuultuaan konkurssipesää ja C:tä kanteesta KO p. 12.1.1983 katsoen, että kysymyksessä olevat konkurssivalvonnat riitauttanutta C:tä oli pidettävä asiassa kuultavana, koska konkurssituomiossa ei ollut määrätty oikeudenkäyntiä pantavaksi vireille C:tä vastaan, oli lausunut selvitetyksi, että A oli 7.10.1981 alkaneessa B Oy:n konkurssissa 24.2.1982 toimitetussa valvonnassa valvonut konkurssipesän varoista maksettavaksi työsopimussuhteisena myyntimiehenä yhtiön palveluksessa toimimisensa johdosta maksamatonta vuosilomakorvausta 1.4.1980 ja 30.4.1981 väliseltä ajalta 2.164,56 markkaa, maksamatonta jälkiprovisiota kauppaedustajista annetun lain 10 §:n 3 momentin perusteella laskettuna 1.5.1980 ja 30.4.1981 väliseltä ajalta 6.921,06 markkaa ja odotusajanpalkkaa 6 päivältä 1.470,18 markkaa, kaksi ensiksi mainittua määrää laillisine korkoineen 30.4.1981 lukien ja että yhtiön toimitusjohtaja C oli konkurssissa 24.3.1982 toimitetussa esiinhuudossa riitauttanut A:n valvonnan aiheettomana ilmoittaen, ettei A:lla ollut mitään saatavaa, sekä että A oli 20.5.1982 julistetussa konkurssituomiossa osoitettu konkurssipesää vastaan nostettavassa eri oikeudenkäynnissä näyttämään saatavansa toteen.\n      Edelleen KO oli lausunut selvitetyksi, että A oli 1.2.1979 tekemänsä sopimuksen perusteella toiminut B Oy:n myyntimiehinä provisiopalkalla siten, että kulut matka- ja myyntikustannuksista sisältyivät provisioon ja että hänellä oli oikeus 24 työpäivän pituiseen vuosilomaan. Provisio oli A:lle suoritettu siten, että kuukausittaisesta kokonaisprovisiosta oli vähennetty hänen laskunsa mukaiset matka- ja päivärahat ja erotuksesta toimitettu veron ennakonpidätys, minkä jälkeen laskun jäännösmäärä oli A:lle suoritettu.\n      Koska lomakorvausta laskettaessa palkkana ei ollut pidettävä matkakustannusten korvausta ja päivärahaa eikä jälkiprovision perusteena olevaa kuukausiprovisioiden keskimäärää laskettaessa voitu ottaa toiseen kertaan huomioon jo maksettuja kustannusten korvausta ja päivärahaa ja kun oli jäänyt näyttämättä, että yhtiö olisi siten jättänyt A:lle suorittamatta hänelle kuuluvaa jälkiprovisiota ja lomakorvausta, KO oli hylännyt kanteen sekä velvoittanut A:n korvaamaan konkurssipesän ja C:n oikeudenkäyntikulut.\n      Turun HO, jonka tutkittavaksi A oli saattanut jutun, t. 26.8.1983 oli todennut, ettei B Oy ollut suorittanut A:lle erityistä korvausta myyntityöstä aiheutuneista kuluista, vaan A oli itse provisiostaan maksanut kulunsa. A:lle suoritettavien lomakorvauksen ja jälkiprovision määriä laskettaessa ei sen vuoksi ollut vähennettävä mitään kuluosuutta. A:lle oli 1.4.1980 ja 31.3.1981 väliseltä ajalta suoritettu provisiota 64.408 markkaa 95 penniä ja huhtikuulta 1981 12.126 markkaa ja 38 penniä. A:lla oli siten 1.4.1980 alkaneelta ja 31.3.1981 päättyneeltä lomanmääräytymisvuodelta oikeus, yhtiön ja A:n sopimaksi katsottavan laskentatavan mukaan, 5.152 markan 56 pennin määräiseen lomakorvaukseen ja huhtikuulta 1981 970 markan 10 pennin määräiseen lomakorvaukseen. Kun yhtiö oli tuolta ajalta suorittanut lomakorvausta vain 3.740 markkaa 62 penniä, oli sitä vielä maksamatta A:n vaatimat 2.164 markkaa 56 penniä. A:lle oli työsopimuksen viimeisen voimassaolovuoden aikana suoritettu provisiota yhteensä 72.349 markkaa 33 penniä. A:lla oli kauppaedustajista annetun lain 10 §:n 3 momentin nojalla oikeus 18.087 markan 33 pennin määräiseen jälkiprovisioon. Kun yhtiö oli suorittanut hänelle jälkiprovisiota vain 11.940 markkaa 99 penniä, oli sitä vielä maksamatta 6.146 markkaa 34 penniä. Koska A:lle tulevaa lomakorvausta ei ollut täysimääräisenä suoritettu työsuhteen päättyessä, hänellä oli myös oikeus saada odotusajan palkkana täysi palkka kuudelta päivältä eli hänen soveltamaansa päiväpalkan laskemistapaa noudattaen 1.412 markkaa 94 penniä. Sen vuoksi HO oli, kumoten KO:n päätöksen ja hyläten kanteen enemmälti, vahvistanut A:n saatavan B Oy:n konkurssissa 9.723 markaksi 84 penniksi 6 prosentin korkoineen. 2.164 markan 56 pennin määräiselle lomakorvaukselle 30.4.1981 lukien ja 6.146 markan 34 pennin määräiselle jälkiprovisiolle 15.5.1981 lukien, etuoikeusasetuksen 4 §:n 1 momentissa säädetyin etuoikeuksin sekä vapauttanut A:n korvaamasta KO:n hänen maksettavakseen tuomitsemia konkurssipesän ja C:n oikeudenkäyntikuluja.\n    \n    \n      KORKEIN OIKEUS\n      A pyysi valituslupaa ja haki muutosta HO:n tuomioon. KO:ssa esittäminsä tavoin A vaati, että konkurssipesä ja C velvoitettaisiin korvaamaan hänen oikeudenkäyntikulunsa KO:ssa, josta vaatimuksesta HO ei ollut tuomiossaan antanut lausuntoa. Lisäksi A vaati, että konkurssipesä ja C velvoitettaisiin korvaamaan hänen oikeudenkäyntikulunsa myös KKO:ssa. Valituslupa myönnettiin. Konkurssipesä ja C antoivat pyydetyt vastaukset.\n      KKO t. lausui perusteluinaan:\n      C oli velallisyhtiön puolesta sen toimitusjohtajana konkurssin esiinhuudossa riitautunut A:n valvomat työsuhdesaatavat väittämin, ettei A:lla ollut konkurssipesältä näitä saatavia. Tämän johdosta KO oli konkurssituomiossa osoittanut A:n eri oikeudenkäynnissä yksin konkurssipesän hallintoa vastaan ajettavalla kanteella toteennäyttämään valvomansa saatavat. Tässä oikeudenkäynnissä konkurssipesän vastustettua A:n kannetta KO on hylännyt sen ja velvoittanut A:n korvaamaan konkurssipesän ja juttuun vastaajaksi haastamansa C:n oikeudenkäyntikulut. HO, kumoten KO:n päätöksen, on lähes kokonaan A:n kanteen. HO ei ole tuomiossaan lausunut A:n KO:ssa tekemästä oikeudenkäyntikuljen korvaamista koskevasta vaatimuksesta. Kun A on HO:ssa voittanut jutun, HO:n olisi tullut lausua tästä kuluvaatimuksesta siinäkin tapauksessa, että HO on tarkoittanut kulujen jäävän A:n itsensä vahingoksi. Viivytyksen välttämiseksi KKO ottaa sanotun kuluvaatimuksen välittömästi ratkaistavakseen.\n      Oikeudenkäymiskaaren 21 luvun 4 §:n 1 momentissa säädetään, että jos joku alioikeudessa jutun voitettuaan häviää sen HO:ssa, oikeudenkäyntikulut on kuitattava, jollei ole erityisiä syitä, joiden vuoksi asianosaisen on kuitenkin korvattava ne vastapuolelleen. Konkurssipesä on KO:ssa kaikilta osin kiistänyt A:n kanteen. HO:n tuomio perustuu kokonaisuudessaan siihen oikeudenkäyntiaineistoon, joka on ollut jo KO:n käytettävissä. A:lle hänen ja konkurssipesän juttukulujen kuittaaminen huolimatta siitä, että hän on pääasian lähes kokonaan voittanut, johtaisi kohtuuttomaan lopputulokseen. Jutussa on siis sellaisia erityisiä syitä, jotka oikeuttavat poikkeamaan edellä sanotusta säännöksestä johdettavasta pääsäännöstä, että kerrotunlaisessa tilanteessa asianosaisten kulut on kuitattava. Sen vuoksi KKO katsoo, että konkurssipesän on korvattava A:n oikeudenkäyntikulut KO:ssa ja myös KKO:ssa.\n      C, joka ollessaan, kuten KO on todennut, jutussa kuultavana on yhtynyt siihen, mitä konkurssipesän hallinto on esittänyt, ei ole velvollinen korvaamaan A:lle hänellä KO:ssa olleita oikeudenkäyntikuluja, joiden korvaamista A on KKO:ssa muutoksenhakemuksessaan vaatinut. Näin ollen A puolestaan on velvollinen korvaamaan C:lle hänellä vastauksen antamisesta KKO:ssa ollet kulut.\n      Edellä lausumillaan perusteilla KKO muutti HO:n tuomiota siten, että B Oy:n konkurssipesä velvoitettiin 3.500 markalla korvaamaan A:lle hänellä KO:ssa olleet kulut. Konkurssipesä velvoitettiin myös korvaamaan A:n oikeudenkäyntikulut KKO:ssa 900 markalla. A velvoitettiin korvaamaan C:n vastauskulut 700 markalla.\n      \n        Ratkaisuun osallistuneet: oikeusneuvokset Leivonen, Heinonen, Portin ja Hiltunen sekä ylimääräinen oikeusneuvos Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-10-29"
  ],
  "judgmentNumber": [
    "II172"
  ],
  "date": [
    "1984-03-05"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II172"
  ],
  "year": [
    "1984"
  ],
  "description": [
    "http://data.finlex.fi/voc/kko/fin/463fe643"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}