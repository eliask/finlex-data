{
  "@id": "sfecli:kko/1983/II105",
  "languageVersion": [
    {
      "@id": "sfecli:kko/1983/II105/fin",
      "title_fi": [
        "KKO:1983-II-105"
      ],
      "abstract_fi": [
        "\n    Jalankulkija oli kävellessään jalkakäytäviä vailla olevan kadun reunaa pitkin hiekoituksen puuttumisen vuoksi liukastunut ja kaatuessaan loukkaantunut. Koska kaupunki, jolle kadun kunnossapito oli kuulunut, oli ollut velvollinen huolehtimaan siitä, että jalankulkijat saattoivat ko., myös jalankulkuun tarkoitetulla kadulla turvallisesti kulkea, ja se oli laiminlyönyt ryhtyä jalankulkijoiden turvallisuuden kannalta tarpeellisiin toimenpiteisiin liukkauden välttämiseksi, kaupunki velvoitettiin suorittamaan jalankulkijalle vahingonkorvausta.\n  "
      ],
      "hasFormat": {
        "@id": "sfecli:kko/1983/II105/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Eläkeläinen Hilma A oli Kuopion RO:ssa kertonut liukastuneensa ja kaatuneensa 31.12.1976 Kuopiossa kaupungin puhtaanapidettävän Luistelijantien hiekoittamattomalla ajoradalla, jota hän oli joutunut käyttämään, koskei kyseisellä tienosalla ollut jalkakäytävää. Kaatuessaan hän oli saanut vaikean murtuman vasempaan ranteeseen ja loukannut vasemman olkavartensa. Koska kaupunki oli vastuussa siitä, että jalkakäytävän puuttuessa myös ajorata liukkauden välttämiseksi hiekoitettiin niin hyvin, että jalankulkijat voivat sillä turvallisesti liikkua, A oli vaatinut kaupungin velvoittamista suorittamaan hänelle vahingonkorvausta kivusta ja särystä 5 000, pysyvästä viasta ja haitasta samoin 5 000 sekä kaatumisesta aiheutuneista vielä korvaamatta olevina kuluina 500 markkaa kaikki 5 prosentin korkoineen haasteen tiedoksiantopäivästä 14.2.1978 lukien.\n      Kaupungin oli kiistänyt kanteen perusteeltaan. Kaupungin järjestyssäännön 5 luvun 2 §:n 3 momentin mukaan jalkakäytävät oli liukkauden välttämiseksi hiekoitettava aamuisin ja tarvittaessa päivän kuluessa muulloinkin. Tarvittaessa oli myös ajorata hiekoitettava. Ajoradan hiekoittaminen oli kuitenkin suoritettava vain ajoneuvoliikenteen tarvetta varten. Vaadittuja korvausmääriä kaupunki oli pitänyt liiallisina.\n      RO p. 27.4.1978 oli lausunut selvitetyksi, että A oli 31.12.1976 Kuopiossa, ollessaan jalkasin matkalla asunnoltaan osoitteesta Ahkiotie 4 Luistelijantien varrella olevaan elintarvikemyymälään ja käännyttyään Suurmäentieltä kulkusuunnassaan oikealle Luistelijantielle, liukastunut noin 4 metriä Luistelijantietä käveltyään ja kaatunut ajoradalle, joka oli A:n ilmoituksen mukaan ollut hiekoittamaton ja liukas. Kaatuessaan A oli saanut vaikean murtuman vasempaan ranteeseen, joka oli jouduttu pitämään 6 vuorokautta, oikeastaan 6 viikkoa, kipsissä. Vamma oli aiheuttanut kovia kipuja sekä käteen että olkapäähän ja jättänyt lääkärinlausunnon mukaan huomattavan pysyvän haitan muun muassa siten, että ranteen ja olkanivelen liikkeet olivat jääneet puutteellisiksi. Edelleen RO oli katsonut, että kaupunki oli kaupungin järjestyssäännön 5 luvun 2 §:n 3 momentin nojalla ollut velvollinen huolehtimaan tiellä kulkevien turvallisuudesta hiekoittamalla tarvittaessa sekä jalkakäytävät että ajoradat. Asettamalla kuitenkin jalkakäytävät hiekoittamisvelvollisuuden suhteen eri asemaan kuin ajoradan, järjestyssäännön sanamuodon oli katsottava ensisijaisesti tarkoittavan, että erityistä huomiota oli kiinnitettävä juuri jalankulkijoiden turvallisuuteen. Kaupunki ei voinut vapautua tästä velvollisuudesta Luistelijantien osalta sillä perusteella, ettei Luistelijantielle, joka oli ollut A:n ainoa tarkoituksenmukainen kulkureitti kysymyksessä olevaan elintarvikemyymälään, ollut rakennettu jalankulkuliikennettä varten erityistä jalkakäytävää. Sen vuoksi ja kun A oli ilmoittanut käyttäneensä kerrotussa tilaisuudessa ajoradan ulointa reunaa eikä kaupunki ollut edes väittänyt tämän tieliikenneasetuksen 27 §:n 1 momentin mukaan jalankulkijoille tarkoitetun ajoradan osan olleen puheena olevana aikana riittävästi hiekoitetun ja kun kaupungin oli siten katsottava olevan vastuussa A:n kaatumisesta aiheutuneista vahingoista, RO oli, hyläten kanteen enemmälti, velvoittanut kaupungin heti kuittia vastaan suorittamaan A:lle korvaukseksi kotihoidosta aiheutuneista kustannuksista 500, kivusta ja särystä 2 000 sekä pysyvästä viasta ja haitasta 4 000 eli yhteensä 6 500 markkaa 5 prosentin korkoineen haasteen tiedoksiantopäivästä 14.2.1978 lukien. Lisäksi kaupunki oli velvoitettu korvaamaan valtiolle sen varoista maksuttoman oikeudenkäynnin saaneen A:n oikeudenkäyntiavustajalle maksettu palkkio ja kulujen korvaus yhteensä 1 001 markkaa.\n      Itä-Suomen HO, jonka tutkittavaksi kaupunki oli saattanut jutun, t. 5.11.1981 oli katsonut, että puheena olevan ajoradan auraaminen ja hiekoittaminen kuului kaupungille ainoastaan ajoneuvoliikennettä varten ja ettei kaupunki siten ollut ollut velvollinen hiekoittamaan ajorataa jalankulkijoita varten. Tämän vuoksi HO oli, kumoten RO:n päätöksen, hylännyt kanteen ja vapauttanut kaupungin kaikesta sille jutussa tuomitusta korvausvelvollisuudesta. Siten HO oli samalla jättänyt valtion vahingoksi A:n oikeudenkäyntiavustajalle HO:n osalta maksetun palkkion ja kulujen korvauksen 180 markkaa.\n      Pyytäen valituslupaa A haki muutosta HO:n tuomioon, vaatien HO:n tuomion kumoamista ja asian jättämistä RO:n päätöksen varaan. Lupa myönnettiin ja kaupunki antoi siltä pyydetyn vastauksen.\n    \n    \n      \n      KKO t. tutki jutun\n      \n        Perustelut\n        A oli kanteessa mainitussa tilaisuudessa kävellessään jalkakäytäviä vailla olevan Luistelijantie nimisen kadun ulointa reunaa pitkin liukastunut ja kaatuessaan saanut RO:n toteamat vammat. A:n kaatuminen ja vahingoittuminen oli johtunut siitä, että katu oli ollut liukas ja hiekoittamaton. Kuopion kaupunki oli myöntänyt puheena olevan kadun kunnossapidon kuuluneen sille. Kaupunki oli ollut velvollinen huolehtimaan siitä, että jalankulkijat olivat voineet sanotulla, jalankulkuunkin tarkoitetulla kadulla turvallisesti kulkea. Kaupungin järjestyssäännöllä ei ollut voitu tätä velvollisuutta rajoittaa. Kaupunki oli kysymyksessä olevassa tilaisuudessa laiminlyönyt ryhtyä jalankulkijoiden turvallisuuden kannalta tarpeellisiin toimenpiteisiin liukkauden välttämiseksi. Kaupunki oli siten velvollinen korvaamaan laiminlyönnillään A:lle aiheuttamansa, RO:n toteamat vahingot.\n      \n      \n        Tuomiolauselma\n        HO:n tuomio kumottiin ja asia jätettiin RO:n päätöksen lopputuloksen varaan, joten kaupungin oli suoritettava a:lle 6 500 markkaa 5 prosentin korkoineen 14.2.1978 lukien ja valtiolle 1 001 markkaa. Maksuttomasta oikeudenkäynnistä annetun lain nojalla määrättiin maksettavaksi valtion varoista A:n oikeudenkäyntiavustajalle avustamisesta KKO:ssa 600 markkaa, mikä määrä ja avustajalle HO:n osalta suoritetut 180 markkaa jäivät asian laatuun katsoen valtion vahingoksi.\n        \n          Ratkaisuun osallistuneet: oikeusneuvokset Takala, Hämäläinen ja Lindholm sekä ylimääräiset oikeusneuvokset Setälä ja Lager\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II105"
  ],
  "judgmentNumber": [
    "II105"
  ],
  "date": [
    "1982-10-27"
  ],
  "issued": [
    "1983-08-25"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}