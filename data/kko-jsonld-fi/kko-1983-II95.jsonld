{
  "@id": "sfecli:kko/1983/II95",
  "languageVersion": [
    {
      "@id": "sfecli:kko/1983/II95/fin",
      "title_fi": [
        "KKO:1983-II-95"
      ],
      "abstract_fi": [
        "\n    Rahdinkuljettaja ei ollut voinut luovuttaa vastaanottajalle ulkomailta saapunutta tavaraa 60 päivän kuluessa sen kuljetettavaksi ottamisesta, koskei rahdinkuljettaja ollut kyennyt selvittämään tavaran sijaintia. Vaikka tavara sittemmin oli löytynyt rahdinkuljettajan hallusta sovitulla pääteasemalla, vastaanottajalla oli tavaran kansainvälisessä tiekuljetuksessa käytettävästä rahtisopimuksesta 19.5.1956 tehdyn yleissopimuksen eli ns. CMR-sopimuksen 20 art:n 1 kohdan nojalla oikeus vaatia rahdinkuljettajalta korvausta niin kuin tavara olisi kadonnut.\n    Rahdinkuljettajan velvollisuutena tavaran luovuttamista silmällä pitäen katsottiin olevan huolenpito tavaran säilymisestä vahingoittumattomana ja myös siitä, että tieto tavaran sijainnista oli kulloinkin välittömästi saatavissa sekä että tavaran tunnistamiseen ja sijaintiin liittyvistä seikoista asiakkaalle annettavat ilmoitukset olivat sisällöltään oikeita. Tämän velvollisuuden laiminlyömistä pidettiin törkeänä huolimattomuutena, jonka johdosta rahdinkuljettajalla ei ollut oikeutta vedota korvausvelvollisuutensa suhteen CMR-sopimuksen 23 art:n 3 kohdan mukaiseen vastuunrajoitukseen.\n  "
      ],
      "hasFormat": {
        "@id": "sfecli:kko/1983/II95/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A Oy:n B Oy:lle 8.7.1975 tiedoksi toimitetun haasteen nojalla ajamasta kanteesta Vantaan KO p. 20.1.1976 oli lausunut selvitetyksi, että B Oy oli 27.6.1974 ottanut kuljetettavakseen erän A Oy:n omistamia sadetakkeja maanteitse Hälsingborgista Ruotsista Suomeen. A Oy:n huolitsijan tiedustellessa 1.8.1974 mainittua tavaraa B Oy:n ilmoittamalla tulonumerolla sen Vantaalla sijaitsevalta pääteasemalta ei tavaraa ollut tuon tulonumeron virheellisyyden vuoksi löydetty. Pääteasemalta oli tuolloin erheellisesti ilmoitettu, että tavara oli lähetetty A Oy:n tehtaalle Mikkeliin, vaikka se todellisuudessa oli B Oy:n toimesta toimitettu Tampereelle, missä vastaanottajalla ei ollut toimipaikkaa eikä muutakaan syytä tavaran sinne lähettämiseen ollut olemassa, ja sieltä palautettu rahdinkuljettajan Vantaan pääteasemalle. Huolitsijan välitettyä tuon ilmoituksen A Oy:lle ei tavaraa enää ollut tiedusteltu B Oy:ltä. Lokakuun lopulla 1974 tavara oli muun tarkastuksen yhteydessä löytynyt B Oy:n pääteasemalta kotimaan tavaroiden joukosta, jolloin kaikki kollit oli todettu rikkoutuneiksi ja huonokuntoisiksi. A Oy ei ollut ottanut tavaraa vastaan, vaan oli 7.11.1974 lähettänyt korvausvaatimuksen B Oy:lle.\n      KO oli katsonut, että A Oy:lle oli edellä kerrotuilla perusteilla aiheutunut vahinkoa, jonka toisaalta ei ollut näytetty johtuneen yhtiön omasta tuottamuksesta tai muusta rahdinkuljettajan vastuun ulkopuolelle jäävästä syystä. Koska tavaraa ei ollut luovutettu 60 päivän kuluessa sen kuljetettavaksi ottamisesta, vastaanottajalla oli ollut tavaran kansainvälisessä tiekuljetuksessa käytettävästä rahtisopimuksesta Genevessä 19.5.1956 tehdyn yleissopimuksen eli niin sanotun CMR-sopimuksen 20 artiklan 1 kohdan nojalla oikeus pitää tavaraa kadonneena. Sillä, että B Oy oli totuudenvastaisesti ilmoittanut tavaralähetyksen tulleen toimitetuksi Mikkeliin, vaikka se oli B Oy:n toimesta kuljetettu Tampereelle ja sieltä toimitettu yhtiön Vantaan pääteasemalle kotimaan tavaroiden osastolle, mistä se oli löytynyt vasta muiden tavaroiden tarkastuksen yhteydessä, B Oy:n oli katsottava menetelleen törkeän huolimattomasti. Tämän vuoksi sillä ei ollut oikeutta vedota CMR-sopimuksen 23 artiklan 3 kohdassa säädettyyn vastuunrajoitukseen. Sanotun artiklan 1 kohdan mukaan korvaus oli laskettava sen arvon mukaan, joka tavaralla oli kuljetettavaksi otettaessa. B Oy, jolla edelleenkin oli tavara hallussaan, ei myöskään ollut näyttänyt vahingon määrää pienemmäksi kuin tavaran kauppalaskussa mainittu arvo 30 305,50 Ruotsin kruunua. Sen vuoksi KKO oli tavaran kansainvälisessä tiekuljetuksessa käytettävästä rahtisopimuksesta Genevessä 19.5.1956 tehdyn yleissopimuksen eräiden määräysten hyväksymisestä ja sanotun yleissopimuksen soveltamisesta 1.6.1973 annetun lain, erityisesti sen 5 §:n, ja mainitun yleissopimuksen 17 artiklan 1 ja 2 kohdan, 18 artiklan 1 kohdan, 20 artiklan 1 kohdan, 23 artiklan 1, 2 ja 4 kohdan sekä 29 artiklan nojalla velvoittanut B Oy:n suorittamaan A Oy:lle vahingonkorvauksena kysymyksessä olevan tavaran arvon 30 305 Ruotsin kruunua 50 äyriä tai vastaavan määrän Suomen rahaa maksupäivän myyntikurssin mukaan ja tavaran kuljetuksesta suoritetun rahdin 239 markkaa 23 penniä. Molemmille korvausmäärille oli suoritettava 5 prosentin korko haastepäivästä 8.7.1975. B Oy:n tuli myös korvata A Oy:n oikeudenkäyntikulut 4 353 markalla 55 pennillä. A Oy:n puolestaan tuli luovuttaa puheena oleva tavara B Oy:n omistukseen.\n      Helsingin HO, jonka tutkittavaksi B Oy oli saattanut jutun, t. 4.4.1979 oli jättänyt asian KO:n päätöksen varaan.\n      B Oy pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen. A Oy vastasi hakemukseen.\n    \n    \n      \n      KKO t. myönsi muutoksenhakuluvan ja tutki jutun. Rahdinkuljettajan velvollisuutena tavaran luovuttamista silmällä pitäen oli huolenpito tavaran säilymisestä vahingoittumattomana ja myös siitä, että tieto tavaran sijainnista oli kulloinkin välittömästi saatavissa sekä että tavaran tunnistamiseen ja sijaintiin liittyvistä seikoista asiakkaalle annettavat ilmoitukset olivat sisällöltään oikeita. Tämän velvollisuuden laiminlyömistä HO:n tuomiossa kerrotuin tavoin oli pidettävä törkeänä huolimattomuutena. Näillä ja HO:n tuomiossa mainituilla perusteilla KKO katsoi, ettei ollut syytä muuttaa tuomion lopputulosta, jonka varaan asia siis jäi. B Oy velvoitettiin korvaamaan A Oy:lle sille vastauksen antamisesta KKO:ssa aiheutuneet kulut 650 markalla.\n      \n        Ratkaisuun osallistuneet: oikeusneuvokset Miettinen, Jalanko, Nybergh ja Lehtonen sekä ylimääräinen oikeusneuvos Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II95"
  ],
  "description": [
    "http://data.finlex.fi/voc/kko/fin/4a8bc434",
    "http://data.finlex.fi/voc/kko/fin/9b5945a8"
  ],
  "judgmentNumber": [
    "II95"
  ],
  "date": [
    "1982-11-17"
  ],
  "issued": [
    "1983-06-28"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}