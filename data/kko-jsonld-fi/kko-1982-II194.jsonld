{
  "@id": "sfecli:kko/1982/II194",
  "languageVersion": [
    {
      "@id": "sfecli:kko/1982/II194/fin",
      "title_fi": [
        "KKO:1982-II-194"
      ],
      "abstract_fi": [
        "\n    Työntekijälle oli työssä aiheutetusta ruumiinvammasta seurannut pysyvä työkyvyttömyys. Hänelle ei katsottu aiheutuneen varsinaisen palkan menetyksen lisäksi vuosiloman saamatta tai korvaamatta jäämiseen eikä näin ollen myöskään lomaltapaluurahan menetykseen perustuvaa vahinkoa.\n  "
      ],
      "hasFormat": {
        "@id": "sfecli:kko/1982/II194/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Toijalan KO:n päätös 12.5.1980\n        Virallisen syyttäjän ja A:n asianomistajana ajamasta syytteestä KO, jossa A oli B Oy:lle tiedoksi toimitetun haasteen nojalla vaatinut yhtiön velvoittamista suorittamaan hänelle korvaukseksi työansion menetyksestä 10 744 markkaa 28 penniä, kivusta ja särystä 20 000 markkaa, pysyvästä viasta ja haitasta 60 000 markkaa, pysyvästä kosmeettisesta haitasta 7 000 markkaa sekä tuhoutuneista vaatteista, suojakengistä ja rannekellosta yhteensä 890 markkaa sekä puhelinkuluista 35 markkaa eli yhteensä 98 669 markkaa 28 penniä 5 prosentin korkoineen 93 925 markalle 10.3.1980 lukien, 3 373 markalle 11 pennille 14.4.1980 lukien ja 1 371 markalle 17 pennille 12.5.1980 lukien sekä korvaamaan oikeudenkäyntikulut, oli päätöksessään katsonut selvitetyksi, että A:n ollessa 19.1.1979 Viialan kunnassa yhtiön tehtaan kuitunahkaosastolla leikkaamassa reunaleikkurilla nahkoja työntämällä liukupöytää leikkurin alle A:n pusero oli tarttunut leikkurin teriä pyörittävään, täysin suojaamattomaan akseliin seurauksin, että puseron jouduttua akselin väliin hänen oikea solisluunsa oli murtunut kahdesta kohdasta ja hänen vasen korvalehtensä oli repeytynyt irti ja hän oli saanut aivotärähdyksen kaularangan retkahdusvamman, viiltohaavan selkään ja masennustilan, minkä lisäksi hänen vaatteensa olivat repeytyneet. Vammojensa johdosta A oli tullut pysyvästi työkyvyttömäksi hänen haitta-asteensa ollessa 80 prosenttia. Sanotun tehtaan työturvallisuudesta vastuussa olevat isännöitsijä K, kunnossapitopäällikkö L ja työnjohtaja M olivat laiminlyöneet, K ja L järjestää reunaleikkurin teräakselin ja pyörivien leikkurinterien suojaamisen siten, ettei niistä aiheutunut leikkurin käyttäjälle vaaraa, ja M määrätessään A:n työskentelemään reunaleikkurilla antaa hänelle työn vaarallisuuden edellyttämää opetusta ja ohjausta tapahtuman välttämiseksi, missä laiminlyönneistä oli ollut seurauksena A:n loukkaantuminen. B Oy oli K:n, L:n ja M:n työnantajana vahingonkorvauslain 3 luvun 1 §:n 1 momentin nojalla vastuussa sanottujen työntekijöittensä laiminlyönneillään työssä aiheuttamista vahingoista. Sen vuoksi KO, samalla kun K, L ja M tuomittiin rangaistukseen yksin teoin tehdyistä työturvallisuuslain säännösten rikkomisesta ja ruumiinvamman tuottamuksesta, oli, hyläten vaatimukset enemmälti, velvoittanut B Oy:n suorittamaan A:lle korvaukseksi työansion menetyksestä 10 744 markkaa 28 penniä, kivusta ja särystä 15 000 markkaa, pysyvästä viasta ja haitasta 40 000 markkaa, pysyvästä kosmeettisesta haitasta 3 000 markkaa, tuhoutuneista vaatteista, suojakengistä ja rannekellosta 890 markkaa ja puhelinkuluista 35 markkaa eli yhteensä 69 669 markkaa 28 penniä 5 prosentin korkoineen 68 298 markalle 11 pennille 14.4.1980 lukien ja 1 371 markalle 17 pennille 12.5.1980 lukien sekä korvaamaan A:n oikeudenkäyntikulut 3 000 markalla.\n      \n      \n        Turun HO:n päätös 7.4.1981\n        HO, jonka tutkittavaksi muun muassa A ja B olivat saattaneet jutun, oli päätöksessään katsonut, ettei työansion menetyksestä A:lle aiheutunutta vahinkoa harkittaessa voitu ottaa huomioon A:n kanteen perusteena olevissa laskelmissa mainittuja lomapalkkaa ja -korvauksia sekä lomaltapaluurahaa yhteensä 4 362 markkaa 85 penniä, ettei A:lle ollut näytetty hänen omaisuutensa vahingoittumisesta aiheutuneen yhtiön myöntämää 600 markan määrää suurempaa vahinkoa ja että A:lla oli oikeus saada korkoa pysyvästä viasta ja haitasta kivusta ja särystä sekä pysyvästä kosmeettisesta haitasta tuomituille korvauksille vaatimuksensa mukaisesti haasteen tiedoksiantopäivästä 10.3.1980 lukien. Sen vuoksi HO oli muuttanut KO:n päätöstä siten, että yhtiön A:lle maksettavaksi tuomitut korvaukset alennettiin työansion menetyksestä 6 381 markkaan 43 penniin ja omaisuuden vahingoittumisesta 600 markkaan, joten yhtiön tuli suorittaa A:lle vahingonkorvausta kaikkiaan 65 016 markkaa 43 penniä 5 prosentin korkoineen 58 000 markalle 10.3.1980 lukien, 5 981 markalle 31 pennille 14.4.1980 lukien ja 1 035 markalla 12 pennille 12.5.1980 lukien.\n      \n    \n    \n      KKO:N RATKAISU\n      A pyysi valituslupaa ja haki muutosta HO:n päätökseen siltä osin kuin hänen esittämänsä korvausvaatimukset oli hylätty. KKO myönsi 25.1.1982 A:lle valitusluvan työansion menetyksestä vaaditun korvauksen osalta ja siirsi kysymyksen valitusluvan myöntämisestä muulta osalta ratkaistavaksi valituksen käsittelyn yhteydessä. A Oy antoi siltä hakemuksen johdosta pyydetyn vastauksen.\n      KKO p. ei myöntänyt A:lle valituslupaa siltä osin kuin kysymys valitusluvan myöntämisestä oli siirretty valituksen käsittelyn yhteydessä ratkaistavaksi sekä tutki muutoin jutun ja totesi, että A:lle oli 16.2.1979 ja 12.5.1980 välisenä aikana aiheuttanut varsinaisen palkan menetyksenä 6 381 markan 43 pennin suuruinen vahinko, jonka määrän HO oli velvoittanut B Oy:n hänelle suorittamaan. Koska A sai tuon varsinaisen palkan menetystä vastaavan korvauksen koko siltä edellä mainitulta ajalta, jolloin hän ei ollut ollut yhtiön työssä, eikä hänelle alalla vallinneiden työehtojen ja tavan mukaan ollut kuulunut rahapalkasta määräytyvää lomakorvausta, A:lle ei ollut työsuhteen päättymisen jälkeiseltä ajalta aiheutunut vahinkoa vuosiloman saamatta tai korvaamatta jäämisestä. A:lle, joka oli lomanmääräytymisvuoden 1.4.1979 - 31.3.1980 osalta vaatinut korvausta menetetystä lomaltapaluurahasta, ei ollut tuolta ajalta kertynyt vuosilomaoikeuden nojalla maksettavaa vuosilomapalkkaa eikä hänelle sitten ollut myöskään aiheutunut vuosilomapalkan perusteella suoritettavan lomaltapaluurahan menetykseen perustuvaa vahinkoa.\n      Edellä lausutun perusteella KKO katsoi, ettei ollut syytä muuttaa HO:n päätöksen lopputulosta.\n      \n        Ratkaisuun osallistuneet: oikeusneuvokset Jalanko, Ådahl ja Riihelä sekä ylimääräiset oikeusneuvokset Heikkilä ja Lager\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II194"
  ],
  "description": [
    "http://data.finlex.fi/voc/kko/swe/3f875c9c"
  ],
  "judgmentNumber": [
    "II194"
  ],
  "date": [
    "1982-03-15"
  ],
  "issued": [
    "1982-12-22"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}