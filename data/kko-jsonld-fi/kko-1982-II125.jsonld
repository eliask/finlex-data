{
  "@id": "sfecli:kko/1982/II125",
  "languageVersion": [
    {
      "@id": "sfecli:kko/1982/II125/fin",
      "title_fi": [
        "KKO:1982-II-125"
      ],
      "abstract_fi": [
        "\n    Suullista sopimusta kirjalliseen vuokrasopimukseen merkittyä korkeamman vuokran maksamisesta ei pidetty sellaisena vuokrasuhteissa noudatettavan hyvän tavan vastaisena sopimusehtona, joka on HVL 48 §:n 1 mom:n mukaan jätettävä huomioon ottamatta. Koska suullisesti sovittu vuokra ei myöskään ylittänyt kohtuullista käypää vuokraa, vuokralaisen kanne vuokran alentamisesta sanotun pykälän 2 mom:n nojalla hylättiin.\n  "
      ],
      "hasFormat": {
        "@id": "sfecli:kko/1982/II125/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli B:lle 21.9.1978 tiedoksi toimitetun haasteen nojalla Helsingin asunto-oikeudessa kertonut, että A oli 4.4.1974 allekirjoitetulla vuokrasopimuksella vuokrannut B:ltä 1.6.1974 lähtien 40 neliömetrin suuruisen huoneen ja keittiön käsittävän asuinhuoneiston Helsingissä vuokrasopimuksessa mainitusta 450 markan kuukausivuokrasta, joka 1.2.1976 ja 28.2.1977 välisenä aikana oli ollut 474 markkaa, 1.3.1977 ja 31.8.1978 välisenä aikana 502 markkaa ja 1.9.1978 lukien 518 markkaa kuukaudessa. Kun A, joka oli irtisanonut vuokrasopimuksen päättymään 30.10.1978, oli mainittujen vuokrien lisäksi joutunut suorittamaan B:lle 100 markkaa kuukaudessa niin sanottua \"pimeänä vuokrana\" ja kun ensin mainitut kuukausivuokrat myös olennaisesti ylittivät vuokra-arvoltaan samanveroisista huoneistoista paikkakunnalla maksetun kohtuullisen käyvän vuokran, A oli vaatinut, että B velvoitettaisiin palauttamaan A:lle hänen suorittamansa \"pimeät vuokrat 1.6.1974 ja 31.8.1978 väliseltä ajalta yhteensä 5 100 markkaa sekä lisäksi palauttamaan hänelle hänen liikaa suorittamanaan vuokrana kahden vuoden ajalta 110 markkaa kuukaudelta eli yhteensä 2 640 markkaa, molemmat määrät korkoineen.\n      B:n vastustettua kannetta asunto-oikeus t. 16.10.1978 oli lausunut, että asianosaiset olivat allekirjoittaessaan 4.4.1974 vuokrasopimuksen sopineet vuokran määräksi 550 markkaa kuukaudessa ja merkinneet sopimukseen vuokraksi 450 markkaa kuukaudessa. Sen vuoksi ja kun A oli suorittanut B:lle sovitun suuruista vuokraa vuokra-aikana sekä kun huoneiston vuokra ei olennaisesti ylittänyt samanveroisista huoneistoista paikkakunnalla maksettua kohtuullista käypää vuokraa, asunto-oikeus oli huoneenvuokralain 1 ja 4 §:n sekä 48 §:n 2 momentin nojalla hylännyt kanteen.\n      Helsingin HO, jonka tutkittavaksi A oli saattanut jutun, t. 14.2.1979 oli katsonut, että suullinen lisäsopimus siitä, että vuokralainen kirjallisessa vuokrasopimuksessa mainitun vuokran lisäksi suorittaa niin sanottua \"pimeää vuokraa\", oli vuokrasuhteissa noudatettavan hyvä tavan vastainen. Sanottu lisäehto, josta oli ilmaisesti sovittu yksinomaan vuokranantajan etuja silmällä pitäen, oli huoneenvuokralain 48 §:n 1 momentin mukaan jätettävä kokonaisuudessaan huomioon ottamatta ja vuokralaisella oli oikeus saada takaisin kirjallisessa vuokrasopimuksessa sovitun lisäksi suorittamansa määrät. Tämän vuoksi HO oli siten muuttanut asunto-oikeuden tuomion, että B velvoitettiin palauttamaan A:lle kerrotun nojalla 1.6.1974 ja 31.8.1978 väliseltä ajalta vuokrasopimuksessa sovitun lisäksi perimänsä 100 markkaa kuukaudelta eli yhteensä 5 100 markkaa 5 prosentin korkoineen 21.9.1978 lukien. Kun vuokrasopimuksen mukainen vuokra ei ylittänyt samanveroisista huoneistoista paikkakunnalla maksettua kohtuullista käypää vuokraa, asunto-oikeuden tuomio jäi pysyväksi siltä osin kuin A:n vaatimukset oli muilta olin hylätty. Koska asunto-oikeuden tuomiota oli muutettu, B:lle ei tullut oikeudenkäyntikulujen korvausta HO:ssa.\n      B pyysi että, koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi, hänelle myönnettiin lupa hakea muutosta HO:n tuomioon, ja lupahakemukseensa sisällytti muutoksenhakemuksen. Hakemuksen johdosta A antoi häneltä vaaditun vastauksen, jossa hän vaati B:n velvoittamista palauttamaan hänelle HO:n tuomitseman määrän lisäksi ne vuokraosuudet, jotka olivat ylittäneet kulloisenkin kohtuullisen käyvän vuokran, sekä suorittamaan hänelle korvausta eräistä huoneiston huonosta kunnosta aiheutuneista vahingoista.\n    \n    \n      \n      KKO t. myönsi esitetystä syystä muutoksenhakuluvan ja jätti A:n kerrotut vaatimukset vasta häneltä pyydetyssä vastauksessa tehtyinä tutkimatta ja sekä muilta osin tutki jutun.\n      Esitetyn selvityksen mukaan asianosaiset olivat vuokrasuhteen alkaessa sopineet huoneiston vuokraksi 550 markkaa kuukaudessa. Kuitenkin oli kirjallisesti tehtyyn vuokrasopimukseen kuukausivuokran määräksi merkitty vain 450 markkaa. A:n oli sen lisäksi tullut erikseen suorittaa kuukausittain 100 markan suuruinen vuokran osa. Näin olikin tapahtunut 1.6.1974 ja 31.8.1978 välisenä aikana. Vuokrasuhteen voimassa ollessa oli vuokran määrään tehty eräitä HO:n tuomiosta ilmeneviä korotuksia.\n      Sanotunlainen vuokran määrää ja maksamistapaa koskeva sopimus ei sinänsä ollut huoneenvuokralain säännösten vastainen. Vaikkei asianosaisten kerrottua menettelyä voitukaan pitää kaikin puolin hyväksyttävänä muuan muassa sen vuoksi, että se oli omansa antamaan vuokrasuhteesta ulkopuolisille virheellisen kuvan, ei niin sanottua pimeää vuokraa koskevan sopimusehdon soveltaminen ollut sillä tavoin vuokrasuhteissa noudatettavan hyvän tavan vastaista tai muutoin kohtuutonta, että se olisi huoneenvuokralain 48 §:n 1 momentin nojalla jätettävä huomioon ottamatta.\n      Tämän vuoksi ja kun sovittu vuokra ei myöskään olennaisesti ylittänyt samanveroisista huoneistoista paikkakunnalla maksettua kohtuullista käypää vuokraa, KKO harkitsi oikeaksi, kumoten HO:n tuomion ja vapauttaen B:n kaikesta maksuvelvollisuudesta asiassa, jättää jutun asunto-oikeuden tuomion lopputuloksen varaan.\n      \n        Ratkaisuun osallistuneet: oikeusneuvokset Salervo, Mälkki ja Lindholm sekä ylimääräiset oikeusneuvokset Karetie ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II125"
  ],
  "referenceToLegislation": [
    "http://data.finlex.fi/eli/sd/1995/481/luku/6/pykala/48"
  ],
  "description": [
    "http://data.finlex.fi/voc/kko/fin/8e98d26a",
    "http://data.finlex.fi/voc/kko/swe/e0635811"
  ],
  "judgmentNumber": [
    "II125"
  ],
  "date": [
    "1982-02-02"
  ],
  "issued": [
    "1982-08-27"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}