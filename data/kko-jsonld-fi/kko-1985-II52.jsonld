{
  "@id": "sfecli:kko/1985/II52",
  "languageVersion": [
    {
      "@id": "sfecli:kko/1985/II52/fin",
      "title_fi": [
        "KKO:1985-II-52"
      ],
      "abstract_fi": [
        "\n    Asunto-osakeyhtiön yhtiöjärjestyksen mukaan osakkailta perittävä vastike määrättiin osakkeiden lukumäärän mukaan. Lisäksi yhtiöjärjestykseen sisältyi maininta lämpimästä vedestä suoritettavasta eri korvauksesta, jonka suuruuden määrääminen kuului yhtiön hallitukselle. Kun yhtiöjärjestykseen ei sisältynyt määräystä lämminvesimaksun määräämisen perusteesta, yhtiökokouksen päätös, jolla lämminvesimaksu oli päätetty periä henkilöluvun mukaan, kumottiin eri mieltä olleen osakkeenomistajan vaatimuksesta.\n    Ään.\n  "
      ],
      "hasFormat": {
        "@id": "sfecli:kko/1985/II52/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Porin raastuvanoikeudessa\n        A ja B ovat kertoneet, että Asunto-osakeyhtiö Kiertokatu 21-25:n 24.11.1982 pidetyssä varsinaisessa yhtiökokouksessa oli päätetty, että lämminvesimaksua peritään 20 markkaa henkilöä kohti kuukaudessa. Yhtiöjärjestyksessä ei ollut mainittu vastikkeeseen verrattavissa olevan erillisen lämminvesimaksun perustetta. Koska asunto-osakeyhtiöistä annetun lain 3 §:n mukaan yhtiöjärjestyksessä oli mainittava peruste, jonka mukaan se vastike oli laskettava, mitä osakkeenomistajien oli hallitsemistaan huoneistoista yhtiölle suoritettava tai voitiin määrätä heidän suoritettavakseen, ei lämminvesimaksua voitu periä henkilöluvun mukaan. Tällä perusteella A ja B ovat yhtiön osakkeenomistajina vaatineet, että yhtiökokouksen päätös lain ja yhtiöjärjestyksen vastaisena julistetaan pätemättömäksi ja yhtiö velvoitetaan korvaamaan heidän oikeudenkäyntikulunsa.\n      \n      \n        Vastaus\n        Yhtiö on lausunut, että lämpimästä vedestä suoritettava maksu ei ollut rinnastettavissa vastikkeeseen. Henkilöluvun mukaan suoritettava korvaus oli osakkeenomistajien kannalta kohtuullinen ja perustui yhtiössä jo aikaisemmin vallinneeseen vakiintuneeseen käytäntöön. Yhtiö on vaatinut, että kanne hylättäisiin kokonaisuudessaan ja että kantajat velvoitettaisiin korvaamaan yhtiön oikeudenkäyntikulut.\n      \n      \n        Raastuvanoikeuden päätös 23.3.1983\n        Raastuvanoikeus on katsonut selvitetyksi, että Asunto-osakeyhtiö Kiertokatu 21-25:n 24.11.1982 pidetyssä varsinaisessa yhtiökokouksessa, jossa yhtiön 17.350 osakkeesta oli edustettuna 5.518, oli pöytäkirjan 8 §:n kohdalla päätetty, että lämminvesimaksuna peritään entiseen tapaan 20 markkaa henkilöä kohti kuukaudessa. Kokouspöytäkirjaan oli merkitty A:n eriävä mielipide asiasta. Asunto-osakeyhtiön voimassa olevassa yhtiöjärjestyksessä ei ollut eri määräystä siitä, miten yhtiölle lämpimän veden käytöstä aiheutuvat kustannukset oli suoritettava. Sen vuoksi ja kun noita kustannuksia oli pidettävä sellaisina yhtiön menoina, jotka oli maksettava yhtiöjärjestyksessä vahvistetuin osakkeiden lukumäärän mukaan määräytyvin perustein osakkeenomistajilta perittävillä hoitovastikkeilla, raastuvanoikeus on julistanut yhtiön 24.11.1982 pidetyssä yhtiökokouksessa tehdyn, lämminvesimaksun suorittamisperusteen määräämistä koskevan päätöksen pätemättömäksi. Yhtiö velvoitettiin korvaamaan A:n ja B:n yhteiset oikeudenkäyntikulut 3.555 markalla 60 pennillä.\n      \n      \n        Turun hovioikeuden tuomio 27.1.1984\n        Hovioikeus, jonka tutkittavaksi asunto-osakeyhtiö oli saattanut jutun, on katsonut, ettei ollut syytä muuttaa raastuvanoikeuden päätöstä. Yhtiö velvoitettiin korvaamaan puolisoiden A ja B yhteiset oikeudenkäyntikulut hovioikeuden osalta 750 markalla.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Asunto-osakeyhtiö on pyytänyt valituslupaa ja vaatinut hovioikeuden tuomion ja raastuvanoikeuden päätöksen kumoamista sekä kanteen hylkäämistä ja puolisoiden A ja B velvoittamista korvaamaan yhtiön oikeudenkäyntikulut kaikissa oikeusasteissa. Valituslupa on myönnetty 31.5.1984. Puolisot A ja B ovat antaneet heiltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Asunto-osakeyhtiö Kiertokatu 21-25:n yhtiöjärjestyksessä lausutaan, että yhtiökokous määrää osakkeen omistajien hallitsemistaan huoneistoista osakkeiden lukumäärän mukaan suoritettavan yhtiövastikkeen suuruuden. Lisäksi yhtiöjärjestyksessä lausutaan, että lämpimästä vedestä suoritetaan eri korvaus, jonka suuruuden yhtiön hallitus määrää. Kun yhtiöjärjestyksessä ei siten ole mainittu eri määräysperustetta lämminvesimaksulle, on myös tämä korvaus määrättävä samalla perusteella kuin huoneistojen hallinnasta suoritettava vastike. Yhtiökokouksen 24.11.1982 tekemä päätös, jolla lämminvesikorvaus on päätetty periä henkilöluvun mukaan ja jota kaikki osakkeenomistajat eivät ole kannattaneet, on siten lain ja yhtiöjärjestyksen vastaisena pätemätön.\n      \n      \n        Lainkohta\n        Laki asunto-osakeyhtiöistä 3 § ja osakeyhtiölaki 9 luku 17 § 1 mom.\n      \n      \n        Tuomiolauselma\n        Hovioikeuden tuomion lopputulosta ei muuteta. Asunto-osakeyhtiö Kiertokatu 21-25 velvoitetaan suorittamaan A:lle ja B:lle yhteisesti korvaukseksi heillä vastauksen antamisesta täällä olleista kuluista 700 markkaa.\n      \n      \n        Eri mieltä olevan jäsenen lausunto\n        Oikeusneuvos Aro: Asunto-osakeyhtiö Kiertokatu 21-25:n yhtiöjärjestyksen 4 §:n 1 momentin mukaan osakkeenomistajien yhtiölle suoritettavan vastikkeen perusteena on osakkeiden lukumäärä. Yhtiöjärjestyksen 4 §:n 2 momentissa kuitenkin lausutaan: \"Lämpimästä vedestä suoritetaan eri korvaus, jonka suuruuden yhtiön hallitus määrää.\" Kun lämminvesimaksuja ei ole tahdottu sisällyttää vastikkeisiin, on yhtiöjärjestyksen po. määräys ymmärrettävissä siten, ettei lämminvesimaksujen ole tarkoitettu määräytyvän vastikeperusteella. Asunto-osakeyhtiössä onkin aina yhtiön rakennuksen valmistuksesta eli vuodesta 1958 alkaen ollut käytäntönä lämminvesimaksujen periminen henkilöluvun mukaan. Koska yhtiössä sen yhtiöjärjestyksen 4 §:n 2 momenttia on pysyvästi tulkittu siten, että lämminvesimaksut on voitu määrätä maksettavaksi henkilöluvun perusteella ja koska tämä tulkinta ei loukkaa osakkeenomistajien yhdenvertaisuutta vaan päinvastoin po. jakoperuste on lämminvesimaksujen osalta kohtuullinen, harkitsen oikeaksi kumoten hovioikeuden tuomion ja raastuvanoikeuden päätöksen hylätä kanteen. Asian laatuun nähden katson kuitenkin, että asianosaisten on itse kärsittävä kulunsa jutussa.\n        \n          Ratkaisuun osallistuneet: oikeusneuvokset Salervo, Saarni-Rytkölä, Nikkarinen ja Roos\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II52"
  ],
  "description": [
    "http://data.finlex.fi/voc/kko/fin/5f1278dc",
    "http://data.finlex.fi/voc/kko/swe/e2750b8b",
    "http://data.finlex.fi/voc/kko/swe/b78b3121",
    "http://data.finlex.fi/voc/kko/fin/11556ce2",
    "http://data.finlex.fi/voc/kko/swe/2431b088"
  ],
  "judgmentNumber": [
    "II52"
  ],
  "date": [
    "1984-10-09"
  ],
  "issued": [
    "1985-03-25"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}