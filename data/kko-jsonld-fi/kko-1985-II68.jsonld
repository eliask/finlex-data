{
  "@id": "sfecli:kko/1985/II68",
  "languageVersion": [
    {
      "@id": "sfecli:kko/1985/II68/fin",
      "title_fi": [
        "KKO:1985-II-68"
      ],
      "abstract_fi": [
        "\n    Laitoksesta karkaamisen edistämisen rangaistavuus oli RO:n päätöksen jälkeen, mutta ennen HO:n päätöksen antamista poistettu. Sjän vaadittua HO:ssa syytetyn tuomitsemista ankarampaan rangaistukseen HO:n ei olisi tullut antaa asiallista lausuntoa sjän valituksen johdosta, kun syytetty itse oli tyytynyt RO:n päätökseen.\n    Ään.\n    Vrt. KKO:1950-I-15\n  "
      ],
      "hasFormat": {
        "@id": "sfecli:kko/1985/II68/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Helsingin raastuvanoikeus on 12.11.1982 julistamassaan päätöksessä virallisen syyttäjän ja asianomistajan Helsingin kaupungin lastensuojelulautakunnan syytteestä lausunut selvitetyksi, että P oli, paitsi muuta, kesän 1981 ja tammikuun 1982 välisenä aikana Helsingissä tahallaan auttanut Helsingin kaupungin lastensuojelulautakunnan huostaan otettua seitsemää lasta poistumaan Outamon ja Naulakallion vastaanottokodeista majoittamalla heitä karkumatkojen aikana asunnossaan ja omistamassaan baarissa ja hakemalla heitä autollaan karkumatkoille Outamosta ja antamalla heille karkumatkojen aikana ruokaa ja juomaa. Sen vuoksi raastuvanoikeus on, samalla kun P tuomittiin jatketusta rikoksesta, joka käsittää varastetun tavaran kätkemisiä, ja jatketusta lapseen kohdistuvasta haureudesta yhdistettyyn 6 kuukauden 20 päivän vankeusrangaistukseen, josta rangaistuksesta vähennettiin rikoslain 3 luvun 11 §:n nojalla 2 kuukautta 19 päivää, ja yhdistetty vankeusrangaistus määrättiin ehdolliseksi 31.8.1984 päättyvin koetusajoin, tuominnut P:n 17.1.1936 annetun lastensuojelulain 44 §:n ja rikoslain 7 luvun 2 §:n nojalla jatketusta lastensuojelulain säännösten rikkomisesta 40:een 8 markan määräiseen päiväsakkoon eli maksamaan sakkoa 320 markkaa.\n      Helsingin hovioikeus, jonka tutkittavaksi virallinen syyttäjä oli valittamalla saattanut jutun vaatien P:n tuomitsemista rangaistukseen erittäin raskauttavien asianhaarojen vallitessa tehdystä jatketusta lastensuojelulain säännösten rikkomisesta, on 17.1.1984 antamallaan päätöksellä katsonut, ettei ollut syytä muuttaa raastuvanoikeuden päätöstä muulla tavoin kuin että P:lle ehdollisen vankeusrangaistuksen ohella tuomittiin 100 päiväsakon sakkorangaistus, joten P:n tuli sakkorangaistukset yhteenlaskettuina maksaa sakkoa 140 päiväsakkoa vastaavat 1.120 markkaa.\n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      P on pyytänyt valituslupaa ja muutoksenhakemuksessaan vaatinut, että hänelle lastensuojelulain säännösten rikkomisesta tuomittu sakkorangaistus ja ehdollisen vankeusrangaistuksen ohella tuomittu 100 päiväsakon sakkorangaistus kumottaisiin. Lastensuojelulain säännösten rikkomista koskevalta osalta on myönnetty valituslupa 6.6.1984. Kysymys valitusluvan myöntämisestä muilta osin on siirretty ratkaistavaksi valituksen käsittelyn yhteydessä. Virallinen syyttäjä ja Helsingin kaupungin lastensuojelulautakunta ovat antaneet hakemuksen johdosta pyydetyt vastaukset.\n      Valituslupaa ei myönnetä siltä osin kuin kysymys siitä on siirretty valituksen yhteydessä käsiteltäväksi. Hovioikeuden päätös jää siis muulta kuin lastensuojelulain säännösten rikkomista koskevalta osalta pysyväksi.\n    \n    \n      KORKEIMMAN OIKEUDEN RATKAISU VALITUKSEEN\n      \n        Perustelut\n        P on tyytynyt raastuvanoikeuden päätökseen, jolla hänet on tuomittu 17.1.1936 annetun lastensuojelulain 44 §:n nojalla sanotun lain säännösten rikkomisesta sakkorangaistukseen. Sen jälkeen on 5.8.1983 annettu uusi lastensuojelulaki, joka on tullut voimaan 1.1.1984. Tässä laissa ei laitoksesta karkaamisen edistämistä enää ole säädetty rangaistavaksi. Hovioikeuden päätös on annettu 17.1.1984 uuden lastensuojelulain voimaantulon jälkeen. Sen vuoksi hovioikeuden ei olisi pitänyt kysymyksessä olevan rikoksen osalta antaa asiallista lausuntoa syyttäjän valituksessaan esittämän rangaistusvaatimuksen johdosta.\n      \n      \n        Päätöslauselma\n        Hovioikeuden lausunto syyttäjän muutoksenhakemuksessaan puheena olevalta osalta esittämän rangaistusvaatimuksen johdosta poistetaan. P:n maksettaviksi jäävät siten yhteenlaskettuja 140 päiväsakkoa vastaavat 1.120 markkaa.\n      \n      \n        Esittelijän mietintö ja eri mieltä olevan jäsenen lausunto\n        Esittelijän mietintö: Laitoksesta karkaamisen edistämistä ei enää 5.8.1983 annetussa ja 1.1.1984 voimaan tulleessa uudessa lastensuojelulaissa ole säädetty rangaistavaksi. Kun juttu virallisen syyttäjän valituksesta on ollut myös P:n osalta vireillä hovioikeudessa ja hovioikeuden päätös on annettu uuden lastensuojelulain voimaantulon jälkeen, Korkein oikeus katsonee, että uutta lakia lievempänä lakina on sovellettava kysymyksessä olevaan P:n tekoon. Edellä lausutun perusteella Korkein oikeus harkinnee oikeaksi siten muuttaa hovioikeuden päätöstä, että P:lle jatketusta lastensuojelulain säännösten rikkomisesta tuomittu sakkorangaistus poistetaan. P:n suoritettaviksi ehdollisesti tuomitun vankeusrangaistuksen ohella siis jäänevät hovioikeuden hänelle oheissakkona tuomitsemat 100 päiväsakkoa, jotka hänet määrättäneen suorittamaan maksamalla sakkoa 8 markan päiväsakon mukaan yhteensä 800 markkaa.\n        Oikeusneuvos Nybergh: Hyväksyn mietinnön.\n        \n          Ratkaisuun osallistuneet: oikeusneuvokset Leivonen, Jalanko, Hiltunen ja Ketola\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II68"
  ],
  "description": [
    "http://data.finlex.fi/voc/kko/fin/cef46338",
    "http://data.finlex.fi/voc/kko/swe/cef46338"
  ],
  "judgmentNumber": [
    "II68"
  ],
  "date": [
    "1984-10-15"
  ],
  "issued": [
    "1985-05-06"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}