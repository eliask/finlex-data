{
  "@id": "sfecli:kko/1983/II190",
  "languageVersion": [
    {
      "@id": "sfecli:kko/1983/II190/fin",
      "title_fi": [
        "KKO:1983-II-190"
      ],
      "abstract_fi": [
        "\n    KO oli vapauttanut elatusvelvollisen elatusapumaksuista siltäkin ajalta, jolta lastensuojelulautakunta oli suorittanut elatusavun ennakkoa. Kun lautakunnalle lain mukaan oli siirtynyt oikeus elatusvelvollisen maksettavaan elatusapuun lautakunnan maksaman elatusavun ennakon määrää koskevalta osalta, KO:n päätöksellä ei ollut voitu poistaa lastensuojelulautakunnan oikeutta periä saatavaansa elatusvelvolliselta.\n  "
      ],
      "hasFormat": {
        "@id": "sfecli:kko/1983/II190/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Helsingin kaupungin lastensuojelulautakunta oli KKO:lle osoittamassaan hakemuksessa, jonka KKO oli 10.4.1981 antamallaan päätöksellä siirtänyt HO:n käsiteltäväksi kanteluna, kertonut, että Espoon KO oli 18.1.1977 julistamallaan päätöksellä, siirtäessään Per A:n Anna B:tä vastaan 14.12.1976 tiedoksi toimitetun haasteen nojalla ajamasta kanteesta asianosaisten alaikäisen lapsen Juhan huollon B:ltä A:lle, samalla vapauttanut A:n ennen 1.12.1976 erääntyneiden Juhaa varten tuomittujen elatusapumaksujen maksamisesta B:lle. Lastensuojelulautakunta oli suorittanut 1.12.1976 edeltäneeltä ajalta elatusavun ennakkoa B:lle Juhaa varten, koska A oli laiminlyönyt elatusavun maksamisen. Lastensuojelulautakunta, jota ei ollut kuultu sanotussa oikeudenkäynnissä, oli kärsinyt haittaa KO:n päätöksestä, koska se oli päätöksen johdosta menettänyt oikeutensa periä A:lta korvausta suorittamistaan elatusavun ennakoista. Tämän vuoksi lastensuojelulautakunta oli vaatinut KO:n päätöksen purkamista siltä osin kuin A oli vapautettu elatusapumaksujen maksamisesta 15.11.1976 edeltäneeltä ajalta, jolloin Juha tosiasiallisesti oli siirtynyt A:n huoltoon.\n      HO p. 19.5.1982 oli katsonut, että lastensuojelulautakunnan A:lta olevaa saatavaa, joka lautakunnalle oli syntynyt sen suoritettua 1.12.1976 edeltäneeltä ajalta elatusavun ennakkoa B:lle Juhaa varten, oli pidettävä hallinnollisluonteisena saatavana, jonka takaisin perimiseen A:lta lautakunnalla oli lakiin perustuva oikeus ja jonka maksamisesta yleinen tuomioistuin ei voinut maksuvelvollista vapauttaa. KO:n päätöksen ei siten ollut katsottava koskevan lastensuojelulautakunnan etua ja KO:lla ei näin ollen ollut ollut velvollisuutta kuulla lastensuojelulautakuntaa jutussa eikä oikeudenkäyntimenettelyssä ollut tapahtunut tuomiovirhettä. Sen vuoksi HO oli hylännyt kantelun aiheettomana.\n      Pyytäen valituslupaa Helsingin kaupungin lastensuojelulautakunta haki muutosta HO:n päätökseen. Lupa myönnettiin 2.9.1982. A vastasi hakemukseen. KKO:een hankitun selvityksen mukaan B oli kuollut 29.9.1981. Espoon kaupungin sosiaalilautakunta oli, KKO:n varattua lautakunnalle tilaisuuden tulla kuulluksi, KKO:een toimitetussa kirjelmässä ilmoittanut yhtyvänsä siihen, mitä Helsingin kaupungin lastensuojelulautakunta oli esittänyt. KKO:n varattua lastensuojelulautakunnalle ja B:lle tilaisuuden antaa selitys sosiaalilautakunnan kirjelmän johdosta A antoi selityksen, mutta lastensuojelulautakunta, joka aikaisemmin oli toimittanut KKO:een lisäkirjelmän, ei antanut selitystä.\n    \n    \n      \n      KKO p. tutki asian.\n      \n        Ratkaisun perustelut\n        Espoon KO on, tuomitessaan 18.3.1970 A:n ja B:n avioeroon ja määrätessään Juhan äitinsä huoltoon, velvoittanut B:lle elatusapua Juhaa varten. Espoon KO on 18.1.1977 julistamallaan lainvoimansaaneella päätöksellä siirtäessään Juhan huollon B:ltä A:lle vapauttanut A:n B:n suostumuksen mukaisesti ennen 1.12.1976 erääntyneiden, maksamatta olleiden elatusapumaksujen maksamisesta B:lle.\n        A:n elatusapumaksujen laiminlyönnin johdosta Helsingin kaupungin lastensuojelulautakunta on suorittanut elatusavun ennakkoa ajalta 1.10. - 31.12.1974, mikä ennakko on edelleen osittain korvaamatta lautakunnalle.\n        Elatusavun ennakosta ja elatustuesta 7.6.1963 annetun lain 8 §:n 3 momentin mukaan sosiaalilautakunnalla on oikeus saada elatusvelvolliselta korvaus maksamistaan ennakoista. Sanotun lain tilalle tulleen, lapsen elatuksen turvaamisesta 28.1.1977 annetun lain 19 §:n 2 momentin mukaan, milloin elatustukea maksetaan sillä perusteella, että elatusvelvollinen on laiminlyönyt elatusavun maksamisen, oikeus elatusapuun siirtyy elatustuen määrää vastaavalta osalta elatustukea maksaneelle kunnalle. Viimeksi mainittua lakia koskevan vuoden 1976 valtiopäiville annetun hallituksen esityksen n:o 89 perustelujen mukaan ehdotettu ja muuttamattomana hyväksytty 19 §:n 2 momentti oli yhdenmukainen tuolloin voimassa olleen lain kanssa. Helsingin kaupungin lastensuojelulautakunnalle on niin ollen siirtynyt oikeus A:n maksettavaan elatusapuun lautakunnan maksaman elatustuen määrää koskevalta osalta.\n        Lautakunnalle tulevan korvauksen suorittaminen oli elatusavun ennakosta ja elatustuesta annetun lain 9 §:n 1 momentin mukaan järjestetty siten, että sosiaalilautakunnalla oli oikeus periä elatusvelvolliselta kaikki erääntyneet elatusapusaamiset, mikä oikeus saman lain 18 §:n mukaan säilyi kunnes kaikista maksetuista ennakoista oli peritty korvaus. Lapsen elatuksen turvaamisesta annetussa laissa sosiaalilautakunnan saatavien periminen on järjestetty vastaavalla tavalla ja lain 49 §:n 2 momentin mukaan uuden lain säännöksiä elatusapuerien perimisestä elatustuen korvaukseksi on sovellettava niihin lain voimaan tullessa erääntyneisiin elatusapueriin, jotka sosiaalilautakunnalla on elatusavun ennakosta ja elatustuesta annetun lain mukaan ollut oikeus periä elatusvelvolliselta.\n        Espoon KO ei näin ollen ole vapauttaessaan päätöksellään A:n ennen 1.12.1976 erääntyneiden, Juhaa varten tuomittujen elatusapumaksujen maksamisesta B:lle voinut poistaa Helsingin kaupungin lastensuojelulautakunnan oikeutta periä A:lta niitä määriä, jotka lautakunnalla lain mukaan on oikeus saada elatusvelvolliselta maksettujen elatusavun ennakkojen korvaukseksi. Päätöslauselma\n        HO:n päätöksen lopputulosta ei muuteta.\n        \n          Ratkaisuun osallistuneet: oikeusneuvokset Miettinen, Portin ja Hiltunen sekä ylimääräiset oikeusneuvokset Mäkinen ja Lager\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II190"
  ],
  "description": [
    "http://data.finlex.fi/voc/kko/fin/82abf8d4",
    "http://data.finlex.fi/voc/kko/swe/be48c9fd",
    "http://data.finlex.fi/voc/kko/fin/af1a31b5"
  ],
  "judgmentNumber": [
    "II190"
  ],
  "date": [
    "1983-08-17"
  ],
  "issued": [
    "1983-12-30"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}