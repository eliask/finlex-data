{
  "@id": "sfecli:kko/1980/II130",
  "languageVersion": [
    {
      "@id": "sfecli:kko/1980/II130/fin",
      "title_fi": [
        "KKO:1980-II-130"
      ],
      "abstract_fi": [
        "\n    Hovioikeuden oli säännönmukaisessa kokoonpanossa ratkaistava kysymys siitä, kuuluiko vastaajan kotipaikan yleisessä alioikeudessa vireille pantu riitajuttu yleisen tuomioistuimen vai asunto-oikeuden toimivaltaan. Kysymys myös siitä, oliko juttu asunto-oikeuden toimivaltaan kuuluva.\n  "
      ],
      "hasFormat": {
        "@id": "sfecli:kko/1980/II130/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli vakuutusyhtiölle B 15/7 1974 tiedoksi toimitetun haasteen nojalla Turun RO:ssa lausunut, että hän oli 2/12 1961 tehdyllä vuokrasopimuksella vuokrannut yhtiöltä C Jyväskylässä sijaitsevan liikehuoneiston harjoittamaansa kenkäkauppaliikettä varten. C:n myytyä vuonna 1969 ko. talon oli vuokranantajaksi tullut B. Kerrotussa vuokrasopimuksessa C oli siltä varalta, että tontille mahdollisesti rakennettaisiin uusi rakennus, sitoutunut antamaan A:lle ensisijaisen oikeuden saada rakennettavasta talosta käypää vuokraa vastaan myymälä-, varasto- ja toimistotiloja, jotka vastaisivat vuokrasopimuksessa tarkoitettuja tiloja. B:n päätettyä rakentaa tontille uuden liiketalon se oli irtisanonut A:n vuokrasuhteen päättyväksi 31/3 1972, varaamatta hänelle vuokrasopimuksen mukaisesti mahdollisuutta uuden liikehuoneiston vuokraamiseen uudisrakennuksesta. Kun A näin ollen oli menettänyt liikkeenharjoittamismahdollisuutensa entisessä paikassa, A oli vaatinut, että B velvoitettaisiin suorittamaan hänelle korvaukseksi näin aiheutuneesta vahingosta 100 000 markkaa laillisine korkoineen sekä korvaamaan hänen oikeudenkäyntikulunsa.\n      B:n vastustettua kannetta RO p. 9/12 1974 oli lausunut selvitetyksi, että A oli kanteessa kerrotuin tavoin ja ehdoin vuokrannut po. liikehuoneiston ja että B, joka sittemmin oli tullut vuokranantajaksi, oli irtisanonut vuokrasopimuksen päättymään 31/3 1972. Koska asemakaavalliset seikat sekä tontin rakennusoikeuteen ja rakennuksen suunnitteluun liittyvät olosuhteet kuitenkin tekivät huoneiston varaamisen A:lle uudisrakennuksesta mahdottomaksi tai ainakin vaikeasti toteutettavaksi, eikä B:n voitu tällaisissa olosuhteissa katsoa olevan velvollinen antamaan A:lle po. oikeutta, RO oli hylännyt kanteen.\n      A:n haettua muutosta RO:n päätökseen Turun HO p. 24/3 1977 oli käsitellyt asian; ja koska ko. vuokrahuoneisto sijaitsi Jyväskylän kaupungissa, jossa oli asunto-oikeus, eikä RO:n niin ollen vastoin oikeudenkäynnistä huoneenvuokra-asioissa annetun lain 3 §:n säännöstä olisi pitänyt ottaa tutkittavakseen A:n kerrotun huoneenvuokrasuhteen perusteella esittämää kannetta toimivaltaansa kuulumattomana, HO oli kumonnut ja poistanut RO:n päätöksen. Sanotun lain 36 §:n nojalla hylättiin B:n vaatimus saada korvausta HO:ssa olleista kuluistaan.\n      HO:n ilmoituksen mukaan oikeudenkäynnistä huoneenvuokra-asioissa annetun lain 30 §:n ja oikeudenkäymiskaaren 30 luvun 6 §:n 4 kohdan mukaan jutussa ei voitu myöntää muutoksenhakulupaa saman luvun 3 §:n 1 kohdassa mainituilla perusteilla.\n      A pyysi HO:n antaman muutoksenhakumenettelyä koskevan osoituksen perusteella, että hänelle oikeudenkäymiskaaren 30 luvun 3 §:n 2 kohdan nojalla myönnettäisiin lupa hakea muutosta HO:n päätökseen, ja lupahakemukseensa sisällytti muutoksenhakemuksen. Hakemuksen johdosta B antoi siltä vaaditun vastauksen.\n    \n    \n      KORKEIN OIKEUS\n      KKO p. totesi, että oikeudenkäymiskaaren mukaan yleisen tuomioistuimen oli säännönmukaisessa oikeudenkäyntijärjestyksessä päätettävä, oliko se toimivaltainen tutkimaan sen käsiteltäväksi saatetun jutun. HO:n olisi siten pitänyt ratkaista kysymys siitä, kuuluiko po., vastaajan kotipaikan yleisessä alioikeudessa vireille pantu riitajuttu yleisen tuomioistuimen vai oikeudenkäynnistä huoneenvuokra-asioissa annetun lain mukaisesti asunto-oikeuden toimivaltaan, säännönmukaisessa kokoonpanossa eikä, kuten oli tapahtunut, tuon lain 29 §:ssä säädetyssä kokoonpanossa. HO:n ei näin ollen olisi myöskään pitänyt viimemainitun lain 30 §:n säännöstä soveltaen panna päätökseensä ilmoitusta siitä, ettei A:lle voitu oikeudenkäymiskaaren 30 luvun 3 §:n 1 kohdassa mainituilla perusteilla myöntää lupaa hakea muutosta HO:n päätökseen. Tämän vuoksi ja ottaen huomioon sen arvon, jonka osalta HO:n ratkaisu oli A:lle vastainen, KKO harkitsi oikeaksi oikaista sanotun ilmoituksen lausumaksi, että A:lle voitiin viimeksi mainitun lainkohdan nojalla, sellaisena kuin se oli 14/6 1958 annetussa laissa, myöntää lupa hakea muutosta HO:n päätökseen.\n      KKO otti A:n hakemuksen sanotun kohdan mukaisena hakemuksena tutkittavaksi ja suostui muutoksenhakulupahakemukseen.\n      Vaikka HO:n ratkaisu olikin, kuten edellä on todettu, syntynyt virheellisessä oikeudenkäyntijärjestyksessä, KKO viivytyksen välttämiseksi otti välittömästi tutkittavaksi kysymyksen siitä, oliko ratkaisu sisällöltään oikea. Koska A:n vireille panema kanne ei koskenut mitään rakennettua huoneistoa eikä minkään huoneiston vuokrasuhdetta vaan huoneenvuokrasopimusasiakirjaan sisällytetyn, vuokrahuoneiston rakentamista koskeneen sopimusvelvoitteen täyttämättä jättämisestä esitettyä vahingonkorvausvaatimusta, eikä juttu siten kuulunut HO:n päätöksensä perustaksi ottaman enempää kuin minkään muunkaan lainkohdan nojalla asunto-oikeuden toimivaltaan vaan juttu oli yleisessä tuomioistuimessa ajettava riitajuttu, KKO harkitsi oikeaksi kumota HO:n päätöksen ja palauttaa jutun HO:een ilmoituksetta tapahtuvaa uutta laillista käsittelyä varten.\n      \n        Ratkaisuun osallistuneet: presidentti Olsson, oikeusneuvokset Mälkki, Hämäläinen ja Hiltunen sekä ylimääräinen oikeusneuvos Winqvist\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1980:II130"
  ],
  "judgmentNumber": [
    "II130"
  ],
  "date": [
    "1980-08-21"
  ],
  "issued": [
    "1980-12-05"
  ],
  "creator": [
    "http://data.finlex.fi/common/KKO"
  ],
  "year": [
    "1980"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}