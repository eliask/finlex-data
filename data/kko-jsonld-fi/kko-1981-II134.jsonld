{
  "@id": "sfecli:kko/1981/II134",
  "languageVersion": [
    {
      "@id": "sfecli:kko/1981/II134/fin",
      "title_fi": [
        "KKO:1981-II-134"
      ],
      "abstract_fi": [
        "\n    24.3.1977 alkaneesta ns. voimalalakosta oli teollisuuslaitoksessa aiheutunut sähkövoimapula, jonka oli katsottava muodostaneen TSL 27 §:n 2 mom:ssa tarkoitetun, työpaikkaa kohdanneen esteen 28.3.1977 lukien. Työnantajan 10.3.1977 antama lomautusvaroitus lakonuhan vuoksi ja sitä täydentänyt, 25.3.1977 annettu ilmoitus lomautusten alkamisesta 28.3.1977 eivät vapauttaneet työnantajaa mainitun lainkohdan mukaisesta palkanmaksuvelvollisuudesta viimemainittuna päivänä alkaneelta kahden viikon ajalta.\n    Vrt. KKO:1980-II-109.\n    Koska työntekijät työsuoritustensa estyessä olivat myös välttyneet työstä eräiden erityiskorvausten ja -lisien edellyttämissä olosuhteissa, estymäajan palkka oli suoritettava korottamattomana.\n  "
      ],
      "hasFormat": {
        "@id": "sfecli:kko/1981/II134/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Asianajaja A:n oy B:tä vastaan Toijalan KO:ssa 6.3.1979 vireille panemasta kanteesta, jossa A oli vaatinut yhtiön velvoittamista suorittamaan yhtiölle kuuluvan C:n tehtaan työntekijöiden hänelle perittäviksi siirtämiä työsuhteeseen perustuvia saatavia yhteensä 394 839 markkaa 60 penniä 6 prosentin korkoineen 22.4.1977 alkaen sekä korvausta oikeudenkäyntikuluista ja jota kannetta yhtiö oli vastustanut, KO p. 7.8.1979 oli tutkinut jutun ja lausunut selvitetyksi, että oy B:lle kuuluvan C:n tehtaan palveluksessa olleet, yhtiön Valkeakoskella olevassa tehtaassa työsopimuslain mukaisessa työsuhteessa työskentelevät, päätöksessä mainitut henkilöt olivat sen johdosta, kun Suomen Teknillisten Toimihenkilöjärjestöjen Keskusliitto r.y:n toimeenpaneman valtakunnallinen voimalaitos- ja sähkönjakelualan lakko oli vaikeuttanut yhtiön po. tehtaan tuotannolliselle toiminnalle välttämätöntä sähkönsaantia, joutuneet lomautetuiksi 24.3. ja 11.4.1977 välisenä aikana eripituisiksi jaksoiksi sen jälkeen, kun tehtaan kunnossapitohenkilökunta oli päättänyt 17.3.1977 aloitetun lakon, yhtiön jättäessä lomautusajan palkan maksamatta. Edelleen KO oli lausunut selvitetyksi, että Valkeakosken Kemiantyöntekijän ammattiosaston puheenjohtaja ja pääluottamusmies olivat 21.3. ja 29.3.1977 päivätyillä kirjallisilla ilmoituksilla ilmoittaneet työntekijäin olevan työnantajan käytettävissä työnjohdon osoittamiin tehtäviin ja että työntekijöille oli maksettava työsopimuslain 27 §:n 2 momentin mukaan kahden viikon palkka sekä myös, että tehdas oli 25.3.1977 antamassaan lomautusilmoituksessa todennut lakon aiheuttaman työnteon esteen poistuneen ja todennut samalla, ettei FC-tehtaan tuotantoa voitu käynnistää ja ylläpitää, ilmoittaen myös selvittävänsä pystytäänkö VF-tehdas 28.3.1977 tapahtnut VKK-tehtaan käynnistämisen jälkeen käynnistämään omaan ja valtakunnan verkosta saatavan sähkön turvin.\n      Sen vuoksi ja koska mainitun lakon tarkoituksena ei ollut ollut eri keskusjärjestöön kuuluneiden kemiantyöntekijöiden Liitto r.y:n jäsenten työehtojen ja työolojen parantaminen ja sähkövoiman säännöllisen saamisen estymistä siten oli pidettävä työsopimuslain 27 §:n 2 momentissa tarkoitettuna työpaikkaa kohdanneena tulipaloon tai poikkeukselliseen luonnontapahtumaan verrattavana työntekijästä ja työnantajasta riippumattomana esteenä, KO oli, koska ei ollut edes väitetty, että ko. työntekijöillä olisi ollut lomautusaikana palkkatuloa muualta tai että he olisivat tuona aikana kieltäytyneet ottamasta vastaan muuta työtä, vaatimukset tältä osin enemmälti hyläten, velvoittanut oy B:n suorittamaan A:lle ko. työntekijöiden A:lle siirtämää palkkasaatavaa, mitä he olisivat ansainneet esteen ajalta, eli yhteensä 394 839 markkaa 60 penniä 6 prosentin korkoineen 22.4.1977 lukien. Koska asia oli kuitenkin ollut niin epäselvä, että oikeudenkäynti oli ollut perusteltua aihetta, A:n oikeudenkäyntikuluvaatimus oli hylätty.\n      Turun HO, jonka tutkittavaksi oy B oli saattanut jutun, t. 19.9.1980 oli katsonut selvitetyksi, että yhtiö oli odotettavissa olleen, KO:n päätöksessä tarkoitetun työn tilapäisen vähenemisen vuoksi ilmoittanut lomautusuhasta muun muassa kaikille nyt käsiteltävässä jutussa ko. kemiantyöntekijöille jaetussa, 10.3.1977 ilmestyneessä yhtiön C:n tehtaan tiedostuslehdessä. Edelleen HO oli lausunut Valkeakosken Kemiantyöntekijäin ammattiosaston 21.3.1977 päivätyllä kirjelmällään ilmoittaneen vastaajayhtiölle työsopimuslain 27 §:n 2 momenttiin viitaten sen alaisuuteen kuuluvien työntekijöiden edelleenkin olevan työnantajan käytettävissä. Po. työntekijät olivat siten itsekin pitäneet edellä mainittua yhtiön ilmoitusta heitä koskevana lomautusilmoituksena. HO oli todennut, että KO:n päätöksessä mainittu Suomen Teknisten Toimihenkilöjärjestöjen Keskusliiton valtakunnallinen lakko oli alkanut 24.3.1977 ja että oy B oli sitä seuranneena päivänä täsmennetyin ilmoituksin yksipuolisesti lomauttanut KO:n päätöksessä luetellut työntekijät saman kuun 28 päivänä. Lomauttaminen voitiin työsopimuslain 37 §:n 2 momentin 4 kohdassa mainitulla perusteella toteuttaa myös po. esteen aiheuttaman työn tilapäisen vähenemisen vuoksi, joten yhtiöllä oli ollut oikeus lomautukseen sellaisin vaikutuksin, että työntekijöillä oli, kun ratkaisuperusteena oli pidettävä työsopimuslain 30 §:n 1 momenttia sen alkuperäisessä muodossa, oikeus palkkaan vain lomautusilmoitusta seuranneelta irtisanomisaikaa vastaavalta ajalta. Sen vuoksi ja kun jutussa ko. työntekijöiden oli näytetty saaneen lomautusilmoituksen jälkeen hyväkseen irtisanomisajan eikä yhtiö siten ollut velvollinen maksamaan heille palkkaa lomautuksen ajalta, HO oli, kumoten KO:n päätöksen, hylännyt kanteen.\n      Pyytäen valituslupaa A haki muutosta HO:n tuomioon. Lupa myönnettiin ja oy B antoi siltä hakemuksen johdosta pyydetyn vastauksen.\n    \n    \n      KORKEIN OIKEUS\n      KKO t. tutki jutun ja katsoi selvitetyksi, että oy B oli C:n tehtaan tiedotuslehdessä 10.3.1977 antanut varoituksen siitä, että mikäli voimalaitosalaa uhkaamassa ollut Suomen Teknisten Toimihenkilöjärjestöjen Keskusliiton ja sen eräiden jäsenyhdistysten suunnittelema työtaistelu puhkeaisi ja siitä johtuisi yhtiölle kuuluvan C:n tehtaan sähkövoiman saannille rajoituksia, joita ei tehtaan oman voimalaitoksen turvin voitaisi hoitaa, tehtaan toimintaa saatettaisiin joutua rajoittamaan tai keskeyttämään, ja että tilanne saattoi johtaa työteon ja palkanmaksun keskeytyksiin ja lomautuksiin. Näistä seikoista yhtiö oli antava tarkemmat tiedot sitten kun sähkönjakelusta johtuvat toiminnan rajoitukset olivat selvillä. Lakon alettua 24.3.1977 yhtiö oli seuranneena päivänä sanottuun lomautusvaroitukseensa viitaten ilmoittanut 28.3.1977 alkaen keskeyttävänsä toistaiseksi työnteon niiltä työntekijöiltään, joille ilmoituksessa sanotun tuotanto-ohjelman puitteissa ei ollut löydettävissä tuotannollisesti mielekästä työtä. Ilmoituksessa mainitusta päivästä alkaen kahden viikon aikana yhtiö oli sitten toimeenpannut kanteessa tarkoitettujen työntekijöidensä palkattoman lomautuksen eripituisin ajoin. Asiakirjoista ei ilmennyt, mitä työtä, minä päivänä, minkä tuntimäärän ja millä palkalla kukin työntekijä olisi tehnyt, jollei lomautusta olisi tapahtunut. A oli ilmoittanut vaaditut määrät lasketun siltä pohjalta, että tuntipalkkaa korottavina tekijöinä oli otettu huomioon ne sunnuntai- ja juhlapyhäkorvaukset sekä vuorolisät, jotka työntekijät työsuorituksistaan mahdollisesti olisivat voineet ansaita. Yhtiö oli sen varalta, ettei sen katsottaisi 10.3.1977 antamallaan lomautusvaroituksella vapautuneen palkanmaksuvelvollisuudestaan ko. tapauksessa, esittänyt neljä laskelmavaihtoehtoa toisaalta perustuntipalkan ja toisaalta työehtosopimuksen mukaisen keskituntiansion perustalta sekä toisaalta siitä perustalta, laskettiinko työsopimuslain 27 §:n 2 momentissa tarkoitettu työsuoritusten enintään kahden viikon estymisaika yhtiön vaatimuksen mukaisesti jo niin sanotun voimalalakon alkamispäivästä vai vasta todellisesta estymisajankohdasta 28.3.1977 lukien. Maksuvelvolliseksi tuomitsemisen varalta yhtiö oli ilmoittanut hyväksyvänsä esittämistään laskelmavaihtoehdoista vain perustuntipalkkaperusteisen laskelman, jossa työnteon estymäajaksi oli luettu enintään 2 viikkoa 24.3.1977 alkaen ja joka laskelma päättyi yhteensä 195 011 markkaan 64 penniin. Katsottaessa estymäajaksi 28.3.1977 alkaen laskettava kahden viikon aika yhtiön esittämän laskelmavaihtoehdon 3 mukaan, joka eräiltä osin ylitti kanteessa vaaditut määrät, perustuntipalkkaperustalta päädyttäisiin 240 621 markan 67 pennin suuruiseen yhteismäärään.\n      Jutussa ei ollut näytetty, että mainitulla, niin sanotulla voimalalakolla olisi pyritty parantamaan oy B:n ko. työntekijöiden työoloja tai työehtoja, tai että lakko olisi ollut omansa niitä parantamaan tai että sanottujen työntekijöiden ja lakon välillä olisi ollut joku muu huomioon otettava riippuvuussuhde. Lakosta aiheutunutta sähkövoimapulaa oli siten pidettävä työsopimuslain 27 §:n 2 momentissa tarkoitettuna, ko. työntekijöistä samoin kuin työnantajastakin riippumattomana esteenä, joka jutussa esitetyn selvityksen perusteella oli kohdannut työpaikkaa 28.3.1977 lukien. Po. aikana voimassa olleen työsopimuslain 30 §:ssä tarkoitetun lomauttamisen tai sitä ehkä edeltäneen lomautusvaroituksen oikeusvaikutukseksi ei myöskään ollut säädetty sitä, että työnantaja voisi lain 27 §:n 2 momentissa tarkoitetusta työnteon esteestä johtuneella lomauttamistoimenpiteellä vapautua tuon lainkohdan mukaisesta palkanmaksuvelvollisuudesta. Edellä selostetuilla, yhtiön 10. ja 25.3.1977 antamalla lomautusvaroituksella ja sitä täydentäneellä ilmoituksella ei näin ollen ollut merkitystä tämän jutun ratkaisun kannalta. Yhtiö ei siten ollut lomauttamistoimillaan vapautunut palkanmaksuvelvollisuudestaan lainkohdassa mainittuna kahden viikon työnteon estymäaikana, joka nyt käsiteltävässä tapauksessa siis oli käsittänyt ajan maanantaista 28.3.1977 sunnuntaihin eli ensimmäiseen pääsiäispäivään 10.4.1977. Tuona aikana nyt ko. työntekijät olivat olleet eri pituiset ajat lomautettuina. Edellä lausutuin perustein yhtiö oli noilta estymäajoilta velvollinen maksamaan palkkaa. KKO katsoi että, koska työntekijät työsuoritustensa estyessä olivat myös välttyneet työstä edellä mainittujen erityiskorvausten ja -lisien edellyttämissä olosuhteissa, estymäajan palkka oli suoritettava korottamattomana. Koskei estymäajan palkkoja voitu selvityksen puutteellisuuden vuoksi laskelmallisesti määrittää, KKO otti tuomioperusteeksi edellä mainitun yhtiön laskelmavaihtoehdon 3, kuitenkin siten, ettei korvausta tuomittu suurempana kuin kunkin työntekijäin kohdalta oli vaadittu. Näillä perusteilla KKO harkitsi oikeaksi, kumoten HO:n tuomion ja muuttaen KO:n päätöstä, velvoittaa oy B:n suorittamaan A:lle, jolle kanteessa tarkoitetut 399 työntekijää olivat siirtäneet saatavansa perittäviksi, tuomiossa eritellyt määrät, yhteensä 238 163 markkaa 44 penniä 6 prosentin korkoineen KO:n päätöksessä mainitusta 22.4.1977 lukien. Asian laadun vuoksi A:n oli pidettävä vahinkonaan hänellä jutusta KKO:ssa olleet kulut.\n      \n        Ratkaisuun osallistuneet: presidentti Olsson, oikeusneuvokset Manner, Hämäläinen, Lehtonen ja Hiltunen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II134"
  ],
  "referenceToLegislation": [
    "http://data.finlex.fi/eli/sd/1994/763/luku/7/pykala/27"
  ],
  "description": [
    "http://data.finlex.fi/voc/kko/fin/f28a6de1",
    "http://data.finlex.fi/voc/kko/swe/3f875c9c",
    "http://data.finlex.fi/voc/kko/fin/e15d9c57"
  ],
  "judgmentNumber": [
    "II134"
  ],
  "date": [
    "1981-03-31"
  ],
  "issued": [
    "1981-10-20"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}