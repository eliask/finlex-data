{
  "@id": "sfecli:kko/1982/II59",
  "languageVersion": [
    {
      "@id": "sfecli:kko/1982/II59/fin",
      "title_fi": [
        "KKO:1982-II-59"
      ],
      "abstract_fi": [
        "\n    Asunto-osakeyhtiön perustajana ollut rakennusyhtiö A oli ennen asunto-osakeyhtiön kaupparekisteriin merkitsemistä ja osakekirjojen antamista tekemällään sitoumuksella pantannut merkitsemänsä asunto-osakeyhtiön osakkeet B:lle velkojensa vakuudeksi. A oli saanut osakekirjan haltuunsa ja joutunut sen jälkeen konkurssiin. Koska A:n hallituksen puheenjohtaja, joka oli allekirjoittanut panttaussitoumuksen, oli panttauksen tapahtuessa toiminut myös asunto-osakeyhtiön hallituksen puheenjohtajana ja asunto-osakeyhtiö oli näin saanut panttauksesta ilmoituksen, panttaus oli VKL 31 §:n 1 mom:sta ja 10 §:stä ilmenevän periaatteen mukaan tullut täytetyksi ja panttaussitoumus oli konkurssipesää sitova.\n  "
      ],
      "hasFormat": {
        "@id": "sfecli:kko/1982/II59/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      B oli rakennusyhtiö A:n konkurssipesälle 22.2.1979 tiedoksi toimitetun haasteen nojalla Joensuun RO:ssa kanteenaan lausunut, että A oli 18.2.1978 allekirjoitetulla panttaussitoumuksella pantannut B:lle asunto-oy X:n omistaman talon huoneiston n:o B 3 hallintaan oikeuttavat osakkeet n:ot 5679 - 6835 vakuudeksi niiden tavara- ja rahaluottojen sopimuksenmukaisesta maksamisesta, jotka B oli A:lle myöntänyt tai vastaisuudessa myöntäisi, samoin kuin kaikesta muustakin maksuvelvollisuudesta, johon B saattoi A:n puolesta joutua. A oli sittemmin asunto-osakeyhtiön asiamiehenä saanut haltuunsa pantattuja osakkeita koskevan osakekirjan, jota ei ollut ennen panttausta vielä painettu, ja pitänyt osakekirjaa hallussaan panttauksesta tiedon saaneen asunto-osakeyhtiön lukuun. Sen vuoksi B oli vaatinut, että konkurssipesä, joka oli pitänyt osakekirjaa hallussaan A:n konkurssiin asettamisesta 14.11.1978 lukien velvoitettaisiin luovuttamaan osakekirja B:n haltuun.\n      B:n kanteesta kuultuna konkurssipesä oli lausunut, että panttia ei ollut luovutettu B:n hallintaan eikä panttausta niin ollen ollut tapahtunut, vaan kysymyksessä oli ainoastaan panttausluvanta. Asunto-osakeyhtiö ei ollut tehnyt sitoumusta osakekirjan luovuttamisesta B:lle. Osakekirja ei ollut ollut A:n hallussa asunto-osakeyhtiön lukuun, vaan sen vuoksi, että A oli kysymyksessä olevien osakkeiden omistaja. Näillä perusteilla ja koska osakekirja konkurssin alkaessa oli ollut A:n hallussa, konkurssipesä oli vastustanut kannetta.\n      RO p. 11.9.1979 oli lausunut selvitetyksi, että A, joka oli asetettu konkurssiin 14.11.1978, oli 18.1.1978 päivätyllä panttaussitoumuksella pantannut B:lle asunto-osakeyhtiö X:n osakkeet numerot 5679 - 6385 niiden tavara- ja rahaluottojen maksamisen vakuudeksi, jotka B oli A:lle myöntänyt tai vastedes myöntäisi samoin kuin kaiken sen maksuvelvollisuuden vakuudeksi, johon B ja A:n puolesta joutua. Asunto-osakeyhtiön osakkeista oli A merkinnyt 14 huoneiston, niihin mukaan luettuna po. huoneisto sekä yhtiön toimitusjohtaja Veikko T ja tämän vaimo kahden muun huoneiston hallintaan oikeuttavat osakkeet. Asunto-osakeyhtiön yhtiöjärjestys oli hyväksytty 25.5.1977 ja vahvistettu 11.11.1977. Kaupparekisteriin yhtiö oli merkitty 27.1.1978. Yhtiön toiminimen kirjoittivat hallituksen puheenjohtaja Veikko T yksin tai kaksi varsinaista jäsentä yhdessä. Yhtiön osakekirjat olivat valmistuneet huhtikuun lopulla 1978, jolloin A oli saanut po. osakekirjan eli osakkeet numero 0005679 - 0006385 omistajana haltuunsa. Edelleen RO oli lausunut selvitetyksi, että A oli 31.5.1978 päivätyllä yleispanttauksella pantannut vakuutusyhtiö P:lle asunto-osakeyhtiön ko. osakkeet ensisijaisesti A:n luottovakuutusten (takausten) vastuuvakuudeksi luovuttaen samalla vakuutusyhtiölle 18.5.1978 päivätyn tavanomaisen osakekirjojen luovutussitoumuksen, jonka oli allekirjoittanut Veikko T hallituksen puheenjohtajana ja yksin toiminimen nimen kirjoittamiseen oikeutettuna sekä asunto-osakeyhtiön että A:n puolesta. Veikko T oli 7.11.1978 lähettänyt kysymyksessä olevan osakekirjan, jonka yhtiön hallituksen jäsenet olivat allekirjoittaneet, mutta joka oli päiväämätön ja varustettu alkuperäisellä siirtomerkinnällä, Oy Matkahuolto Ab:n välityksellä Kajaaniin ja rahtikirjaan oli lähetyksen vastaanottajaksi merkitty A, osoite Veikko T. Veikko T ei kuitenkaan ollut sanottua lähetystä Kajaanin matkahuollosta noutanut ja se oli Kajaanin matkahuollosta luovutettu sitten A:n konkurssipesälle. Ko. asunto-osakeyhtiön osakkeet oli merkitty A:n pesäluetteloon, joka Joensuun RO:ssa toimitetussa velkojain kuulustelussa oli yhtiön puolesta vahvistettu oikeaksi.\n      Sen vuoksi ja kun A oli asunto-osakeyhtiön yhtiösopimuksen mukaan perustajaosakkaan merkinnyt ko. osakkeet ja kun noita osakkeita koskeva osakekirja A:n konkurssin alkaessa oli sen hallussa omistajana eikä asunto-osakeyhtiön toimeksiannosta sen lukuun eikä yhtiö ollut luovuttanut osakekirjaa hallustaan ja sitä paitsi asunto-osakeyhtiön ei ollut näytetty olleen velkaa B:lle ja joka tapauksessa B:n rakennusalalla toimivana olisi pitänyt tietää, ettei rakentaja A voinut asunto-osakeyhtiön puolesta ilman asunto-osakeyhtiön yhtiökokouksen päätöstä tai kaikkien osakkeiden suostumusta pantata asunto-osakeyhtiön osakkeita asunto-osakeyhtiön kaupparekisteristä ilmenevälle toimialalle vieraaseen tarkoitukseen omien valkojensa ja luottojen vakuudeksi, RO oli kauppakaaren 10 luvun 1 §:n, osakeyhtiölain 32 §:n ja asunto-osakeyhtiölain 2 §:n nojalla hylännyt B:n ko. osakkeiden sille luovuttamista tarkoittavan kanteen.\n      Itä-Suomen HO, jonka tutkittavaksi B oli saattanut jutun, t, 21.5.1981 oli katsonut käyneen selville, että A oli 18.1.1978 allekirjoitetulla panttaussitoumuksella pantannut B:lle ko. asunto-osakeyhtiön osakkeet, joita koskevaa osakekirjaa ei ollut tuolloin vielä painettu, ja, osakekirjan tultua sittemmin painetuksi, 31.5.1978 allekirjoitetulla yleispanttauksella pantannut samat osakkeet vakuutusyhtiö P:lle antaen samalla vakuutusyhtiölle mainitun 18.5.1978 päivätyn osakekirjan luovutussitoumuksen sekä että A oli 14.11.1978 asetettu konkurssiin ja osakekirja oli ollut konkurssin alkaessa A:n hallussa. Asunto-osakeyhtiön oli katsottava saaneen tiedon B:lle tehdystä panttauksesta sanotun panttauksen tapahtuessa, koska A:n puolesta panttaussitoumuksen allekirjoittanut henkilö oli ollut myös 27.1.1978 kaupparekisteriin merkityn asunto-osakeyhtiön hallituksen puheenjohtaja. B:n panttioikeus ei ollut rauennut sen johdosta, että osakekirja oli joutunut A:n haltuun ja ollut sen hallussa konkurssin alkaessa, koska asunto-osakeyhtiöllä, joka oli kerrotuin tavoin saanut tiedon B:lle, tapahtuneesta panttauksesta, ei ollut ollut oikeutta luovuttaa osakekirjaa A:lle. Näillä perusteilla HO kumoten RO:n päätöksen, oli velvoittanut A:n konkurssipesän luovuttamaan puheena olevan osakekirjan B:lle 18.1.1978 allekirjoitetun panttaussitoumuksen osoittamaa tarkoitusta varten.\n      Pyytäen valituslupaa A:n konkurssipesä haki muutosta HO:n tuomioon. Lupa myönnettiin ja B antoi siltä pyydetyn vastauksen.\n    \n    \n      \n      KKO t. tutki jutun. Koska asunto-osakeyhtiö oli saanut ilmoituksen puheena olevien osakekirjattomien osakkeiden panttauksesta. HO:n tuomiossa kerrotuin tavoin ja panttaus oli siten velkakirjalain 31 §:n 1 momentista ja 10 §:stä ilmenevän periaatteen mukaan tullut täytetyksi ja kun näin syntynyt panttioikeus ei ollut rauennut siksi, että asunto-osakeyhtiö osakekirjojen tultua painetuksi ei ollut luovuttanut osakekirjaa B:lle, KKO näillä ja HO:n mainitsemilla perusteilla katsoi, ettei ollut syytä muuttaa HO:n tuomion lopputulosta. Konkurssipesä velvoitettiin suorittamaan B:lle korvaukseksi sillä vastauksen antamisesta KKO:ssa olleista kuluista 800 markkaa.\n      \n        Ratkaisuun osallistuneet: oikeusneuvokset Salervo, Saarni-Rytkölä, Portin ja Lindholm sekä ylimääräinen oikeusneuvos Lager\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II59"
  ],
  "referenceToLegislation": [
    "http://data.finlex.fi/eli/sd/1992/1164/luku/3/pykala/31"
  ],
  "description": [
    "http://data.finlex.fi/voc/kko/swe/e2750b8b",
    "http://data.finlex.fi/voc/kko/fin/a9f9a20b",
    "http://data.finlex.fi/voc/kko/swe/a9591291",
    "http://data.finlex.fi/voc/kko/fin/65a66102"
  ],
  "judgmentNumber": [
    "II59"
  ],
  "date": [
    "1981-11-18"
  ],
  "issued": [
    "1982-05-11"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}