{
  "@id": "sfecli:kko/1984/II161",
  "languageVersion": [
    {
      "@id": "sfecli:kko/1984/II161/fin",
      "title_fi": [
        "KKO:1984-II-161"
      ],
      "abstract_fi": [
        "\n    Kiinteistön yhteisomistajat A ja B omistivat kiinteistön puoliksi lukuun ottamatta kiinteistöllä olevaa rakennusta, jonka omistamisesta he olivat sopineet erikseen. Eräistä yhteisomistussuhteista annetun lain 2 §:n 2 mom:n nojalla A:n kiinteistöön kohdistuvat oikeudet määräytyivät sen mukaan, minkä osuuden hän omisti kiinteistöstä. Kun ei ollut näytetty, että rakennusoikeudesta olisi B:n eduksi toisin sovittu, A:n kanteesta vahvistettiin, että A:lle kuului puolet kiinteistön rakennusoikeudesta.\n    Kysymys myös yleisen tuomioistuimen toimivallasta.\n    Ään.\n  "
      ],
      "hasFormat": {
        "@id": "sfecli:kko/1984/II161/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanteet\n        Reino B oli Raimo A:lle ja hänen vaimolleen Saara A:lle 22.5.1981 toimitetun haasteen nojalla Helsingin RO:ssa lausunut, että hän ja A:n puolisot omistivat yhdessä K 33035 T 5 nimisen tilan RN:o 8:369, Helsingin kaupungin Etelä-Kaarelan kylässä. B:n tarkoituksena oli ollut hakea Helsingin kaupungin rakennuslautakunnalta lupaa eräille muutostöille tilalla sijaitsevassa asuinrakennuksessa omistamassaan huoneistossa ja eräille muille rakennuslupaa edellyttäville tarpeellisille toimenpiteille rakennuksessa. Lupien hakeminen edellytti kuitenkin rakennusasetuksen 51 §:n 1 momentin 1 kohdan mukaan, että hakijoina esiintyivät kaikki kiinteistön yhteisomistajat tai että hakemukseen oli annettu toisten yhteisomistajien suostumus. Koska A:n puolisot eivät olleet suostumustaan hakemukseen antaneet, B oli vaatinut, että RO eräistä yhteisomistussuhteista annetun lain säännösten nojalla oikeuttaisi hänet hakemaan ilmoittamiaan rakennustoimenpiteitä varten rakennuslautakunnan luvat. Lisäksi B oli vaatinut oikeudenkäyntikulujensa korvaamista.\n        A:n puolisot olivat vastustaneet kannetta ja puolestaan B:lle 26.10.1981 toimitetun haasteen nojalla RO:ssa lausuneet, että B:n kanteen johdosta oli tullut riidanalaiseksi kysymys rakennusoikeuden jakautumisesta kiinteistön yhteisomistajien kesken. A:n puolisoilla oli erityinen intressi saada vahvistetuksi jutussa rakennusoikeuden kuuluminen yhteisomistajille kiinteistön osien omistussuhteiden mukaisesti. Tämän vuoksi A:n puolisot olivat vaatineet, että RO eräistä yhteisomistussuhteista annetun lain 2 §:n 2 momentin nojalla vahvistaisi asemakaavan mukaisen rakennusoikeuden kuuluvan kiinteistön omistusoikeuksien mukaisessa suhteessa asemakaavatontin muodostaman tilan K 33035 T 5 RN:o 8:369 yhteisomistajille eli että A:n puolisoille kuului puolet tilan rakennusoikeudesta. Lisäksi A:n puolisot olivat vaatineet oikeudenkäyntikulujensa korvaamista.\n        B oli vastustanut A:n puolisoiden kannetta ja katsonut, että kiinteistön jäljellä oleva rakennusoikeus jakautui puoliksi hänelle ja A:n puolisoille. B oli aikanaan myydessään 6.7.1966 X:lle puolet kysymyksessä olevasta tilasta tarkoittanut, että hänelle jäi tällainen rakennusoikeus, mikä X:n oli kaupan yhteydessä täytynyt tietää.\n      \n      \n        Helsingin RO:n päätös 3.6.1982\n        RO oli todennut, että B oli 6.7.1966 vahvistetulla kauppakirjalla myynyt puolet mainitusta tilasta X:lle muun muassa ehdoin, että kauppa käsitti puolet tilasta ja tilalla vielä keskeneräisenä olevasta kahden perheen asuinrakennuksesta asuinhuoneiston n:o 2, joka käsitti 4 huonetta, keittiön ja kylpyhuoneen yhteensä 90 m2, autotallin ja kellarivaraston. Lisäksi ostajalla oli oikeus puoleen rakennuksen yhteisistä tiloista. Kun A:n puolisot olivat 18.2.1980 vahvistetulla kauppakirjalla ostaneet X:ltä puolet tilasta, kaupan kohde oli määritelty olennaisesti samoin kuin mainitussa 6.7.1966 vahvistetussa kauppakirjassa. Kauppakirjoista ilmeni, että niissä mainittu rakennus ei kuulunut kiinteistön osaomistajille puoliksi kumpaisellekin, vaan rakennuksen omistuksesta oli määrätty erikseen.\n        RO, joka oli ensin ratkaissut A:n puolisoiden vahvistuskanteen, oli todennut, ettei kauppakirjoissa ollut ollut mainittu mitään rakennusoikeudesta. B ei ollut näyttänyt, että asianosaiset olisivat sopineet B:lle kuuluvan suuremman kuin hänen osuuttaan vastaavan rakennusoikeuden tai ainakaan tällaista tarkoittaneet. Tämän vuoksi RO oli vahvistanut, että A:n puolisoille kuului puolet kiinteistön rakennusoikeudesta. B:n kanteessa esitetyt vaatimukset RO oli esittämillään perusteilla hylännyt. B oli velvoitettu asian laatuun nähden suorittamaan A:n puolisoille yhteisesti korvaukseksi oikeudenkäyntikuluista 7.500 markkaa.\n        Meri B oli hakenut muutosta RO:n päätökseen. Muutoksenhakemuksessa, jossa oli kerrottu Meri B:n miehen Reino B:n kuolleen 2.7.1982, oli vaadittu, paitsi Reino B:n kanteen osittaista hyväksymistä, A:n puolisoiden kanteen hylkäämistä. A:n puolisot olivat yhteisessä muutoksenhakemuksessaan vaatineet heille maksettavaksi määrätyn oikeudenkäyntikulujen korvauksen korottamista. Meri B oli vastannut A:n puolisoiden muutoksenhakemukseen.\n      \n      \n        Helsingin HO:n tuomio 19.10.1983\n        HO ei ollut muuttanut RO:n päätöstä Reino B:n kanteen osalta. A:n puolisoiden vahvistuskanteen osalta HO oli katsonut, että RO:N ei olisi pitänyt antaa siitä lausuntoa, koska kysymys rakennusoikeuden jakautumisesta osaomistajien kesken ei ollut sellainen asia, joka kuuluisi tuomioistuimen toimivaltaan. Tämän vuoksi HO oli poistanut RO:n A:n puolisoiden kanteesta antaman lausunnon.\n      \n    \n    \n      KORKEIN OIKEUS\n      A:n puolisot pyysivät valituslupaa ja hakivat muutosta Ho:n tuomioon. Lupa myönnettiin ja Meri B antoi häneltä hakemuksen johdosta pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Käsittelyratkaisu\n        Eräistä yhteisomistussuhteista annetun lain 2 §:n 2 momentin mukaan yhteiseen esineeseen kohdistuvat yhteisomistajain oikeudet määräytyvät heidän osuuksiensa mukaisesti. Yhteisomistajalla on oikeus ajaa vahvistuskannetta siitä, miten yhteiseen esineeseen kohdistuva oikeus jakautuu yhteisomistajien kesken. Puheena olevaan kiinteistöön kuuluva rakennusoikeus on sellainen oikeus, jota mainitussa lainkohdassa tarkoitetaan. A:n puolisoilla on myös oikeudellinen tarve saada ratkaisu kanteensa johdosta. Tämän vuoksi RO on ollut toimivaltainen käsittelemään A:n puolisoiden kanteen eikä HO:n olisi pitänyt poistaa RO:n kanteesta antamaa lausuntoa, vaan tutkia asia tältäkin osin. Kun on ilmeistä, ettei ratkaisuun vaikuttava oikeudenkäyntiaineisto muuttuisi, vaikka juttu palautettaisiin HO:een, KKO ottaa viivytyksen välttämiseksi asian välittömästi tutkittavakseen.\n      \n      \n        Pääasiaratkaisu\n        \n      \n      \n        Perustelu\n        Asemakaavan mukainen rakennusoikeus kuuluu koko yhteisomistuksessa olevaan K 33035 T 5 nimiseen tilaan RN:o 8:369. Eräistä yhteisomistussuhteista annetun lain 2 §:n 2 momentin nojalla yhteisomistajien kiinteistöön kohdistuvat oikeudet määräytyvät sen mukaan, minkä osuuden he omistavat kiinteistöstä. Kun A:n puolisot omistavat RO:n päätöksessä mainituin tavoin puolet kiinteistöstä, eikä ole näytetty, että 6.7.1966 vahvistetussa kiinteistönosan kauppakirjassa tai muutoin olisi muusta sovittu, A:n puolisoille kuuluu tämän perusteella myös puolet kiinteistön rakennusoikeudesta.\n      \n      \n        Tuomiolauselma\n        HO:n tuomio kumotaan A:n puolisoiden kanteen osalta ja juttu jätetään tältä osin RO:n päätöksen lopputuloksen varaan. Muilta osin HO:n tuomio jää pysyväksi.\n      \n      \n        Eri mieltä olevan jäsenen lausunto\n        Oikeusneuvos Ailio: RO:n toimivaltaa ja A:n puolisoiden kanteen tutkimista koskevilta osin olen samaa mieltä kuin enemmistö. Pääasiaratkaisunani lausun seuraavaa: Reino B on RO:n päätöksessä mainituin tavoin myynyt puolet tilasta RN:o 8:369 X:lle. Kauppakirjassa on kiinteistöllä olevan rakennuksen omistamisesta sovittu erikseen samoin kuin käyttöoikeudesta rakennuksen yhteisiin tiloihin. Näistä kauppakirjan ehdoista katson johtuvan, että kiinteistön yhteisomistajien oikeudet kiinteistöön määräytyvät X:n kanssa tehdyn kaupan jälkeisen tilanteen mukaisesti. Näin ollen kiinteistöllä jäljellä oleva 5.4.1975 vahvistetun asemakaavan mukainen rakennusoikeus jakautuu puoliksi kiinteistön yhteisomistajien kesken. Tämän vuoksi kumoten HO:n tuomion tältä osin hylkään A:n puolisoiden kanteen ja velvoitan heidät yhteisvastuullisesti suorittamaan Meri B:lle korvaukseksi hänellä vastauksen antamisesta täällä olleista kuluista 700 markkaa.\n        \n          Ratkaisuun osallistuneet: oikeusneuvokset Ailio, Takala, Riihelä, af Hällström ja Lindholm\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II161"
  ],
  "description": [
    "http://data.finlex.fi/voc/kko/fin/044d7126",
    "http://data.finlex.fi/voc/kko/swe/4abf5a55",
    "http://data.finlex.fi/voc/kko/swe/83a18cf6"
  ],
  "judgmentNumber": [
    "II161"
  ],
  "date": [
    "1984-03-26"
  ],
  "issued": [
    "1984-10-10"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}