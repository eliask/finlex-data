{
  "@id": "sfecli:kko/1985/II9",
  "languageVersion": [
    {
      "@id": "sfecli:kko/1985/II9/fin",
      "title_fi": [
        "KKO:1985-II-9"
      ],
      "abstract_fi": [
        "\n    Tietoimitusta ei voida määrätä soranotto-oikeuden selvittämiseksi yleiseltä tiealueelta.\n  "
      ],
      "hasFormat": {
        "@id": "sfecli:kko/1985/II9/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Tietoimitus\n        Tie- ja vesirakennuslaitoksen Turun tie- ja vesirakennuspiiri oli kirjeessään 14.7.1981 pyytänyt Turun ja Porin lääninhallitusta antamaan määräyksen tietoimituksen pitämiseksi osalla Haapaniemen paikallistietä Äetsän kunnan Kinnarlan ja Valkealan kylissä. Toimitusta oli pyydetty, koska eräät maanomistajat olivat ilmoittaneet, että heidän käsityksensä mukaan Turun tie- ja vesirakennuspiirillä ei ollut ollut oikeutta ottaa soraa Haapaniemen paikallistien tiealueelta. Turun tie- ja vesirakennuspiiri oli ottanut soraa paikallistien tiealueelta useasti eri kohdasta Kiikka - Kiikkoinen -maantien n:o 2484 parannustyötä varten samalla parantaen Haapaniemen paikallistien liikenneturvallisuutta. Turun ja Porin lääninhallituksen lähetettyä toimitushakemusasiakirjat Turun ja Porin läänin maanmittauskonttorille, Huittisten maanmittaustoimisto oli 7.8.1981 määrännyt yleisistä teistä annetun lain mukaisen tietoimituksen suoritettavaksi.\n        Toimitusmiehet olivat 3.2.1982 lopetetuksi julistetussa tietoimituksessa päättäneet yleisistä teistä annetun lain korvauksia koskevien säännösten nojalla, ettei suoritettu soranotto ollut aiheuttanut millekään tilalle tai yhteiselle alueelle korvattavaa haittaa tai vahinkoa ja että toimituskustannuksista vastasi sanotun lain 38 §:n nojalla valtio tienpitäjänä.\n      \n      \n        Etelä-Suomen maaoikeuden päätös 3.11.1983\n        Maaoikeus, jossa maanviljelijät A ja B hakivat muutosta, on kuultuaan tie- ja vesirakennushallitusta sekä toimitusinsinööriä ja suoritettuaan katselmuksen katsonut, että tie- ja vesirakennushallituksella tienpitäjän oli hallussaan alue, johon tieoikeus kohdistui. Tie- ja vesirakennushallituksella oli nyt kysymyksessä olevalla Haapaniemen paikallistiellä yleisistä teistä annetun lain 29 §:n 1 momentin mukainen tieoikeus. Tie- ja vesirakennushallituksella tieoikeuden haltijana oli oikeus käyttää aluetta tietarkoituksiin omistajan kiinteistöön olevan oikeuden estämättä. Tie- ja vesirakennuslaitoksen Turun piirin Vammalan tiemestaripiirin toimesta oli vuoden 1981 aikana parannettu Haapaniemen paikallistien tasausta ja samalla otettu paikallistien alueelta soraa yhteensä 15.104,4 m3, joka sora oli kuljetettu tiealueelta Kiikka - Kiikkoinen -maantien n:o 2484 parannustyötä varten tuolle tiealueelle. Maaoikeus on katsonut, että asiassa ei ollut selvitetty, että tie- ja vesirakennushallitus olisi ottamalla edellä mainitulla tavalla tien parantamisen yhteydessä soraa Haapaniemen paikallistien alueelta toiselle tiealueelle sen parantamiseksi käyttänyt kysymyksessä olevaa tiealuetta muuhun kuin tietarkoituksiin nyt kysymyksessä olevien kunnostustöiden yhteydessä. Lausumillaan perusteilla maaoikeus on yleisistä teistä annetun lain 3, 25 ja 29 §:n nojalla katsonut, ettei ollut syytä muuttaa toimitusmiesten päätöksen lopputulosta, ja hylännyt valituksen.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      A ja B ovat pyytäneet valituslupaa ja vaatineet maaoikeuden ja toimitusmiesten päätösten kumoamista ja tie- ja vesirakennushallituksen velvoittamista korvaamaan hakijoiden tilojen alueella ja tilojen yhteisellä alueella olevalta tieltä otetun soran arvo, koska tie- ja vesirakennushallituksella ei tieoikeuden perusteella ole ollut oikeutta soran ottoon. Vielä hakijat ovat vaatineet korvausta oikeudenkäyntikululuistaan. A:lle ja Koukulle on myönnetty valituslupa 21.5.1984. Tie- ja vesirakennushallitus on ennen valistusluvan myöntämistä antanut hakemuksen johdosta pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Yleisistä teistä annetun lain säännösten mukaan ei ole mahdollista määrätä tietoimitusta pidettäväksi tie- ja vesirakennuslaitoksen Turun tie- ja vesirakennuspiirin Turun ja Porin lääninhallitukselle esittämässä pyynnössä tarkoitetun soranotto-oikeuden selvittämiseksi. Tämän vuoksi toimitusmiehet eivät olisi saaneet ottaa tutkittavakseen myöskään tietoimituksessa esitettyjä vaatimuksia tiealueelta otetun soran korvaamisesta. Sanotun lain 75 §:n 2 momentin mukaan, jollei sellaista tietoimitusta pidetä, jossa kysymys 75 §:n 1 momentissa mainitusta korvauksesta voisi joutua käsiteltäväksi, taikka jos korvaus voidaan määrätä vasta tietoimituksen päätyttyä, on korvausasia sen läänin lääninhallituksen ratkaistava, jossa kiinteistö sijaitsee.\n      \n      \n        Tuomiolauselma\n        Maaoikeuden päätös ja toimitusmiesten ratkaisu kumotaan siltä osin kuin niissä on hylätty A:n ja Koukun korvausvaatimukset, ja myös nämä vaatimukset jätetään tutkimatta.\n        \n          Ratkaisuun osallistuneet: presidentti Olsson sekä oikeusneuvokset Saarni-Rytkölä, Nikkarinen, Aro ja Roos\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-02-04"
  ],
  "judgmentNumber": [
    "II9"
  ],
  "date": [
    "1984-09-25"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II9"
  ],
  "year": [
    "1985"
  ],
  "description": [
    "http://data.finlex.fi/voc/kko/fin/d54737ff",
    "http://data.finlex.fi/voc/kko/swe/d8dab575"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}