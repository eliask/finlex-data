{
  "@id": "sfecli:kko/1980/II65",
  "languageVersion": [
    {
      "@id": "sfecli:kko/1980/II65/fin",
      "title_fi": [
        "KKO:1980-II-65"
      ],
      "abstract_fi": [
        "\n    Alioikeuden tuomittua ehdollisen rangaistuksen hovioikeus oli syyttäjän valituksesta tuominnut syytetyn teosta lievemmän säännöksen nojalla samaan rangaistukseen määräten sen ehdolliseksi uusin koetusajoin. Kun koetusaika kokonaisuudessaan oli ehdollisesta rangaistuksesta annetun lain 3 §:n vastaisesti muodostunut kolmea vuotta pitemmäksi, hovioikeuden päätöstä oikaistiin.\n  "
      ],
      "hasFormat": {
        "@id": "sfecli:kko/1980/II65/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Kemin RO oli virallisen syyttäjän syytteestä 7/9 1976 julistamassaan päätöksessä lausunut selvitetyksi, että A oli Kemissä 9/7 1976 kuljettanut henkilöautoa yleisillä kaduilla ja teillä juopuneena. Sen vuoksi RO oli tieliikennelain 8 §:n 1 momentin nojalla tuominnut A:n auton kuljettamisesta juopuneena 3 kuukaudeksi vankeuteen, mikä rangaistus oli määrätty ehdolliseksi 7/9 1978 päättyväksi koetusajaksi. Ehdollisen rangaistuksen ohella A oli tuomittu 80 päiväsakkoa vastaavaan 640 markan sakkoon. Lisäksi hänet oli tieliikennelain 10 §:n 1 momentin nojalla määrätty ajokieltoon 1/4 1977 saakka sekä velvoitettu korvaamaan valtiolle verenalkoholin tutkimuskulut 95 markkaa 20 penniä ja todistelukustannukset 20 markkaa. Vaasan HO, jonka tutkittavaksi virallinen syyttäjä oli saattanut jutun, oli 6/10 1978 antamansa lainvoiman saaneen päätöksen perusteluissa lausunut, että A:n verenalkoholipitoisuuden oli näytetty RO:n päätöksessä tarkoitetun ajon aikana olleen enemmänkin kuin 1,5 promillea. Lisäksi olosuhteet olivat tuolloin olleet sellaiset, että ajo oli ollut omiaan vaarantamaan toisten turvallisuutta. A:n liikennejuopumukseen oli sovellettava rikoslain täydentämisestä liikennejuopumusta koskevilla säännöksillä 10/12 1976 annettuun, 1/4 1977 voimaan tulleeseen lakiin sisältyvää rikoslain 23 luvun 2 §:n säännöstä, joka oli lievempi kuin RO:n soveltama, rikoksen tekoaikana voimassa ollut tieliikennelain 8 §:n 1 momentin säännös. Näillä ja RO:n mainitsemilla perusteilla HO oli jättänyt asian RO:n päätöksen varaan muutoin paitsi että A oli tuomittu RO:n hänen syykseen lukeman rikoksen asemesta rikoslain 23 luvun 2 §:n nojalla törkeästä rattijuopumuksesta RO:n tuomitsemaan 3 kuukauden vankeusrangaistukseen, mikä rangaistus oli määrätty ehdolliseksi HO:n päätöksen antamispäivästä alkavaksi ja 31/10 1980 päättyväksi koetusajaksi. Ehdollisen vankeusrangaistuksen ohella A oli tuomittu 80 päiväsakkoa vastaavaan 880 markan sakkoon. Lisäksi hänet oli määrätty ajokieltoon 31/7 1979 saakka.\n      A oli KKO:een 18/5 1979 saapuneessa hakemuksessaan lausunut, että hänelle tuomitun ehdollisen vankeusrangaistuksen koetusaika oli ehdollisesta rangaistuksesta annetun lain 3 §:n vastaisesti muodostunut yli kolmen vuoden pituiseksi HO:n määrättyä uuden koetusajan ja että HO oli menetellyt lainvastaisesti määrätessään hänelle uuden ajokiellon. A oli anonut, että HO:n päätös purettaisiin. Hakemuksen johdosta HO oli antanut siltä pyydetyn selityksen ja virallinen syyttäjä häneltä vaaditun vastauksen.\n    \n    \n      KORKEIN OIKEUS\n      KKO p. tutki asian ja harkitsi lailliseksi esitetystä syystä oikaista Vaasan HO:n po. päätöstä siten, että A:lle tuomitun kolmen kuukauden ehdollisen vankeusrangaistuksen koetusajan todettiin ajan 7/9 1976 - 7/9 1978 jälkeen alkaneen uudelleen HO:n päätöksen antamispäivästä 6/10 1978 ja päättyneen 30/9 1979. Ajokieltoa koskevalta osalta KKO hylkäsi hakemuksen aiheettomana.\n      \n        Ratkaisuun osallistuneet: oikeusneuvokset Jalanko, Mälkki ja Nybergh sekä ylimääräiset oikeusneuvokset Mäkinen ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1980-06-18"
  ],
  "judgmentNumber": [
    "II65"
  ],
  "date": [
    "1980-02-29"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1980:II65"
  ],
  "year": [
    "1980"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}