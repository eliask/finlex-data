{
  "@id": "sfecli:kko/1984/II195",
  "languageVersion": [
    {
      "@id": "sfecli:kko/1984/II195/fin",
      "title_fi": [
        "KKO:1984-II-195"
      ],
      "abstract_fi": [
        "\n    Oikeudesta hankkia maa- ja metsätalousmaata annetun lain 7 §:n nojalla tapahtuvassa lunastustoimituksessa oli myös korvausten perusteiden osalta noudatettava LunastusL:n säännöksiä. Näiden perusteiden mukaan ei voitu määrätä ostajalle maksettavaksi korkoa lunastetusta tilasta maksetulle kauppahinnalle.\n  "
      ],
      "hasFormat": {
        "@id": "sfecli:kko/1984/II195/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Oy A Ab:n ostettua 2.4.1979 päivätyllä kauppakirjalla erään jakamattoman kuolinpesän osakkailta 115 000 markan kauppahinnasta Kangas nimisen tilan RN:o 20:3 oli maatilahallitus 25.7.1979 antamallaan ja 28.8.1979 lainvoiman saaneella päätöksellään, kun Kankaan tila oli sopivasti käytettävissä maatilalain mukaan tilakoon suurentamiseen eikä ostajana ollut oikeudesta hankkia maa- ja metsätalousmaata 26.5.1978 annetun lain (maanhankintaoikeuslaki) 3 §:n 2 momentissa tarkoitettu henkilö, evännyt yhtiöltä luvan hankkia itselleen Kankaan tila.\n      Istunnossaan 8.2.1980 maatilahallitus oli päättänyt maanhankintaoikeuslain 6 §:n 1 momentin nojalla käyttää oikeuttaan lunastaa Kankaan tila ja antanut tämän päätöksen mukaisen lunastusvaatimuksen 13.2.1980 tiedoksi yhtiölle sekä pyytänyt Turun ja Porin läänin maanmittauskonttorille 9.5.1980 saapuneessa hakemuksessa maanhankintaoikeuslain 7 §:n 2 momentissa tarkoitetun lunastuksen toimeenpanoa.\n      Tästä viimeksi mainitusta päätöksestä aiheutuneessa, 8.6.1981 lopetetuksi julistamassaan lunastustoimituksessa nro 405 537 lunastustoimikunta oli\n      todennut, että lunastuksen kohteena oli Kangas niminen tila RN:o 20:3 lukuunottamatta sitä noin kolmen hehtaarin suuruista määräalaa, joka sijaitsi tilan länsipäässä maantien eteläpuolella ja joka oli P:n hallinnassa sekä että lunastettavalle tilalle kuului myöskin 12,11 prosentin suuruinen osuus 0,200 hehtaarin laajuiseen erikseen selostettuun yhteiseen hiekkapalstaan,\n      todennut, että asianosaisten käsitykset lunastettavalla tilalla olevan puuston arvosta poikkesivat huomattavasti toisistaan ja oli käyttänyt sen johdosta puuston arvon määrittelyssä asiantuntija-apunaan Satakunnan piirimetsälautakunnan palveluksessa olevaa metsätalousneuvojaa X:ää ja sen jälkeen tehnyt lunastuspäätöksen, jonka mukaan maatilahallitus oikeutettiin lunastamaan Kankaan tila kaikkiaan 219 828 markan lunastushinnasta. Lunastushinta oli muodostunut toimitusasiakirjoissa lähemmin eritellyillä perusteilla 202 878 markan suuruisesta kohteen korvauksesta, johon sisältyi 25,84 hehtaarin metsämaan arvo, osaksi 300 markan, osaksi 600 markan, osaksi 800 markan, osaksi 1250 markan mukaan hehtaarilta laskettuna 20 579 markkaa, puuston hakkuuarvo metsätalousneuvoja X:n tekemän ja lunastustoimikunnan tarkistaman arvion mukaisesti 209 411 markkaa, taimikkojen arvo 9 940 markkaa ja hiekkapalstaosuuden arvo 250 markkaa eli korvauksia yhteensä 240 180 markkaa, joista oli vähennetty tarpeellisten metsänhoitotoimenpiteiden osuus 1 500 markkaa sekä puuston hakkuumahdollisuudet ynnä muut tekijät huomioonottaen käyvän hinnan mukaiseen täyteen korvaukseen pääsemiseksi 15 prosenttia kohteen bruttoarvosta eli 35 802 markkaa, minkä lisäksi lunastushinta oli muodostunut vielä 16 950 markan vahingonkorvauksesta, johon puolestaan sisältyi korvaus luovuttajan kaupanteko-, kiinteistön arviointi- ja muista kuluista ennen lunastustoimitusta 2 000 markkaa sekä luovuttajalle aiheutunut pääomatappio kahden vuoden kahden kuukauden ajalta 6 prosentin mukaan laskettuna 14 950 markkaa, ja\n      velvoittanut maatilahallituksen lisäksi suorittamaan yhtiölle tämän välttämättömistä kustannuksista edun valvontaan liittyneiden selvitystöiden sekä matkakustannusten johdosta yhteensä 3 340,16 markkaa.\n      Hakiessaan muutosta Etelä-suomen MO:ssa maatilahallitus ja OY A Ab olivat lausuneet ja vaatineet,\n      OY A ab\n      lausunut, että lunastustoimikunta oli arvioinut lunastettavan tilan puuston määräksi 2 144,2 kuutiometriä ja että tuo arvio alitti usealla sadalla kuutiometrillä tilan todellisen puuston määrän,\n      lausunut että tilan aikaisempien omistajien teettämän arvion mukaan oli puuston määrä 2 400 kuutiometriä, johon oli lisättävä kahden ja puolen vuoden tuottoluvut lunastamispäivään asti laskettuna,\n      lausunut, että yhtiön toimeksiannosta tehdyn arvion mukaan puuston määrä 2 667 kuutiometriä ja lunastuspäätöksen jälkeen suoritetussa Puulaaki Oy:n toimesta tehdyssä arviossa oli puuston määräksi saatu 2 591,91 kuutiometriä, sekä\n      vaatinut edellä mainitulla perusteella, kun lunastustoimikunnan arvio oli ilmeisesti liian alhainen, että puuston määräksi oli vahvistettava 2 667 kuutiometriä ja että lunastaja oli velvoitettava korvaamaan yhtiön oikeudenkäyntikulut asiassa, ja maatilahallitus\n      lausunut, että lunastustoimikunnan arviointinsa perusteena käyttämät, puuston osalta paikkakunnalla helmikuussa 1981 päätettyjen leimikkokauppojen kantohinnat ja maapohjan osalta MTK:n ja Suomen Sähkölaitosyhdistyksen välisen johtoaluesopimuksen mukaiset hehtaarihinnat eivät olleet esillä olevassa lunastusmenettelyssä hyväksyttäviä perusteita sen vuoksi, että edellä mainitut kantohinnat ylittivät olennaisesti lunastuspäätöksen ajankohtana voimassa olleessa MTK:n ja TPY:n sopimassa kantohintasuosituksessa edellytetyt hinnat, joita maatilahallitus kiinteistöjä ostaessaan noudatti ja myös sen vuoksi, että maapohjan hinnoitteluperusteet ylittivät myöskin maatilahallituksen kaupoissaan käyttämät T:n taskukirjassa suositellut hinnat,\n      lausunut, että maanhankintaoikeuslain mukaisessa lunastusmenettelyssä voitiin lunastushintaa vahvistettaessa ottaa huomioon vain kohteen korvaus eikä mitään vahingonkorvausta, sekä\n      vaatinut edellä mainituilla perusteilla, että toimitusta oli niin muutettava, että kohteenkorvaussummaa laskettaessa oli käytettävä edellä mainittuja suosituksia ja puuston hintaa näin alennettava 172 056 markaksi ja maapohjan arvo 11 750 markaksi sekä vahvistettava lunastuskorvaukseksi 85 prosenttia kohteen bruttoarvosta, niinkuin lunastustoimikuntakin oli tehnyt, eli 164 684 markkaa sekä vielä, että lunastustoimikunnan vahvistama 16 950 markan suuruinen vahingonkorvaus oli kokonaan poistettava.\n      MO:ssa oli valittajien lisäksi kuultu toimitusinsinööriä, minkä lisäksi MO oli suorittanut alueella katselmuksen.\n      MO p. 28.10.1982 oli tutkinut valitukset. Mitä ensiksi tuli maatilahallituksen valitukseen siltä osalta, kun valituskirjelmässä oli väitetty, ettei oikeudesta hankkia maa- ja metsätalousmaata 26.5.1978 annetun lain säätämän lunastusmenettelyn yhteydessä voi määrätä lunastuskorvausta muuta kuin kohteenkorvauksena, MO oli todennut, että sanotun lain 7 §:n 3 momentin sanonta \"lunastuskorvausten määräämisestä, korvauksen suorittamisesta sekä lunastusmenettelyssä muutoin on noudatettava\" tarkoitti, että ensi sijaisesti korvauksen määrääminen ja sen suorittamistapa suoritetaan kiinteän omaisuuden ja erityisten oikeuksien lunastuksesta annetun lain säännösten mukaan sekä että lunastusmenettely, paitsi sanotun lain 7 §:n 1 ja 2 momenteissa säädetyiltä osiltaan, tapahtuu sanotun lunastuslaiksi kutsutun lain säännösten mukaan ja että lunastuslain mukainen lunastuskorvaus muodostuu kohteenkorvauksesta ja vahingonkorvauksesta, ja hylännyt maatilahallituksen vaatimuksen vahingonkorvauksen poistamisesta lakiin perustumattomana.\n      Kohteenkorvauksen osalta MO oli katsonut selvitetyksi,\n      että lunastustoimikunta oli vahvistanut kohteen korvauksen muutoin paikkakunnan käyvän hinnan mukaista täyttä korvausta vastaavaksi, paitsi puuston määrän osalta, ja katsonut siltä osalta selvitetyksi, että lunastettavan tilan puuston määrän arvioimisessa oli toimituksen yhteydessä esitetty useita toisistaan poikkeavia arviointeja, korkeimman arvion ollessa 2 667 kuutiometriä ja alhaisimman 2 144,2 kuutiometriä, minkä vuoksi MO, palauttamatta toimitusta toimitusmiehille uutta puuston arviointia varten arviointikulujen suhteellisen pienten eroavaisuuksien vuoksi, oli vahvistanut puuston määräksi kohtuulliseksi katsotut 2 300 kuutiometriä ja sitä vastaavaksi puuston hakkuuarvoksi 224 627 markkaa toimitusmiesten tältä osalta vahvistaman 209 411 markan sijasta, jolloin kohteen korvauksen kokonaismääräksi muodostui 215 812 markkaa lunastustoimikunnan vahvistaman 202 878 markan sijasta.\n      Toimitusmiesten vahvistaman vahingonkorvauksen osalta MO oli katsonut selvitetyksi, että OY A Ab:lle oli aiheutunut vahinkoa lunastusmenettelyn johdosta kiinteistöarviointiym kulujen 2 000 markan lisäksi siten, että puuston arviointiajankohdan eli toimituksen lopettamisajankohdan sekä lunastushinnan erääntymispäivän välillä ei yhtiön hankkeeseen sijoittamalle 115 000 markan pääomalle ollut saatu mitään tuottoa, minkä vuoksi ja kun toisaalta yhtiö oli tuolle pääomalle saanut kaupantekopäivästä alkaen kohtuulliseksi katsottavan tuoton puuston lisäkasvuna toimituksen lopettamisajankohtaan asti, niin MO oli harkinnut oikeaksi tältä osalta siten muuttaa valituksenalaista toimitusta, että toimitusmiesten vahvistama vahingonkorvaus 14 950 markkaa oli alennettu 6 prosentin mukaan laskettavaksi 8.6. - 8.9.1981 väliseltä ajalta 115 000 markan suuruiselle pääomalle eli alentanut korkomäärän 1 725 markaksi, jolloin lopulliseksi lunastuskorvaukseksi näin muodostui 219 537 markkaa.\n      Maatilahallitus oli velvoitettu suorittamaan välttämättömien kulujen korvaukseksi maaoikeuskäsittelyn osalta Oy A Ab:lle kohtuulliseksi katsotut 1 500 markkaa.\n      Asian näin päättyessä oli hylätty maatilahallituksen tekemä oikeudenkäyntikulujen korvausvaatimus.\n      Maatilahallitus oli toimituksen hakijana velvoitettu suorittamaan valtiolle sen varoista etukäteen suoritetut MO:n istunnon kuulutuskustannukset 56,00 markkaa.\n    \n    \n      KORKEIN OIKEUS\n      Maatilahallitus ja Oy A Ab valittivat MO:n päätöksestä. Toimitusinsinööri ja maanmittaushallitus antoivat kumpikin valituksista lausunnon.\n    \n    \n      KORKEIMMAN OIKEUDEN RATKAISU\n      \n        Perustelut\n        Vahingonkorvaus ja välttämättömien kustannusten korvaus.\n        MO on toimitusmiesten päätöksen mukaisesti velvoittanut Suomen valtion maksamaan Oy A Ab:lle vahingonkorvauksena yhtiölle ennen lunastustoimitusta aiheutuneista kaupanteko-, kiinteistön arviointi- ym. kuluista arvion mukaan 2.000 markkaa sek korvaukseksi kiinteän omaisuuden ja erityisten oikeuksien lunastuksesta annetun lain 82 §:ssä tarkoitetuista välttämättömistä asiamieskuluista ynnä edunvalvontaan liittyneistä selvitystöistä arvion mukaan 2.400 markkaa ja matkakuluista 940,16 markkaa.\n        KKO katsoo toisaalta, ettei Oy A Ab:llä mainitun lain eikä myöskään oikeudesta hankkia maa- ja metsätalousmaata annetun lain nojalla ole oikeutta korvaukseen siitä, että yhtiöllä on ollut kuluja siltä sittemmin lunastetun kiinteistön ostamisesta, ja toisaalta, että yhtiöllä on ollut edellä mainitussa 82 §:ssä tarkoitettuja, viimeksi mainitun lain 7 §:n 3 momentin mukaan tässäkin lunastusmenettelyssä yhtiölle korvattavia välttämättömiä kustannuksia oikeutensa valvomisesta lunastusmenettelyssä MO:n korvattaviksi määräämien 3.340,16 markan lisäksi puuston mittauksesta ja arvioimisesta maastossa 1.000,20 markkaa.\n        Korko\n        MO on velvoittanut valtion myös vahingonkorvauksena maksamaan Oy A Ab:lle 6 prosentin koron yhtiön lunastetusta kiinteistöstä maksamalle 115.000 markan kauppahinnalle lunastustoimituksen lopettamisesta lunastushinnan erääntymispäivään eli tältä osin maksamaan 1.725 markkaa.\n        Lunastuskorvaus käsittää korvauksen myös Oy A Ab:n kiinteistön ostamiseen sijoittamasta pääomasta. Näin määräytyvälle lunastuskorvaukselle tai sen osalle ei, lukuunottamatta kiinteän omaisuuden ja erityisten oikeuksien lunastuksesta annetun lain 95 §:ssä tarkoitettua korkoa ennakkohaltuunoton johdosta, josta nyt ei ole kysymys, ole mainitun lain säännösten nojalla maksettava korkoa myöskään vahingonkorvauksena. KKO katsoo sen vuoksi, ettei MO:n määräämä korko yhtiön lunastetusta kiinteistöstä maksamalle kauppahinnalle perustu lakiin.\n        Muut vaatimukset\n        Muilta osin ei ole esitetty syytä MO:n päätöksen muuttamiseen.\n      \n      \n        Tuomiolauselma\n        MO:n päätös kumotaan siltä osin kuin Suomen valtio on velvoitettu maksamaan Oy A Ab:lle korvaukseksi kaupanteko-, kiinteistön arviointi- ym. kuluista 2.000 markkaa sekä korkoa 1.725 markkaa.\n        Vaatimukset lunastetun kiinteistön hankkimisesta olleiden kulujen korvaamisesta ja koron maksamisesta hylätään.\n        Lopullisena lunastuskorvauksena valtion on siten maksettava Oy A Ab:lle 215.812 markkaa.\n        Korvaus, joka valtion tulee maksaa yhtiölle välttämättömistä edunvalvontakustannuksista lunastustoimituksessa, korotetaan 4.340 markaksi 36 penniksi.\n        Muilta osin MO:n päätös jää pysyväksi.\n        Oy A Ab:n vaatimus oikeudenkäyntikulujensa korvaamisesta KKO:ssa hylätään, koska valtio ei ole hävinnyt juttua KKO:ssa.\n        \n          Ratkaisuun osallistuneet: oikeusneuvokset Salervo, Nikkarinen, Lehtonen, Aro ja Roos.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II195"
  ],
  "description": [
    "http://data.finlex.fi/voc/kko/swe/69af6491",
    "http://data.finlex.fi/voc/kko/fin/761e34a0"
  ],
  "judgmentNumber": [
    "II195"
  ],
  "date": [
    "1984-04-04"
  ],
  "issued": [
    "1984-11-13"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}