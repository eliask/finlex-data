{
  "@id": "sfecli:kko/1981/II166",
  "languageVersion": [
    {
      "@id": "sfecli:kko/1981/II166/fin",
      "title_fi": [
        "KKO:1981-II-166"
      ],
      "abstract_fi": [
        "\n    Työnantaja oli suorittanut työntekijän lomakorvauksen työehtosopimuksessa sovituin tavoin rahalaitokseen työehtosopimuksessa tarkoitetun määräpäivän jälkeen. Työnantaja velvoitettiin suorittamaan odotusajan palkka, kun oikeus siihen työnantajan maksettua lomakorvauksen myöhästyneenä vanhentui 10 vuodessa eikä se ollut kannetta nostettaessa vanhentunut.\n    Ään\n  "
      ],
      "hasFormat": {
        "@id": "sfecli:kko/1981/II166/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli B:lle 20.10.1975 tiedoksi toimituttamansa haasteen nojalla Helsingin RO:ssa kertonut, että hän oli 6.8. - 2.9.1971 tehnyt B:n palveluksessa maalaustöitä. A:n työsuhteeseen sovellettavan rakennusalan työntekijäin vuosilomia koskevan työehtosopimuksen mukaan B:n olisi tullut maksaa A:lle tuleva lomakorvaus Rakennustyöläisten Liitto r.y:n tilille postipankkiin, työsuhteen päätyttyä 2.9.1971, viimeistään 25.10.1971, jotta sanottu rahamäärä olisi ollut A:n käytettävissä lomanmääräytymisvuoden päätyttyä tai vuosiloman alkaessa. B oli kuitenkin suorittanut A:n lomakorvauksen tuolle tilille vasta 29.12.1972 Rakennustyöläisten Liitto r.y:n vaadittua suoritusta sanotun liiton ja Suomen Maalarimestariliitto r.y:n välisissä neuvotteluissa ja A oli saanut sen käytettäväkseen vasta vuoden 1974 lopulla jatkoviivästysten johtuessa pankin käyttämästä lomakorvausten tilitys- ja maksujärjestelmästä. Koska lomakorvauksen maksamisen viivästymisestä A:lle oli syntynyt oikeus työsopimuslain 22 §:n mukaiseen odotusajan palkkaan kuudelta päivältä ja kun B ei ollut suostunut suorittamaan hänelle odotusajalta tulevaa palkkaa 323 markkaa 70 penniä, A oli vaatinut B:n velvoittamista suorittamaan hänelle mainitut 323 markkaa 70 penniä korkoineen haasteen tiedoksiantopäivästä.\n      B:n vastustettua kannetta muun muassa sillä perusteella, että saaminen oli vanhentunut, RO p. 16.1.1976, koska A:n olisi tullut vaatia hänelle kuuluvaa vuosilomakorvausta vuodelta 1971 30.4.1960 annetun työntekijäin vuosilomalain 16 §:n nojalla vuoden 1972 aikana ja kun oikeus vaatia odotusajan palkkaa työsuhteesta johtuvien saatavien suorituksen viivästyessä oli katsottava sivuvaateeksi, joka vanheni päävaadetta koskevien vanhentumissäännösten mukaisesti, ja kun odotusajan palkkaa koskeva vaatimus siten oli vanhentunut, oli hylännyt kanteen.\n      Helsingin HO, jonka tutkittavaksi A oli saattanut jutun, t. 29.6.1977 oli tutkinut sen; ja koska asianomaisessa työehtosopimuksessa oli sovittu lomakorvauksen suorittamisesta työntekijän lukuun kolmannelle henkilölle myöhempänä ajankohtana kuin 6 päivän kuluessa työsuhteen päättymisestä, ja kun A:lla näin ollen ei ollut oikeutta palkkaan työnsuhteen päättymisen jälkeisiltä odotuspäiviltä enempää kuin korvaukseen erääntymispäivän jälkeisiltä päiviltäkään, HO oli jättänyt asian RO:n päätöksen lopputuloksen varaan.\n      A pyysi koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi hakea muutosta HO:n tuomioon ja lupahakemukseensa sisällytti muutoksenhakemuksen. B ei antanut häneltä hakemuksen johdosta vaadittua vastausta.\n    \n    \n      KORKEIN OIKEUS\n      KKO t. myönsi esitetystä syystä muutoksenhakuluvan ja tutki jutun. A:n työsuhteen päätyttyä B:n palveluksessa 2.9.1971 B:n oli tuolloin voimassa olleen A:n työsuhteen sovellettavan rakennusalan työntekijäin vuosilomia koskevan työehtosopimuksen 5 §:n mukaan tullut maksaa A:n lomakorvaus viimeistään 25.10.1971. B oli kuitenkin suorittanut sen vasta 29.12.1972 HO:n tuomiossa selostetuin tavoin. A:lla oli siten sanotun työsuhteesta johtuvan saatavan suorituksen viivästymisen johdosta oikeus odotusajan palkkaan. Sen vuoksi ja kun tämä oikeus työnantajan maksettua lomakorvauksen myöhästyneenä vanhentui yleisen vanhentumissääntöjen mukaisesti 10 vuodessa eikä se ollut nostattaessa vanhentunut, KKO harkitsi oikeaksi, kumoten HO:n tuomion ja RO:n päätöksen, työsopimuslain 22 §:n 5 momentin nojalla velvoittaa B:n suorittamaan A:lle odotusajan palkkana kuudelta päivältä vaaditut 323 markkaa 70 penniä 5 prosentin korkoineen haasteen tiedoksiantopäivästä 20.10.1975 lukien.\n      \n        Oikeusneuvos Takala, joka oli eri mieltä, lausui: myönnän esitetystä syystä muutoksenhakuluvan ja tutkin jutun. B:n on tullut A:n työsuhteen päättyessä 2.9.1971 voimassa olleen rakennusalan työntekijäin vuosilomia koskevan työehtosopimuksen 5 §:n mukaan suorittaa A:n vuosilomakorvaus viimeistään 25.10.1971. Suoritus on kuitenkin A:sta riippumattomasta syystä viivästynyt, minkä vuoksi A:lle on tullut oikeus työsopimuslain 22 §:n 5 momentin mukaiseen odotusajan palkkaan. B on suorittanut vuosilomakorvauksen 29.12.1972, mutta jättänyt odotusajan palkan maksamatta. Katson, että työntekijä menettäessään vanhentumisen vuoksi tai muusta syystä oikeutensa työsuhteesta johtuvaan saatavaan samalla, saatavien liitynnäisyydestä johtuen, menettää myös oikeutensa työsuhdesaatavan suorituksen viivästymisestä johtuvaan odotusajan palkkaan. Tässä tapauksessa, kun B suoritti lomakorvauksen, A ei ollut menettänyt eikä suorituksen tapahduttua enää voinutkaan menettää oikeuttaan korvaukseen. Tämän vuoksi ei myöskään A:n odotusajan palkkaa koskevan oikeuden säilyminen enää sen jälkeen ole määräytynyt vuosilomakorvausta koskevan säännöksen mukaisesti, vaan se vanhentuu yleisten vanhentumissääntöjen mukaisesti 10 vuodessa siitä, kun oikeus odotusajan palkkaan syntyi. Näillä perusteilla, kun A:n saatava ei ollut kannetta nostettaessa vanhentunut, päädyn samaan lopputulokseen kuin KKO:n enemmistö.\n      \n      \n        Ratkaisuun osallistuneet: oikeusneuvokset Jalanko, Surakka ja Nybergh sekä ylimääräinen oikeusneuvos Mäkinen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II166"
  ],
  "description": [
    "http://data.finlex.fi/voc/kko/swe/3f875c9c",
    "http://data.finlex.fi/voc/kko/swe/e0fe27b2"
  ],
  "judgmentNumber": [
    "II166"
  ],
  "date": [
    "1981-02-02"
  ],
  "issued": [
    "1981-12-02"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}