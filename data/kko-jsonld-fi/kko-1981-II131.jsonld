{
  "@id": "sfecli:kko/1981/II131",
  "languageVersion": [
    {
      "@id": "sfecli:kko/1981/II131/fin",
      "title_fi": [
        "KKO:1981-II-131"
      ],
      "abstract_fi": [
        "\n    Pesänjakaja oli ositusta toimittaessaan virheellisesti jättänyt tutkimatta puolison esittämän, riitaiseksi tulleen vaatimuksen erään velan huomioon ottamisesta osituksessa. Kun asianosaiset kuitenkin olivat hyväksyneet osituksen ja luopuneet sitä moittimasta, eikä puoliso ollut näyttänyt, että luopuminen ei olisi häntä sitova, hänellä ei enää ollut oikeutta ajaa toista puolisoa vastaan kannetta velan olemassaolon vahvistamiseksi ja osituksen oikaisemiseksi.\n    Ään\n  "
      ],
      "hasFormat": {
        "@id": "sfecli:kko/1981/II131/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A:n entistä vaimoaan B:tä vastaan ajamasta kanteesta Turun RO p. 13.6.1978 oli asianosaisten välisen osituksen moittimista koskevassa jutussa, käsitellessään ensin B:n väitteen siitä, ettei A voinut vaatia osituksen muuttamista tai täydentämistä asianosaisten hyväksyttyä osituksen, katsonut että, koska hyväksyminen sen selvityksen mukaan, mikä jutussa oli esitetty, oli tapahtunut sellaisella edellytyksellä, että mahdollinen velkasuhde asianosaisten sekä A:n vanhempien välillä selvitettiin erillisessä oikeudenkäynnissä, tuo hyväksyminen ei ollut ollut esteenä velan olemassaolon vahvistamista koskevan kanteen nostamiselle ja osituksen muuttamiselle, ja sen vuoksi hylännyt väitteen. Tutkiessaan jutun RO oli lausunut selvitetyksi, että A:n isä oli antanut A:lle 2 000 markkaa käteisenä asianosaisten ostaessa 17.7.1969 henkilöauton, että A:n vanhemmat olivat vuoden 1975 kevään ja syksyn välisenä aikana eri erissä antaneet asianosaisille rahaa käteisenä yhteensä ainakin 2 851 markkaa 50 penniä ja että asianosaiset olivat jääneet A:n äidille velkaa asianosaisten alaikäisen lapsen hoidosta sovitusta palkkiosta ja kulujen korvauksesta keväältä 1975 kahden ja puolen kuukauden ajalta yhteensä 625 markkaa. Edelleen RO oli katsonut jutussa käyneen ilmi A:n isän maksaneen erään 9.9.1975 päivätyn 1 396 markan 50 pennin määräisen laskun, joka oli aiheutunut ikkunan hankkimisesta B:n Nauvon kunnassa omistamalla tilalla olevaan rakennukseen. Vielä jutussa oli käynyt silville, että B oli 30.9.1975 nostanut A:n äidin pankkitililtä 2 500 markkaa suorittaakseen lyhennystä velasta, joka oli otettu asianosaisten yhteisesti omistamien asunto-osakkeiden hankkimista varten. Mainitut rahamäärät oli sovittu maksettaviksi takaisin A:n vanhemmille ilman korkoa, mutta määrät olivat eddelleen maksamatta. Lisäksi RO oli todennut, että se oli 19.5.1977 määrännyt asianomaisen pesänjakajan toimittamaan osituksen avioeroon 23.2.1977 tuomittujen asianosaisten välillä. Ositustoimituksen kokouksissa A oli selittänyt olevansa vanhemmilleen velkaa edellä luetelluista rahamääristä yhteensä 9 373 markkaa. B:n vastustettua tuon määrän lukemista velaksi pesänjakaja oli 2.11.1977 julistamallaan osituspäätöksellä, koska B oli kiistänyt A:n olevan velkaa edellä mainitut 9 373 markkaa, eikä velan oikeellisuuden tutkiminen kuulunut pesänjakajan toimivaltaan, jättänyt sanotun vaatimuksen tutkimatta. Pesänjakajan oli vahvistanut asianosaisten nettovarallisuuden A:n kohdalta 86 937 markaksi 73 penniksi ja B:n osalta 110 000 markaksi. B:n tuli suorittaa A:lle tasinkoa 11 531 markkaa 13 penniä. Asianosaiset olivat 7.12.1977 hyväksyneet osituksen ja sitoutuneet olemaan sitä millään perusteella moittimatta. Hyväksyminen oli tapahtunut edellä selostetulla edellytyksellä.\n      Koska edellä luetellut velaksi annetut käteisrahamäärät ja lapsenhoitomaksut olivat johtuneet perheen elatuksesta ja kun auton ostamiseen, asuntovelan maksamiseen sekä ikkunan hankkimiseen velaksi annetut tavarat oli tarkoitettu asianosaisten yhteisiksi veloiksi, joista he olivat vastuussa omasta ja toistensa puolesta, niin ja kun A oli tahtonut olla vastuussa koko velan 9 373 markan maksamisesta eikä toisaalta B ollut tahtonut velkaosuutensa vähentämistä hänen varoistaan, RO oli katsonut, että A:n varoista avioliittolain 99 §:n mukaan oli vähennettävä 9 373 markkaa. Sen vuoksi RO oli, muuttaen osituksen lopputulosta, vahvistanut A:n omaisuuden säästön 77 564 markaksi 73 penniksi ja asianosaisten omaisuuden yhteenlasketun säästön 187 564 markaksi 73 penniksi ja B:n A:lle suoritettavan tasingon määrän 16 217 markaksi 63 penniksi sekä velvoittanut B:n suorittamaan A:lle tasinkona viimeksi mainitun määrän eli 16 217 markkaa 63 penniä 5 prosentin vuotuisine korkoineen 2.11.1977 lukien täyden maksun tapahtumiseen sekä korvaamaan A:n oikeudenkäyntikulut 2 000 markalla.\n      Turun HO, jonka tutkittavaksi B oli saattanut jutun, p. 11.4.1980 oli käsitellyt sen; ja koska asianosaiset olivat luopuneet oikeudestaan moittia ositusta eikä A ollut näyttänyt seikkoja, joiden johdosta luopuminen ei olisi häntä sitova, ja kun A ei näin ollen enää voinut ajaa B:tä vastaan hänen ja B:n velkasuhteen vahvistamista tarkoittavaa kannetta, HO oli, kumoten RO:n päätöksen, jättänyt kanteen tutkittavaksi ottamatta ja velvoittanut A:n suorittamaan B:lle korvaukseksi tällä RO:ssa olleista kuluista 2 000 markkaa.\n      Pyytäen valituslupaa A haki muutosta HO:n päätökseen. Lupa myönnettiin ja B antoi häneltä hakemuksen johdosta vaaditun vastauksen.\n    \n    \n      KORKEIN OIKEUS\n      KKO p. tutki valituksen ja katsoi, että A:n ja B:n omaisuuden osituksen suorittaessaan pesänjakaja, jonka toimivaltaan oli kuulunut ratkaista osituksen yhteydessä riidanalaiseksi osoittautunut kysymys puolison ilmoittaman velan olemassaolosta, oli virheellisesti jättänyt A:n vaatimuksen 9 373 markan suuruisen velan huomioon ottamisesta tutkimatta. Asianosaiset olivat kuitenkin hyväksyneet osituksen ja luopuneet sitä moittimasta, eikä A ollut näyttänyt, kuten HO:n päätöksessäkin todettiin, että luopuminen ei olisi häntä sitova. Hänellä ei näin ollen enää ollut oikeutta ajaa B:tä vastaan kannetta velan olemassaolon vahvistamiseksi ja osituksen oikaisemiseksi. Sen vuoksi KKO jätti asian HO:n päätöksen lopputuloksen varaan ja velvoitti A:n suorittamaan B:lle korvaukseksi hänellä vastauksen antamisesta KKO:ssa olleista kuluista 650 markkaa.\n      \n        Ylimääräinen oikeusneuvos Mäkinen, joka oli eri mieltä, lausui: katson niin kuin KKO:n enemmistökin, että pesänjakajan toimivaltaan ja velvollisuuksiin kuuluu osituksen yhteydessä ratkaista puolisoiden omaisuus- ja velkasuhteista tehdyt väitteet ja että pesänjakaja on jättänyt A:n ilmoittaman kysymyksessä olevan 9 373 markan määräisen velan sen riitaisuuden vuoksi tutkimatta. Asianosaiset ovat hyväksyneet sanotun osituksen ja sitoutuneet olemaan sitä moittimatta. Lähinnä asianomaisen pesänjakajan todistajankertomuksen perusteella katson selvitetyksi, että pesänjakajan tarkoituksena on ollut jättää kysymyksessä oleva velka erikseen selvitettäväksi ja että mainittu osituksen hyväksyminen on tapahtunut sillä edellytyksellä, että sanottu velka jää tuolloin toimitetun osituksen ulkopuolelle. Kun näin ollen osa ositustoimituksessa selvitettävistä veloista on jäänyt toimituksessa käsittelemättä, katson että A:lla on oikeus tuolta osin vaatia ositustoimituksen täydentämistä. Alemmissa oikeuksissa esitetyn, asian ratkaisemiseksi käsitykseni mukaan riittävän selvityksen vuoksi katson, ettei ole tarpeen palauttaa asiaa pesänjakajan toimitettavaksi. Sen vuoksi ja kun HO ei ole ottanut kantaa sanotun velan olemassaoloon ja sen suuruuteen, harkitsen oikeaksi, kumoten HO:n päätöksen, palauttaa asian HO:n käsiteltäväksi. Asian laadun vuoksi A saa pitää hänellä täällä olleet oikeudenkäyntikulut vahinkonaan.\n      \n      \n        Ratkaisuun osallistuneet: oikeusneuvokset Miettinen, Mälkki ja Surakka sekä ylimääräinen oikeusneuvos Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II131"
  ],
  "judgmentNumber": [
    "II131"
  ],
  "date": [
    "1981-02-20"
  ],
  "issued": [
    "1981-10-16"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}