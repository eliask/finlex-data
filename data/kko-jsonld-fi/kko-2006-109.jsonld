{
  "@id": "sfecli:kko/2006/109",
  "languageVersion": [
    {
      "@id": "sfecli:kko/2006/109/fin",
      "title_fi": [
        "KKO:2006:109"
      ],
      "abstract_fi": [
        "\n    Hovioikeus ei ollut päätösvaltainen ratkaisemaan turvaamistointa koskevaa valitusta kokoonpanossa, jonka muodosti vain yksi hovioikeuden jäsen.\n    OK 2 luku 8 § 2 mom 7 kohta\n  "
      ],
      "hasFormat": {
        "@id": "sfecli:kko/2006/109/fin/txt",
        "content_fi": [
          "\n    \n      Asian käsittely alemmissa oikeuksissa\n      \n        Hakemus Oulun käräjäoikeudessa\n        Tutkinnanjohtaja B vaati, että rikoksesta epäillyn A:n omaisuutta pantaisiin hukkaamiskieltoon ja vakuustakavarikkoon.\n      \n      \n        Käräjäoikeuden päätös 22.4.2005\n        Käräjäoikeus katsoi, että pakkokeinolaissa tarkoitetun turvaamistoimen määräämisen yleiset ja erityiset edellytykset täyttyivät ja hyväksyi hakemuksen.\n        Asian on ratkaissut käräjätuomari Sirkka Ristiluoma.\n      \n      \n        Rovaniemen hovioikeuden päätös 25.5.2005\n        A valitti hovioikeuteen ja vaati, että turvaamistoimi kumotaan.\n        Hovioikeus ei muuttanut käräjäoikeuden päätöstä.\n        Asian on ratkaissut hovioikeuden jäsen Maija Liisa Pariola. Esittelijä Jarmo Metsävainio.\n      \n    \n    \n      Muutoksenhaku Korkeimmassa oikeudessa\n      A:lle myönnettiin valituslupa. Valituksessaan A vaati, että turvaamistoimi kumotaan.\n      Tutkinnanjohtaja antoi häneltä pyydetyn vastauksen.\n    \n    \n      Korkeimman oikeuden ratkaisu\n      \n        Perustelut\n        Ratkaistavana oleva kysymys\n        1. Kyseinen turvaamistointa koskeva valitus on ratkaistu hovioikeudessa kokoonpanossa, jonka on muodostanut vain yksi hovioikeuden jäsen. Korkein oikeus on tutkinut viran puolesta sen, onko tämä kokoonpano ollut päätösvaltainen ratkaisemaan asian. Hakijalle on ilmoitettu, että valitusluvan kohteena on kysymys hovioikeuden päätösvaltaisesta kokoonpanosta turvaamistointa koskevassa valitusasiassa. Vastapuolta on pyydetty lausumaan vastauksessa erityisesti siitä, mikä merkitys asiassa on sillä, että turvaamistointa koskeva valitus on hovioikeudessa ratkaistu kokoonpanossa, jonka on muodostanut yksi hovioikeuden jäsen. Vastaus on lähetetty tiedoksi hakijan asiamiehelle.\n        Sovellettavat säännökset\n        2. Oikeudenkäymiskaaren 2 luvun 8 §:n 1 momentin mukaan hovioikeus on päätösvaltainen kolmijäsenisenä. Pykälän 2 momentissa on säädetty niistä asioista, joissa hovioikeus on pääsäännöstä poiketen päätösvaltainen yksijäsenisessä kokoonpanossa. Mainitun 2 momentin 7 kohdan mukaan yksi jäsen voi ratkaista turvaamistointa sekä täytäntöönpanon kieltämistä tai keskeyttämistä koskevan asian.\n        Sääntelyn tausta\n        3. Säännös, jonka mukaan hovioikeus on turvaamistointa koskevassa asiassa päätösvaltainen yksijäsenisenä, otettiin lakiin oikeudenkäymiskaaren 2 luvun 8 §:n 3 momentiksi (165/1998) alunperin vuonna 1998. Säännöksen esitöistä (HE 33/1997 vp s. 46) ilmenee, että tarkoituksena oli saada hovioikeuden osalta turvaamistointa koskevassa asiassa aikaan vastaava sääntely kuin oli Korkeimman oikeuden osalta voimassa. Korkeimmasta oikeudesta annetun lain 7 a §:n 5 momentin (268/1995) mukaan yksi jäsen voi määrätä turvaamistoimesta. Turvaamistoimen osalta yhden jäsenen toimivalta koskee kuitenkin vain asian ratkaisemista silloin kun hakemus on tehty vireillä olevaan pääasiaan liittyen Korkeimmassa oikeudessa. Säännös ei sen sijaan koske valitusteitse Korkeimpaan oikeuteen tulleita turvaamistoimiasioita. Tällaisen päätösvaltaisuussäännöksen katsottiin hovioikeuden osalta olevan tarpeen turvaamistoimiasioiden usein kiireellisen laadun vuoksi, mikä edellytti, että itse turvaamistoimesta voitiin määrätä valmistelusta vastaavan jäsenen yksin tekemällä päätöksellä.\n        4. Nykyisin säännös hovioikeuden päätösvaltaisuudesta turvaamistointa koskevassa asiassa sisältyy siis oikeudenkäymiskaaren 2 luvun 8 §:n 2 momentin 7 kohtaan. Säännös vastaa aiempaa oikeudenkäymiskaaren 2 luvun 8 §:n 3 momentin säännöstä eikä sen esitöiden (HE 83/2001 vp s. 24) mukaan tarkoituksena ollut muuttaa päätösvallan sääntelyä.\n        Johtopäätös\n        5. Edellä kerrotusta ilmenee, että oikeudenkäymiskaaren 2 luvun 8 §:n 2 momentin 7 kohdan säännös koskee hovioikeudessa vireille tulleen pääasian yhteydessä tehtyjä turvaamistoimihakemuksia. Säännös ei sitä vastoin koske sitä, missä kokoonpanossa turvaamistointa koskeva valitus on hovioikeudessa ratkaistava. Tältä osin hovioikeuden päätösvaltaisuus määräytyy oikeudenkäymiskaaren 2 luvun 8 §:n 1 momentin mukaisesti.\n        6. Hovioikeus ei siten ole ollut päätösvaltainen ratkaisemaan valitusta kokoonpanossa, johon on kuulunut vain yksi hovioikeuden jäsen.\n      \n      \n        Päätöslauselma\n        Hovioikeuden päätös kumotaan. Asia palautetaan hovioikeuteen, jonka tulee omasta aloitteestaan ottaa se uudelleen käsiteltäväkseen.\n        Asian ovat ratkaisseet oikeusneuvokset Kari Raulos, Lauri Lehtimaja, Liisa Mansikkamäki, Pasi Aarnio ja Hannu Rajalahti. Esittelijä Kari Vesanen.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "2006-12-28"
  ],
  "contributor": [
    "http://data.finlex.fi/person/b7a35d25",
    "http://data.finlex.fi/person/48c838b5",
    "http://data.finlex.fi/person/4d1032ba",
    "http://data.finlex.fi/person/dbf4bd37",
    "http://data.finlex.fi/person/aa66a880"
  ],
  "judgmentNumber": [
    "109"
  ],
  "date": [
    "2006-12-13"
  ],
  "subject": [
    "http://data.finlex.fi/common/Siviiliasia"
  ],
  "referenceToLegislation": [
    "http://data.finlex.fi/eli/sd/1734/4/luku/2/pykala/8/momentti/2/kohta/7"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:2006:109"
  ],
  "year": [
    "2006"
  ],
  "description": [
    "http://data.finlex.fi/voc/kko/swe/0301f74b",
    "http://data.finlex.fi/voc/kko/fin/57737da0",
    "http://data.finlex.fi/voc/kko/swe/375ae549",
    "http://data.finlex.fi/voc/kko/fin/e4217065"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "contributor": {
      "@id": "dcterms:contributor",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}