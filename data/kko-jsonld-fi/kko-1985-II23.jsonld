{
  "@id": "sfecli:kko/1985/II23",
  "languageVersion": [
    {
      "@id": "sfecli:kko/1985/II23/fin",
      "title_fi": [
        "KKO:1985-II-23"
      ],
      "abstract_fi": [
        "\n    A:n asunto-osakeyhtiöltä vuokraamassa, ullakkotilassa sijainneessa ateljeehuoneessa olleet A:n oma erittäin arvokas omaisuus ja hänen B:ltä lainaamansa omaisuus olivat tuhoutuneet tulipalossa, joka oli johtunut yhtiön työntekijöitten tuottamuksesta. Koska yhtiöllä ei ollut ollut syytä olettaa, että sanotussa paloturvallisuudeltaan puutteellisessa paikassa säilytettiin erittäin arvokasta omaisuutta, ei sillä seikalla, oliko yhtiöllä ollut vastuuvakuutusta tai oliko yhtiö ollut velvollinen sellaisen ottamaan, ollut A:n osalta sovittelun kannalta merkitystä.\n    Korvauksia soviteltiin\n    - VahL 3:6 §:n nojalla A:n osalta sillä perusteella, ettei hän ollut vakuuttanut omaisuuttaan,\n    - VahL 6:1 §:n nojalla sekä A:n että B:n kohdalta, koska A oli säilyttänyt omaa omaisuuttaan ja B:n omaisuutta sanotussa palovaarallisessa paikassa ja heidän puoleltaan siten oli myötävaikutettu vahinkoon.\n  "
      ],
      "hasFormat": {
        "@id": "sfecli:kko/1985/II23/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Helsingin raastuvanoikeuden päätös 18.11.1980\n        Raastuvanoikeus on katsonut selvitetyksi, että C ja D olivat 21.3.1979 Helsingissä, C toimiessaan Asunto Oy Toinen Linja 1:n työntekijänä ja D isännöitsijänä.\n        C suorittaessaan yhtiön omistaman talon maalaustyötä laiminlyönyt noudattaa riittävää varovaisuutta polttaessaan kaasuliekillä irti vanhaa maalia portaan ullakkotasanteen katossa kiinnitettynä olleen lampun ympäristössä ja\n        D sanotun maalaustyön vastaavana mestarina laiminlyönyt valvoa, että maalin poistaminen suoritettiin palovaaraa aiheuttamatta,\n        mistä kumpaisenkin huolimattomuudesta oli ollut seurauksena, että kaasuliekistä oli levinnyt tuli katossa olleen valaisimen johtimen aukosta ullakkokerrokseen, jolloin talon koko ullakkokerros oli palossa pahoin vaurioitunut ja muun ohella ullakkokerroksessa sijainnut taiteilija A:n työhuone irtaimistoineen oli tuhoutunut. Ullakkokerroksen palosta oli A:n lisäksi aiheutunut vahinkoa muiden ohella myös valokuvaaja B:lle.\n        A ei ollut ryhtynyt riittäviin varotoimenpiteisiin väittämänsä mukaan erityisen arvokkaan omaisuutensa suojaamiseksi, säilyttämällä sitä vakuuttamattomana ullakkotiloissa, Helsingin kaupungin rakennusvalvontaviraston lausunnon mukaan luvattomasti ateljeehuoneeksi muutetussa työhuoneessa. Hän oli siten osaltaan myötävaikuttanut vahingon syntymiseen.\n        Edellä sanotun perusteella raastuvanoikeus, tuomitessaan C:n ja D:n tuottamuksellisesta tulipalon aiheuttamisesta kummankin sakkorangaistukseen, on, hyläten korvausvaatimukset enemmälti, vahingonkorvauslain 3 luvun 6 §:n, 4 luvun 1 §:n 1 momentin ja 6 luvun 1 §:n nojalla korvauksia sovitellen, velvoittanut yhtiön työnantajana suorittamaan A:lle korvaukseksi tulipalon aiheuttamasta vahingosta ja muuttokustannuksista yhteensä 300.000 markkaa ja B:lle korvaukseksi tulipalon aiheuttamasta vahingosta 4.000 markkaa, molemmat määrät viiden prosentin korkoineen 18.11.1980 lukien. Raastuvanoikeus on velvoittanut yhtiön, C:n ja D:n yhteisvastuullisesti suorittamaan oikeudenkäyntikulujen korvauksiksi A:lle neljätoistatuhatta ja B:lle kaksituhatta markkaa.\n      \n      \n        Helsingin hovioikeuden päätös 5.7.1983\n        Hovioikeus, jonka tutkittavaksi edellä mainitut asianosaiset olivat saattaneet jutun, on katsonut näytetyksi, että tulipalossa oli tuhoutunut A:n omaisuutta 370.000 markan ja hänellä lainassa ollutta B:n omaisuutta 8.000 markan arvosta ja että A:lle oli tulipalon johdosta aiheutunut työansion menetystä 6.000 ja muuttokustannuksia 200 markkaa. Koska A oli raastuvanoikeuden päätöksessä mainitulla tavalla myötävaikuttanut hänelle ja B:lle aiheutuneeseen vahinkoon, hovioikeus on vahingonkorvauksia sovitellen alentanut yhtiön A:lle palossa tuhoutuneesta omaisuudesta maksettavaksi tuomitun korvauksen 250.000 markkaan ja korottanut yhtiön B:lle tuhoutuneesta omaisuudesta maksettavaksi tuomitun korvauksen 5.500 markaksi, molemmat määrät raastuvanoikeuden päätöksessä mainittuine viiden prosentin korkoineen 21.1.1980 lukien, jolloin yhtiölle oli jutussa annettu tieto haasteesta. Sen lisäksi hovioikeus on velvoittanut yhtiön suorittamaan A:lle korvaukseksi työansion menetyksestä mainitut 6.000 markkaa ja muuttokustannuksista sanotut 200 markkaa molemmat erät niin ikään viiden prosentin korkoineen 21.1.1980 lukien. Oikeudenkäyntikulujen osalta raastuvanoikeuden päätös on jäänyt pysyväksi.\n      \n    \n    \n      VAATIMUKSET KORKEIMMASSA OIKEUDESSA\n      Pyytäen valituslupaa A ja B ovat hakeneet muutosta hovioikeuden päätökseen. Muutoksenhakemuksissaan he ovat vaatineet raastuvanoikeudessa esittämänsä mukaisesti\n      - A, että koska korvauksen sovitteluun ei ole perusteita, yhtiö velvoitettaisiin suorittamaan hänelle korvaukseksi ateljeessa tuhoutuneesta omaisuudesta 1.650.775 markkaa 6 prosentin korkoineen 1.4.1979 lukien ja työansion menetyksestä neljältä kuukaudelta 12.000 markkaa 6 prosentin korkoineen 21.7.1979 lukien sekä korvaamaan hänen oikeudenkäyntikulunsa täysimääräisinä alemmissa oikeuksissa ja Korkeimmassa oikeudessa ja sen varalta, ettei yhtiötä velvoiteta suorittamaan korkoa A:n vaatimuksen mukaisesti, C:n ja D:n velvoittamista suorittamaan korkoa 4.9.1979 lukien, jolloin A oli kohdistanut heihin vahingonkorvausvaatimuksen, sekä\n      - B, että koska A:n mahdollinen myötävaikutus vahingon syntymiseen ei ole voinut aiheuttaa B:lle suoritettavan vahingonkorvauksen sovittelua, yhtiö velvoitettaisiin suorittamaan hänelle korvaukseksi tuhoutuneesta omaisuudesta 15.050 markkaa 6 prosentin korkoineen 1.4.1979 lukien sekä korvaamaan hänen oikeudenkäyntikulunsa täysimääräisinä alemmissa oikeuksissa ja Korkeimmassa oikeudessa.\n      \n        Valitusluvan myöntäminen ja välitoimet\n        Korkein oikeus on 21.10.1983 myöntänyt hakijoille valitusluvan siltä osin kun on kysymys vahingonkorvausten sovittelusta vahingonkorvauslain 3 luvun 6 §:n ja 6 luvun 1 §:n nojalla. Kysymys valitusluvan myöntämisestä muilta osin on siirretty ratkaistavaksi valitusten käsittelyn yhteydessä. Asunto Oy Toinen Linja 1, C ja D ovat antaneet heiltä pyydetyt vastaukset muutoksenhakemuksiin.\n      \n    \n    \n      KORKEIMMAN OIKEUDEN RATKAISU\n      \n        Perustelut\n        Valituslupaa ei myönnetä niiltä osin kuin kysymys luvan myöntämisestä on siirretty ratkaistavaksi valitusten käsittelyn yhteydessä. Hovioikeuden päätös jää siis näiltä osin pysyväksi. Muilta osin Korkein oikeus on tutkinut jutun.\n        A on säilyttänyt hovioikeuden 370.000 markan arvoiseksi arvioimaa omaisuuttaan vakuuttamattomana yhtiöltä vuokraamassaan ullakkotilassa sijainneessa ateljeehuoneessa. Paloturvallisuudeltaan ateljee on ollut puutteellinen ja A:n on täytynyt olla tästä tietoinen. Samassa ateljeessa A on myös säilyttänyt B:ltä lainaksi saamaansa hovioikeuden 8.000 markan arvoiseksi arvioimaa omaisuutta.\n        Jutussa on jäänyt selvittämättä, onko yhtiöllä ollut vastuuvakuutus. Koska yhtiöllä ei kuitenkaan ole ollut syytä olettaa, että A säilyttäisi ullakkotiloissa erittäin arvokasta omaisuutta, kysymyksellä siitä, onko yhtiöllä ollut vastuuvakuutus tai onko yhtiö ollut velvollinen sellaisen ottamaan, ei ole sovittelun kannalta A:n osalta merkitystä. Huomioon ottaen A:n myötävaikutuksesta B:n vahinkoon aiheutuvat kohtuusnäkökohdat vahingonkorvauksen sovittelematta jättäminen ei ole B:nkään kohdalta perustettavissa vastuuvakuutukseen tai sen ottamisvelvollisuuteen.\n        A:lle ja B:lle suoritettavia korvauksia sovitellaan, A:n osalta vahingonkorvauslain 3 luvun 6 §:n nojalla sillä perusteella, ettei hän ole vakuuttanut omaisuuttaan, sekä hänen ja B:n osalta saman lain 6 luvun 1 §:n nojalla, koska A oli säilyttänyt omaa omaisuuttaan ja myös B:n omaisuutta sanotunlaisessa palovaarallisessa paikassa ja heidän puoleltaan on siten, niin kuin alemmat oikeudet ovat todenneet, myötävaikutettu vahinkoon.\n      \n      \n        Päätöslauselma\n        Hovioikeuden päätöksen lopputulosta ei muuteta. A velvoitetaan suorittamaan C:lle ja D:lle korvaukseksi heille täällä aiheutuneista kuluista yhteisesti 500 markkaa. Asian laatuun katsoen yhtiö saa pitää vahinkonaan sille täällä aiheutuneet kulut.\n      \n      \n        Eri mieltä olevan jäsenen lausunto\n        Oikeusneuvos af Hällström: Ei ole näytetty A:n tienneen tai pitäneen tietää, että hänen ateljeena vuokraamansa ullakkotila oli muutettu työtilaksi vastoin rakennusmääräyksiä eikä hänen tienneen, että seinien paloeristys oli puutteellinen. A on ollut oikeutettu luottamaan siihen, että yhtiö oli huolehtinut kiinteistön riittävästä vakuutusturvasta. Jättämällä puolestaan huolehtimatta hovioikeuden toteaman 370.000 markan arvoisen omaisuutensa vakuuttamisesta ja säilyttämällä sen k.o. ateljeessa ei A ole siinä määrin laiminlyönyt velvollisuuttaan ryhtyä riittäviin toimenpiteisiin omaisuutensa suojaamiseksi, että laiminlyönti olisi otettava huomioon yhtiön vastuuta vähentävänä tekijänä. A:lla ja B:llä on siten oikeus täyteen korvaukseen tulipalossa tuhoutuneesta omaisuudesta. Hovioikeuden tuomiota muuttaen ja hyläten kanteet enemmälti velvoitan yhtiön suorittamaan A:lle tuhoutuneesta omaisuudesta 370.000 markkaa, työansion menetyksestä 6.000 markkaa ja muuttokustannuksista 200 markkaa sekä B:lle tuhoutuneesta omaisuudesta 8.000 markkaa, kaikki määrät 5 prosentin korkoineen haasteen tiedoksiantopäivästä 21.1.1980 ja korvaamaan A:n ja B:n oikeudenkäyntikulut täällä A:n 1.100 markalla ja B:n 500 markalla. C:llä ja D:llä täällä olleiden kulujen korvaamisesta olen samaa mieltä kuin enemmistö.\n        \n          Ratkaisuun osallistuneet: oikeusneuvokset Ailio, Hämäläinen ja Riihelä sekä ylimääräinen oikeusneuvos Heikkilä\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II23"
  ],
  "referenceToLegislation": [
    "http://data.finlex.fi/eli/sd/1974/412"
  ],
  "judgmentNumber": [
    "II23"
  ],
  "date": [
    "1984-03-29"
  ],
  "issued": [
    "1985-02-25"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}