{
  "@id": "sfecli:kko/1982/II134",
  "languageVersion": [
    {
      "@id": "sfecli:kko/1982/II134/fin",
      "title_fi": [
        "KKO:1982-II-134"
      ],
      "abstract_fi": [
        "\n    Asuntohallitus oli hyväksynyt asunto-osakeyhtiötalon rakennukseksi, jossa olevien huoneistojen hallintaan oikeuttavien osakkeiden hankkimista varten voitiin asuntotuotantolain nojalla myöntää asuntolaina. Asunto-osakeyhtiön ns. grynder oli myynyt rakennuksen erään huoneiston hallintaan oikeuttavat osakkeet henkilöille, joille ei ollut myönnetty asuntolainaa, asuntohallituksen osakkeille vahvistamaa hintaa korkeammasta hinnasta. Koska asuntotuotantolakiin, sellaisena kuin se oli osakekaupan tekoaikana, ei sisältynyt seuraamusta sen varalta, että rakentaja myi osakkeita asuntohallituksen vahvistamaa hintaa korkeammasta hinnasta, ei osakekauppaa ollut pidettävä pätemättömänä siltäkään osin kuin rakentajan perimä hinta ylitti asuntohallituksen vahvistaman hinnan.\n    Ään\n  "
      ],
      "hasFormat": {
        "@id": "sfecli:kko/1982/II134/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Aviopuolisot A olivat B:tä vastaan ajamassaan kanteessa Varkauden KO:ssa lausuneet, että he olivat 28.11.1974 tehdyllä kauppakirjalla ostaneet B:ltä asunto-osakeyhtiö X:n osakkeet n:ot 25931 - 26800, jotka oikeuttivat huoneiston H 35 hallintaan sanotun yhtiön omistamassa talossa, 118 000 markan hinnasta. Kauppahinnasta, joksi B:n pyynnöstä merkittiin kauppakirjaan ainoastaan 95 000 markkaa, he olivat maksaneet B:lle 116 000 markkaa. Sanotun asunto-osakeyhtiön omistaman talon asuntohallitus oli hyväksynyt henkilökohtaisten asuntolainojen kohteeksi, jolloin asuntohallitus oli tarkastanut talon piirustukset ja suunnitelmat, vahvistanut talon rakennuskustannukset sekä hyväksynyt huoneistojen hankinta-arvoa. Tämän vuoksi B ei ollut oikeutettu myydessään sanotun yhtiön osakkeita ensimmäisille ostajille perimään korkeampaa kauppahintaa kuin minkä asuntohallitus oli vahvistanut, mikä hinta sanotun huoneiston osalta oli ollut 98 845 markkaa. B oli kuitenkin osakekauppaa tehtäessä salannut heiltä sen, että talo oli hyväksytty asuntohallituksessa henkilökohtaisten asuntolainojen kohteeksi samoin kuin edellä mainitut osakkeiden myyntiin liittyvät rajoitukset ja siten pettänyt heitä kaupassa. Sen vuoksi ja kun B oli osakekaupassa edustanut itselleen perusteetonta etua A:n puolisot olivat vaatineet, että B velvoitettaisiin suorittamaan heille maksetun kauppahinnan 116 000 markan ja asuntohallituksen vahvistaman kauppahinnan 98 835, oikeastaan 98 845 markan välinen erotus eli 17 155 markkaa laillisine korkoineen.\n      B oli vastustanut kannetta ja katsonut, että asuntohallituksen vahvistamaan hankinta-arvoon 98 845 markkaan saatiin lisätä ensiksi asuntohallituksen ohjeiden mukaan lasketut korot sanotun huoneiston osalta eli rakentamisen ajalta 4 034, huoneiston valmistumispäivän 15.7.1974 ja kaupantekopäivän 28.11.1974 väliseltä ajalta 4 335 ja viimeksi sanotun päivän jälkeiseltä ajalta 525 markkaa sekä toiseksi sanottuun huoneistoon tehtyjen muutostöiden arvo 14 106 markkaa.\n      KO p. 19.11.1975 oli katsonut jääneen näyttämättä, että B olisi kanteessa kerrotun kaupanteon yhteydessä tosiasioita salaamalla tai muullakaan tavoin ostajia pettämällä edustanut itselleen perusteetonta etua. Sen vuoksi KO oli hylännyt kanteen ja velvoittanut A:n puolisot yhteisvastuullisesti korvaamaan B:n oikeudenkäyntikulut 2 500 markalla.\n      Itä-Suomen HO, jonka tutkittavaksi A:n puolisot olivat saattaneet jutun, t. 30.11.1978 oli katsonut selvitetyksi, että asuntohallitus oli asuntotuotantoasetuksen 9 §:n 1 ja 2 momentin perusteella määrännyt kysymyksessä olevan huoneiston hankinta-arvoksi 98 845 markkaa ja että B oli asuntohallituksen hyväksymän rakennussuunnitelman lisäksi teettänyt sanottuun huoneistoon muutostöitä asennuttamalla ikkunoihin säleverhot ja laminaattipintaiset kukkalaudat sekä laitattamalla kahteen makuuhuoneeseen kokolattiamatot. Sitä vastoin HO oli katsonut jääneen näyttämättä, että sanottujen muutostöiden tekemisestä olisi asianosaisten kesken sovittu. Sen vuoksi ja kun B:llä ei ollut ollut asuntohalliuksen antamien määräysten mukaan oikeutta myydä kysymyksessä olevan huoneiston hallintaan oikeuttavia osakkeita ensimmäiselle ostajalle edellä sanottua asuntohallituksen vahvistamaa huoneiston hankinta-arvoa korkeampaan hintaan taikka periä huoneistoon tehdyistä muutostöistä ostajalta korvausta, ellei niiden tekemisestä ollut etukäteen ostajan kanssa sovittu, HO oli kumonnut KO:n päätöksen ja, hyläten B:n vaatimukset muutostöiden arvon ja koron lisäämisestä huoneiston hankinta-arvoon, koron osalta yksilöimättömänä, velvoittanut B:n suorittamaan A:n puolisoille perusteettomasti saamanaan etuna maksetun kauppahinnan 116 000 markan ja vahvistetun hankinta-arvon 98 845 markan välisen erotuksen 17 155 markkaa 5 prosentin korkoineen haastepäivästä 16.9.1975 lukien.\n      B pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen. A:n puolisot vastasivat hakemukseen.\n    \n    \n      \n      KKO t. myönsi muutoksenhakuluvan ja tutki jutun. A:n puolisoiden kanne perustui osaksi siihen, että B olisi vaatinut itselleen ja saanut asianosaisten välisessä kaupassa sovituksi hinnan, joka ylitti asuntohallituksen vahvistaman hinnan. Asuntotuotantolaki, sellaisena kuin se oli voimassa kyseisen kaupan tekemisen aikana, ei sisältänyt säännöksiä siitä, että kauppa, jossa oli poikettu asuntohallituksen hyväksymästä hankinta-arvosta, olisi oikeustoimena pätemätön. Sanotulta osin kanne ei siis perustunut lakiin. B:n ei myöskään ollut näytetty saaneen kaupassa kanteessa tarkoitettua perusteetonta etua. A:n puolisoiden oli myös näytetty osakekaupan tehdessään tienneen, että kysymyksessä olevan asunto-osakeyhtiötalon huoneistojen hallintaan oikeuttavien osakkeiden hankkimista varten voitiin myöntää asuntolainaa, joten väite B:n mainitun seikan salaamalla tapahtuneesta petollisesta menettelystä osakekaupan yhteydessä oli perusteeton. Tämän vuoksi KKO harkitsi oikeaksi, kumoten HO:n tuomion, jättää KO:n päätöksen lopputuloksen pysyväksi, kuitenkin siten, että asian laatuun nähden B sai pitää hänellä jutussa olleet kulut vahinkonaan.\n      \n        Eri mieltä olevan jäsenen lausunto\n        Oikeusneuvos Nybergh: Asuntohallitus on laillisten perusteiden mukaan vahvistanut puheena olevien huoneistojen hankinta-arvot. Tämä ratkaisu on B:tä sitova. Sillä on myös perustettu tuleville asunnon hankkijoille oikeus saada ostaa asunnon hallintaan oikeuttavat osakkeet näin määrätyn hankintahinta-arvon perusteella vahvistettuun hintaan. B:llä ei siten, myydessään kysymyksessä olevat osakkeet A:n puolisoille, sinänsä ole ollut oikeutta periä niistä vahvistettua suurempaa hintaa. A:n puolisot ostaessaan osakkeet ovat kuitenkin olleet tietoisia huoneistossa suoritetuista muutos- ja lisätöistä, joiden arvo ei sisältynyt vahvistettuun hintaan. He olivat myös suostuneet maksamaan niistä korvauksen. B on lisäksi asuntohallituksen vahvistaman asunto-osakkeiden ostosopimuksen yleisten ehtojen mukaan, joiden mukaisesti kyseinen osakekauppa olisi tullut tehdä, ollut oikeutettu perimään ostajalta käyvän antolainauskoron mukaisen koron kauppahinnan maksuerän erääntymispäivästä suorituspäivään saakka, milloin sopimus tehtiin maksuerän erääntymispäivän jälkeen. Huoneistossa tehtyjen muutos- ja lisätöiden arvo ja kauppahinnalle laskettava korko yhdessä nousevat ainakin siihen määrään, jolla B:n perimä kauppahinta on ylittänyt vahvistetun hinnan. Sen vuoksi harkitsen oikeaksi, kumoten HO:n tuomion, hyläten kanteen ja vapauttaa B:n hänelle määrätystä maksamisvelvollisuudesta. Kun asia kuitenkin on ollut niin sekava ja epätietoinen, että A:n puolisoilla on ollut perusteellista aihetta oikeudenkäyntiin, määrään oikeudenkäymiskaaren 21 luvun 3 §:n 1 momentin nojalla, että B itse saa kärsiä jutusta olleet kulunsa.\n        \n          Ratkaisuun osallistuneet: presidentti Olsson, oikeusneuvokset Takala ja Portin sekä ylimääräinen oikeusneuvos Paasikoski\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-09-07"
  ],
  "judgmentNumber": [
    "II134"
  ],
  "date": [
    "1982-02-02"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II134"
  ],
  "year": [
    "1982"
  ],
  "description": [
    "http://data.finlex.fi/voc/kko/fin/b5d8d4ac",
    "http://data.finlex.fi/voc/kko/fin/5f1278dc",
    "http://data.finlex.fi/voc/kko/swe/e2750b8b",
    "http://data.finlex.fi/voc/kko/swe/c7f8ef28"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}