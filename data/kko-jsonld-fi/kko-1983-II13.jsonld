{
  "@id": "sfecli:kko/1983/II13",
  "languageVersion": [
    {
      "@id": "sfecli:kko/1983/II13/fin",
      "title_fi": [
        "KKO:1983-II-13"
      ],
      "abstract_fi": [
        "\n    Avioerojutussa, jossa vastaaja oli estettä ilmoittamatta jäänyt saapumatta oikeuteen, oli tehty tasinko-oikeuden menettämisvaatimus. Tasinko-oikeutta ei voitu julistaa menetetyksi pelkästään sillä perusteella, ettei vaatimusta, sovinnon ollessa sen suhteen sallittu, ollut kiistetty.\n  "
      ],
      "hasFormat": {
        "@id": "sfecli:kko/1983/II13/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Tyyne ja Heikki A, jotka oli 3.7.1949 vihitty avioliittoon, olivat välien rikkoutumisen vuoksi asuneet erillään viimeiset kaksi vuotta. Muuttamalla puolisoiden kodista syytä ilmoittamatta ja ottamalla viimeksi kuluneiden vuosien aikana Tyyne A:han yhteyttä vain yrittäen ottaa luvattomasti vaimonsa omaisuutta Heikki A oli syvästi loukannut Tyyne A:ta. Tämän vuoksi Tyyne A oli Tammisaaren KO:ssa vaatinut, että A:n puolisot tuomittaisiin avioeroon ja että Heikki A julistettaisiin avioliittolain 78 §:n 3 momentin nojalla menettäneeksi oikeutensa saada osituksessa avio-oikeuden perusteella Tyyne A:n omaisuutta.\n      Heikki A:n jäätyä estettä ilmoittamatta oikeuteen saapumatta KO p. 3.3.1981 oli avioliittolain voimaanpanolain 11 §:n nojalla jutun tutkittavakseen ja katsonut, että A:n puolisoiden oli näytetty asuneen välien rikkoutumisen vuoksi erillään viimeiset kaksi vuotta, mutta ettei Heikki A muuttamalla erilleen syytä ilmoittamatta ollut, varsinkin kun Tyyne A oli kieltäytynyt päästämästä Heikki A:ta asuntoonsa, syvästi loukannut Tyyne A:ta. Kun Heikki A:n ei ollut muutoinkaan näytetty syvästi loukanneen vaimoaan, KO oli, tuomitessaan A:n puolisot avioliittolain 76 §:n 2 momentin nojalla avioeroon ja velvoittaessaan Heikki A:n korvaamaan valtiolle sen varoista maksettuja todistelukustannuksia, hylännyt tasinko-oikeuden menettämisvaatimuksen.\n      Helsingin HO, jonka tutkittavaksi Tyyne A oli saattanut jutun, t. 14.10.1981 oli jättänyt asian KO:n päätöksen varaan.\n      Pyytäen valituslupaa Tyyne A haki muutosta HO:n tuomioon, toistaen tasinko-oikeuden menettämistä koskevan vaatimuksen. Lupa myönnettiin. Heikki A ei vastannut hakemukseen.\n    \n    \n      \n      KKO t. tutki jutun ja katsoi, ettei Heikki A:ta voitu, kun otettiin huomioon avioliittolain voimaanpanolain 11 §:n ja oikeudenkäymiskaaren 12 luvun 27 §:n säännökset, hänen jäätyään saapumatta oikeuteen julistaa menettäneeksi tasinko-oikeuttaan pelkästään sillä Tyyne A:n esittämällä perusteella, ettei tuota vaatimusta, josta sovinto oli ollut sallittu, ollut kiistetty, ja ettei sen vuoksi ollut syytä muuttaa HO:n tuomion lopputulosta.\n      \n        Ratkaisuun osallistuneet: oikeusneuvokset Miettinen, Jalanko ja Surakka sekä ylimääräiset oikeusneuvokset Paasikoski ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II13"
  ],
  "judgmentNumber": [
    "II13"
  ],
  "date": [
    "1982-08-26"
  ],
  "issued": [
    "1983-02-03"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}