{
  "@id": "sfecli:kko/1982/II44",
  "languageVersion": [
    {
      "@id": "sfecli:kko/1982/II44/fin",
      "title_fi": [
        "KKO:1982-II-44"
      ],
      "abstract_fi": [
        "\n    Riippumatta siitä, minkä suuruinen vuokra edelliseltä vuokralaiselta vuokrasopimusta tehtäessä olisi saatu sopia perittäväksi, seuraavalta vuokralaiselta, kun huoneistossa ei ollut ilmoitettu vuokralaisen pyynnöstä suoritetun huoneenvuokralain 49 §:n 3 mom:ssa tarkoitettua peruskorjausta tai siihen verrattavaa parannustyötä, ei olisi saatu sopia perittäväksi korkeampaa vuokraa kuin edellistä vuokrasopimusta tehtäessä oli sovittu, vaan vuokran korottaminen olisi edellyttänyt tuomioistuimen päätöstä.\n    Ryhtyessään maksamaan vuokranantajan hänelle suullisen ilmoituksen mukaan valtioneuvoston asuinhuoneistojen vuokrien korotusten enimmäismääristä annettuun yleisohjeeseen perustuvaa vuokrankorotusta vuokralaisen katsottiin hyväksyneen korotuksen perusteen, mutta ei sen määrää.\n  "
      ],
      "hasFormat": {
        "@id": "sfecli:kko/1982/II44/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A:n B:tä vastaan ajamasta kanteesta Kemin KO p. 15.5.1980 oli lausunut selvitetyksi, että B oli 2.9.1978 allekirjoitetulla vuokrasopimuksella vuokrannut A:lle, kaksi huonetta ja keittiön käsittävän 53,5 neliömetrin suuruisen asuinhuoneiston, Keminväylä B 16 Keminmaalla, sovitusta 800 markan kuukausivuokrasta. B oli ennen A:ta huoneistossa asuneelta vuokralaiselta perinyt vuokraa 700 markkaa ja ennen tätä huoneistossa asuneelta vuokralaiselta 800 markkaa kuukaudessa. A oli suorittanut B:lle 800 markan suuruista kuukausivuokraa vuokrasuhteen alkamisesta 2.9.1978 lähtien 31.12.1979 saakka, jolloin vuokrasuhde oli päättynyt. Lisäksi B oli vuokrasuhteen aikana suullisen ilmoituksen nojalla ja perustetta ilmoittamatta vielä korottanut vuokran 1.3.1979 lukien 13 markalla kuukaudessa, minkä korotuksen A oli suorittanut B:lle myös vuokrasuhteen päättymiseen asti eli kaikkiaan 10 kuukaudelta. Toisaalta A oli jättänyt suorittamatta vuokrasopimuksen mukaisesti hänen maksettavikseen kuuluvia vesimaksuja 576 markkaa ja sähkölaskuja 203 markkaa 6 penniä eli yhteensä 779 markkaa 6 penniä, minkä määrän B oli A:n puolesta suorittanut. Koska A:lta vuokrasopimusta tehtäessä ei olisi ilman tuomioistuimen vahvistusta saatu sopia perittäväksi enempää kuin edelliseltä vuokralaiselta oli sovittu perittäväksi ja B siten oli laittomasti perinyt A:lta vuokraa liikaa 100 markkaa kuukaudessa sekä kun vuokran korottaminen 1.3.1979 lukien 13 markalla kuukaudessa olisi edellyttänyt kirjallista ilmoitusta, jossa olisi tullut ilmetä syy vuokrankorotukseen, sekä B:llä oli vuokrasopimukseen perustuva selvä 779 markan 6 pennin suuruinen kuittauskelpoinen saatava A:lta, KO oli huoneenvuokralain 47 b §:n 1 ja 3 momentin, 48 a §:n ja 49 §:n 1 ja 3 momentin nojalla velvoittanut B:n palauttamaan A:lle liikaa maksettuina vuokrina 16 kuukauden ajalta 100 markkaa kuukaudelta eli 1600 markkaa sekä 10 kuukauden ajalta lisäksi 13 markkaa kuukaudelta eli 130 markkaa, kunkin kuukausierän 5 prosentin korkoineen asianomaisen kuukauden 1 päivästä lukien. Palautettavasta määrästä oli kuitenkin vähennettävä B:n A:n puolesta suorittamat 779 markkaa 6 penniä.\n      Rovaniemen HO, jonka tutkittavaksi B oli saattanut jutun, t. 26.11.1980 oli ratkaissut sen. Koska A oli B:n suullisen ilmoituksen perusteella maksanut korotettua vuokraa, A:n oli katsottava hyväksyneen valtioneuvoston yleisohjeeksi asuinhuoneistojen vuokrien korotusten enimmäismääristä 21.12.1978 antaman päätöksen mukaisen vuokran korotuksen perusteen. B oli kuitenkin korottanut vuokraa 13 markkaa kuukaudessa, vaikka yleisohjeen mukaan vuokraa voitiin korottaa enintään 23 pennillä neliömetriltä kuukaudessa eli kysymyksessä olevan huoneiston osalta 12 markkaa 30 penniä kuukaudessa. Sen vuoksi HO oli siten muuttanut KO:n päätöstä, että B velvoitettiin palauttamaan A:lle liikaa perittyinä vuokrina valtioneuvoston sanotun yleisohjeen vastaisesti perityt 70 penniä kuukaudessa ja siis 10 kuukaudelta 7 markkaa sekä ajalta 2.9.1978 -31.12.1979 liikaa perityt 1 600 markkaa eli yhteensä 1 607 markkaa vähennettyinä KO:n päätöksessä mainituilla 779 markalla 6 pennillä, joten B:n suoritettavaksi jäi 827 markkaa 94 penniä 5 prosentin korkoineen haasteen tiedoksiantopäivästä 6.3.1980 lukien.\n      Pyytäen valituslupaa A ja B hakivat muutosta HO:n tuomioon vaatien A, että B velvoitettaisiin palauttamaan hänelle maalis - joulukuulta 1979 perimänsä 130 markan suuruinen vuokrankorotus kokonaisuudessaan, ja B, että hänet vapautettaisiin suorittamasta A:lle ajalta 2.9.1978 - 31.12.1979 liikaa perittyinä vuokrina palautettavaksi tuomittua 1 600 markan määrää. Lupa myönnettiin A:lle ja B:lle. Asianosaiset antoivat kumpikin heiltä vastapuolensa muutoksenhakemuksen johdosta pyydetyn vastauksen.\n    \n    \n      \n      KKO t. tutki jutun.\n      Huoneenvuokralain 47 b §:n 1 momentin mukaan vuokrasopimusta tehtäessä ei asuinhuoneiston vuokraa saanut, ellei tuomioistuin vuokranantajan vaatimuksesta toisin päättänyt, sopia perittäväksi uudelta vuokralaiselta enempää kuin edelliseltä vuokralaiselta olisi saatu sopia perittäväksi, jos vuokrasuhde oli jatkunut. Kysymyksessä oleva huoneisto oli ollut vuokrattuna 2.5. - 30.11.1977 eräälle yhtiölle 800 markan kuukausivuokrasta ja sen jälkeen välittömästi ennen A:lle tapahtunutta vuokraamista eräälle toiselle vuokralaiselle 700 markan kuukausivuokrasta. Riippumatta siitä, minkä suuruinen vuokra viimeksi tarkoitetulta vuokralaiselta vuokrasopimusta tehtäessä oli saatu sopia perittäväksi, vuokrasuhteen jatkuessa häneltä, kun huoneistossa ei ollut ilmoitettu vuokralaisen pyynnöstä suoritetun huoneenvuokralain 49 §:n 3 momentissa tarkoitettua peruskorjausta tai siihen verrattavaa parannustyötä, viimeksi mainitun lainkohdan mukaan ei olisi saatu sopia perittäväksi korkeampaa vuokraa kuin edellistä vuokrasopimusta tehtäessä oli sovittu, vaan vuokran korottaminen olisi edellyttänyt tuomioistuimen päätöstä. Näin ollen A:ltakaan ei olisi saatu sopia perittäväksi enempää kuin edelliseltä vuokralaiselta hänen vuokrasuhteensa jatkuessa eli 700 markkaa kuukaudessa.\n      Edellä selostetuilla ja valtioneuvoston yleisohjeeksi asuinhuoneistojen vuokrien korotusten enimmäismääristä antaman päätöksen vastaisesti perityn vuokran palauttamista koskevalta osalta HO:n tuomiosta ilmenevillä perusteilla KKO katsoi, ettei ollut syytä muuttaa HO:n tuomion lopputulosta.\n      \n        Ratkaisuun osallistuneet: oikeusneuvokset Leivonen, Saarni-Rytkölä ja Ådahl sekä ylimääräiset oikeusneuvokset Surakka ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II44"
  ],
  "description": [
    "http://data.finlex.fi/voc/kko/fin/8e98d26a",
    "http://data.finlex.fi/voc/kko/swe/e0635811"
  ],
  "judgmentNumber": [
    "II44"
  ],
  "date": [
    "1981-07-29"
  ],
  "issued": [
    "1982-04-19"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}