{
  "@id": "sfecli:kko/1990/49",
  "languageVersion": [
    {
      "@id": "sfecli:kko/1990/49/fin",
      "title_fi": [
        "KKO:1990:49"
      ],
      "abstract_fi": [
        "\n    Ulkomaisen tavaramerkin x haltija A oli purkanut ulkomaalaisen alihankkijansa B:n kanssa tekemänsä hankintasopimuksen ja ilmoittanut, että tuotteet olivat B:n käytettävissä. Tällä ilmoituksella B ei ollut saanut lupaa xtavaramerkillä merkittyjen tuotteiden laskemiseen liikkeeseen. C, joka toi B:ltä ostettuja x-merkillä varustettuja tuotteita maahan, loukkasi sen vuoksi A:n tytäryhtiön D:n yksinoikeutta x-merkkiin.\n  "
      ],
      "hasFormat": {
        "@id": "sfecli:kko/1990/49/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Helsingin raastuvanoikeuden päätös 12.5.1987\n        Raastuvanoikeus on todennut asiakirjoista, että Säästölä Oy oli vuoden 1986 toukokuusta lukien muun muassa lehtiilmoitteluin markkinoinut ja Muoti-Hokki -nimisissä myymälöissään myynyt Jackpot-tavaramerkillä varustettuja muotivaatteita, jotka se oli ostanut kantajan Suomen C-Gry Oy:n tanskalaisen emoyhtiön Carli Gry A/S:n portugalilaiselta alihankkijalta keväällä 1985.\n        Suomen C-Gry Oy on 21.8.1986 vireille panemassaan kanteessa ja sitä kehitellessään lausunut, että tanskalainen Carli Gry A/S, joka omisti kantajan sataprosenttisesti, oli maailmanlaajuisesti rekisteröinyt Jackpot-tavaramerkin, joka myös riidattomasti oli vakiinnutettu Suomessa korkealaatuisten muotivaatteiden tunnuksena. Säästölä Oy oli edellä kerrotuin tavoin myymällä Jackpot-tavaramerkillä varustettuja tuotteita, jotka eivät olleet alkuperäisiä ja joille ei ollut myönnetty tavaramerkkilisenssiä, loukannut Suomen C-Gry Oy:n yksinoikeutta Jackpot-tavaramerkkiin.\n        Säästölä Oy on kiistänyt kanteen ja lausunut, että kyseessä olivat olleet alkuperäiset Jackpot-tuotteet, jotka oli valmistettu merkinhaltijan toimeksiannosta.\n        Raastuvanoikeus on katsonut selvitetyksi, että Jackpottavaramerkki oli tullut Suomessa yleisesti tunnetuksi asianomaisissa elinkeino- ja kuluttajapiireissä kyseessä olevien muotitavaroiden erityisenä tunnuksena ja siten vakiintuneeksi. Samalla alalla toimivan Säästölä Oy:n oli täytynyt olla tietoinen Suomen C-Gry Oy:lle siirtyneestä yksinoikeudesta. Näin ollen sen olisi tullut varmistautua oikeudestaan saada myydä Jackpot-tavaramerkillä varustettuja tuotteita. Tuollaista oikeutta Säästölä Oy ei ollut voinut saada pelkästään ostamalla kolmannelta yritykseltä tavaramerkin haltijan alunperin tuolta kolmannelta yritykseltä tilaamia Jackpot-tavaramerkillä varustettuja tuotteita. Säästölä Oy oli siten markkinoimalla ja myymällä kerrotuin tavoin Jackpot-tavaramerkillä varustettuja vaatteita loukannut Suomen C-Gry Oy:n yksinoikeutta kyseiseen tavaramerkkiin ja näin menetellen aiheuttanut Suomen C-Gry Oy:lle vahinkoa myynnin vähentymisenä raastuvanoikeuden arvion mukaan 50.000 markkaa.\n        Näillä perusteilla raastuvanoikeus on tavaramerkkilain 38 ja 48 §:n nojalla kieltänyt Säästölä Oy:tä loukkaamasta Suomen C-Gry Oy:n tavaramerkkiä Jackpot myymällä nyt kyseessä olevia tavaroita tuolla tavaramerkillä varustettuina ja määrännyt kiellon tulemaan voimaan välittömästi ja olemaan voimassa siihen asti kunnes pääasia on lainvoimaisesti ratkaistu tai siitä sitä ennen toisin määrättiin. Lisäksi raastuvanoikeus on velvoittanut Säästölä Oy:n suorittamaan Suomen C-Gry Oy:lle vahingonkorvauksena tavaramerkin loukkauksesta 50.000 markkaa 16 prosentin korkoineen 21.8.1986 lukien sekä korvaamaan Suomen CGry Oy:n oikeudenkäyntikulut jutussa 9.000 markalla 16 prosentin korkoineen 12.5.1987 lukien.\n      \n      \n        Helsingin hovioikeuden tuomio 5.4.1989\n        Perustelut\n        Asiassa on selvitetty, että Jackpot tavaramerkki on tullut Suomessa yleisesti tunnetuksi asianomaisissa elinkeinoja kuluttajapiireissä Suomen C-Gry Oy:n tavaroiden erityisenä merkkinä. Sen vuoksi tavaramerkki katsotaan vakiintuneeksi.\n        Suomen C-Gry Oy tuo maahan ja markkinoi emoyhtiönsä, tanskalaisen Carli Gry A/S:n valmistuttamia Jackpot-tavaramerkillä varustettuja naisten muotivaatteita. Carli Gry A/S valmistuttaa mainittuja tuotteita alihankkijoilla muun muassa Portugalissa. Suomen C-Gry Oy myy maahantuomansa tuotteet vähittäismyyjille edelleen myytäviksi.\n        Carli Gry A/S ei ollut keväällä 1985 hyväksynyt erään Portugalissa valmistuttamansa tuote-erän toimitusta vedoten alihankkijan viivästykseen ja eräisiin laatukysymyksiin. Carli Gry A/S oli ilmoittanut tuolle alihankkijalle, että sanotut tuotteet, joissa oli Jackpot-tavaramerkki, olivat alihankkijan käytettävissä (at your disposal). Asiassa ei ollut näytetty, että Carli Gry A/S olisi tuolloin tai myöhemmin kieltänyt mainittua alihankkijaa markkinoimasta sanottuja tuotteita Jackpot-tuotteina. Asianosaiset olivat yhteisesti todenneet, että kysymyksessä olevat tuotteet vastasivat laadultaan Jackpot-tuotteita. Näitä tuotteita Säästölä Oy oli markkinoinut.\n        Kun Carli Gry A/S ei ollut kieltänyt tuotteiden markkinoimista Jackpot-tuotteina, ei se seikka, että Suomen C-Gry Oy oli vakiinnuttanut Jackpot-tavaramerkin, tuottanut Suomen C-Gry Oy:lle oikeutta estää Säästölä Oy:tä markkinoimasta näitä alkuperäisiä Jackpot-tuotteita. Näin ollen Suomen C-Gry Oy:n tavaramerkkioikeutta ei ollut loukattu.\n        Näillä perusteilla hovioikeus on ratkaissut asian tuomiolauselmasta ilmenevällä tavalla.\n        Tuomiolauselma\n        Kanne on hylätty ja raastuvanoikeuden päätös siinä olevine kieltoineen kumottu. Säästölä Oy on vapautettu velvollisuudesta suorittaa Suomen C-Gry Oy:lle vahingonkorvausta ja oikeudenkäyntikulujen korvausta.\n      \n    \n    \n      MUUTOKSENHAKU KORKEIMMASSA OIKEUDESSA\n      Suomen C-Gry Oy:lle on myönnetty valituslupa 24.8.1989. Valituksessaan yhtiö on vaatinut hovioikeuden tuomion kumoamista ja jutun jättämistä pääasian osalta raastuvanoikeuden päätöksen varaan sekä jutusta aiheutuneiden oikeudenkäyntikulujensa korvaamista.\n      Säästölä Oy on vastannut valitukseen ja vaatinut sen hylkäämistä sekä korvausta vastauksen antamisesta aiheutuneista kuluista.\n    \n    \n      KORKEIMMAN OIKEUDEN RATKAISU 17.4.1990\n      \n        Perustelut\n        Tavaramerkkilain 4 §:n 1 momentin mukaan tavaramerkin haltija voi estää sellaisten tavaroiden maahantuonnin, jotka on varustettu hänen merkkiinsä sekoitettavissa olevalla merkillä. Niin kuin Korkeimman oikeuden ratkaisuista KKO 1937 I 36 ja KKO 1968 II 5 ilmenee, suomalainen merkinhaltija ei kuitenkaan voi estää maahantuontia, jos tavarat on merkinnyt ja liikkeeseen laskenut sellainen ulkomainen merkinhaltija, johon nähden suomalainen merkinhaltija on epäitsenäisessä asemassa. Carli Gry A/S on purettuaan alihankkijansa kanssa tekemänsä hankintasopimuksen ilmoittanut alihankkijalleen, että tuotteet olivat sen käytettävissä. Tällä kaupan purkautumiseen liittyvällä ilmoituksella alihankkija ei ole saanut lupaa Carli Gry A/S:n Jackpot-tavaramerkillä merkittyjen tuotteiden liikkeeseen laskemiseen. Tämän vuoksi Säästölä Oy on puheena olevat tuotteet maahan tuodessaan loukannut merkin suomalaisen haltijan, Carli Gry A/S:n tytäryhtiön Suomen C-Gry Oy:n tavaramerkkioikeutta.\n        Koska raastuvanoikeus ja hovioikeus ovat eri tavoin arvioineet jutun pääasiakysymystä, Suomen C-Gry Oy ei saa oikeudenkäymiskaaren 21 luvun 4 §:n 1 momentin (1964/133) ensimmäisen virkkeen mukaan korvausta oikeudenkäyntikuluistaan alemmissa oikeuksissa.\n        Näillä ja muutoin raastuvanoikeuden päätöksessä mainituilla perusteilla Korkein oikeus on ratkaissut jutun tuomiolauselmasta ilmenevin tavoin.\n      \n      \n        Tuomiolauselma\n        Hovioikeuden tuomio kumotaan. Säästölä Oy:tä kielletään loukkaamasta Suomen C-Gry Oy:n tavaramerkkiä Jackpot myymällä kysymyksessä olevia tavaroita varustettuina tuolla tavaramerkillä sekä Säästölä Oy velvoitetaan maksamaan Suomen C-Gry Oy:lle vahingonkorvausta 50.000 markkaa 16 prosentin korkoineen 21.8.1986 lukien.\n        Säästölä Oy velvoitetaan korvaamaan Suomen C-Gry Oy:n oikeudenkäyntikulut Korkeimmassa oikeudessa 2.000 markalla 16 prosentin korkoineen tämän tuomion antopäivästä lukien.\n        \n          Ratkaisuun osallistuneet: oikeusneuvokset Salervo, Portin, Letonen, Haarmann ja Krook\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1990-04-17"
  ],
  "judgmentNumber": [
    "49"
  ],
  "date": [
    "1989-11-23"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1990:49"
  ],
  "year": [
    "1990"
  ],
  "description": [
    "http://data.finlex.fi/voc/kko/swe/ea2a99b6",
    "http://data.finlex.fi/voc/kko/fin/720b3e8a"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}