{
  "@id": "sfecli:kko/1981/II86",
  "languageVersion": [
    {
      "@id": "sfecli:kko/1981/II86/fin",
      "title_fi": [
        "KKO:1981-II-86"
      ],
      "abstract_fi": [
        "\n    Myyjä oli takuusitoumuksensa mukaisesti korjannut koneessa ilmenneet viat. Koneen uudelleen rikkouduttua ostaja oli korjauttanut sen myyjällä. Kone oli sen jälkeen ollut ostajan hallussa käyttökunnossa enää rikkoutumatta. Kun kone siten oli myyjän toimin saatettu tarkoituksenmukaiseen käyttökuntoon, ostaja oli menettänyt oikeutensa purkaa kaupan koneessa ennen korjausta esiintyneiden vikojen johdosta.\n  "
      ],
      "hasFormat": {
        "@id": "sfecli:kko/1981/II86/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Avoimen yhtiön A:n oy B:lle 8.7.1974 tiedoksi toimitetun haasteen nojalla ajamasta kanteesta Vantaan KO p. 9.9.1975 oli lausunut selvitetyksi, että A oli ostanut 21.8.1973 päivätyllä osamaksusopimuksella B:ltä Kockum 875 - 66 merkkisen metsätraktorin 334 000 markan hinnasta, josta A oli maksanut käteisellä 10 000 markkaa sekä luovuttanut lisäksi osamaksusuorituksina Fiat 600 merkkisen traktorin arvoltaan 24 000 ja Stalo C/70 merkkisen metsätraktorin, arvoltaan 70 000 markkaa. Ostetusta metsätraktorista oli katkennut vajaan kuukauden kuluttua eli noin 100 - 150 käyttötunnin jälkeen toinen vetoakseli edestä, noin 300 - 350 käyttötunnin jälkeen toinen takana olevista vetoakseleista ja noin 450 käyttötunnin jälkeen toinen takana olevista vetoakseleista sekä edelleen tästä tapauksesta noin viikon kuluttua kardaaniakseli. Lisäksi traktorissa oli ilmennyt pian sen käyttöönoton jälkeen pienempiä viallisuuksia.\n      Vikojen ilmettyä avoimen yhtiön yhtiömies K oli suullisesti lokakuussa 1973 pidetyssä neuvottelutilaisuudessa ja sittemmin kirjallisesti 21.12.1973 päivätyssä kirjeessä ilmoittanut B:lle purkavansa kaupan koneen vikojen johdosta.\n      B:n kieltäydyttyä purkamasta kauppaa ja vaadittua osamaksukauppalain mukaista tilitystä osamaksusuoritusten laiminlyönnin johdosta nimismies oli toimittanut tilityksen 14.1.174. Siinä oli luettu myyjän hyväksi 235 723,93 markkaa ja ostajan hyväksi 245 000 markkaa ja oli ostaja saanut nostaa erotuksen 9 276,07 markkaa.\n      A oli siten kohtuullisessa ajassa ja selvästi ilmoittanut haluavansa purkaa kaupan sen jälkeen kun oli havaittu, että ko. metsätraktoria ei voitu myyjän korjaustoimenpitein saattaa sellaiseen kuntoon, jossa sen tarkoituksenmukainen käyttö olisi ollut mahdollista. Tämän vuoksi KO oli julistanut ko. osamaksukaupan puretuksi ja kumonnut nimismiehen toimittaman tilityksen sekä, hyläten tässä yhteydessä tehtynä B:n haastetta ottamatta esittämän vaatimuksen A:n velvoittamisesta korvaamaan koneesta saamansa hyöty 30 000 markalla, velvoittanut B:n suorittamaan A:lle sen maksamat 10 000 markkaa sekä vaihtoesineistön arvona 94 000 markkaa eli yhteensä 104 000 markkaa 5 prosentin korkoineen haastepäivästä 8.7.1974 lukien, mistä määrästä oli vähennettävä ostajan jo saamat 9 276,07 markkaa, jos ne oli ostajalle tilitetty. Mikäli B ei voinut palauttaa ostajan metsätraktoriin kiinnittämiä metsäauraa, teloja ja etupyörän ketjuja, jotka eivät olleet kuuluneet osamaksukauppaan ja olivat ostajan koneeseen kiinnittämiä, sen tuli suorittaa A:lle niiden arvona yhteensä 15 800 markkaa. Lisäksi B:n tuli 7 000 markalla korvata avoimen yhtiön oikeudenkäyntikulut.\n      Helsingin HO, jonka tutkittavaksi B oli saattanut jutun, t. 19.1.1977 oli jättänyt asian KO:n päätöksen varaan sekä velvoittanut B:n suorittamaan A:lle korvaukseksi sillä HO:ssa olleista kuluista 300 markkaa.\n      B pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen. A vastasi hakemukseen.\n    \n    \n      KORKEIN OIKEUS\n      KKO t. myönsi muutoksenhakuluvan, tutki jutun ja katsoi siinä selvitetyksi seuraavaa:\n      A oli ostanut B:ltä 21.8.1973 osamaksuehdoin metsätraktorin. Osamaksusopimuksen mukaan A:n tuli maksaa B:lle loppukauppahinta 230 000 markkaa viimeistään 28.8.1973 siten, että säästöpankki X:n oli suoritettava siitä 60 000 markkaa ja sen lisäksi myyjälle oli luovutettava sanotun pankin 6 kuukauden talletustodistus määrältään 170 000 markkaa, mille viimeksi mainitulle summalle tuli maksaa korkoa 5 100 markkaa. Traktorin takuuajaksi oli sovittu 6 kuukautta tai 1 000 ensimmäistä käyttötuntia.\n      Traktori oli sittemmin rikkoutunut A:n käytössä KO:n päätöksessä kerrotuin tavoin. Korjaukset oli tehty B:n toimesta. Sen jälkeen kun B oli marraskuun puolivälissä muutaman päivän ajan korjannut traktoria, A oli ottanut sen jälleen käyttöönsä. Helsingin maistraatin julkisen valantehneen moottoriajoneuvojen arvio- ja katsastusmiehen toimittaessa 26.11.1973 B:n ja A:n pyynnöstä traktorin arvioinnin osamaksukauppalain mukaista tilitystä varten traktorin kunto oli todettu hyväksi. A oli luopunut koneen käytöstä tarkemmin selvittämättömänä ajankohtana ennen joulua 1973, jolloin traktori oli ollut käyttökunnossa. Niin ikään traktori oli edelleen ollut käyttökunnossa A:n lähettäessä 21.12.1973 päivätyssä ja 27.12.1973 postitetussa kirjeessä B:lle ilmoituksen, että se haluaa purkaa kaupan. Myöskään myöhemmin A:n hallussa olleessaan kone ei ollut rikkoutunut.\n      KKO katsoi, että B oli antamansa takuusitoumuksen mukaisesti kohtuullisessa ajassa korjannut traktorissa ilmenneet viat. A oli marraskuun puolivälissä 1973 muutamia päiviä kestäneen korjaustyön jälkeen muistutuksitta ottanut traktorin käyttöönsä ja kone oli ollut A:n hallussa käyttökunnossa ja enää rikkoutumatta aina 14.1.1974 tapahtuneeseen osamaksukauppalain mukaiseen tilitykseen saakka. Kun kone oli täten myyjän korjaustoimin saatettu tarkoituksenmukaiseen käyttökuntoon, ostaja oli menettänyt oikeutensa purkaa kaupan koneessa ennen korjausta esiintyneiden vikojen johdosta. Mitä sitten tuli A:n traktoriin kiinnittämiin metsäauraan, teloihin ja etupyörien ketjuihin, KKO katsoi, että osamaksusopimuksen ehto siitä, että myyjä pidättää itselleen omistusoikeuden sekä koneeseen kuuluviin varusteisiin että niihin varusteisiin, jotka koneeseen myöhemmin hankitaan, ulottui vain niihin varusteisiin, jotka ostaja hankkii myyjältä. Jutussa ei ollut edes väitetty, että A olisi ostanut ko. metsäauran, telat ja etupyörien ketjut B:ltä.\n      Näillä perusteilla KKO harkitsi oikeaksi, muuttaen HO:n tuomiota ja KO:n päätöstä, hylätä kanteen osamaksukaupan purkamista koskevalta osalta ja vapauttaa B:n sille tässä kohden tuomitusta maksuvelvollisuudesta. Sen ohessa B asian laadun vuoksi vapautettiin korvaamasta A:lle sille alemmissa oikeuksissa tuomittuja oikeudenkäyntikulujen korvauksi. Muulta eli metsäauran, telojen ja etupyörien ketjujen palautus- tai vaihtoehtoisen korvaamisvelvollisuuden osalta HO:n tuomio jäi pysyväksi.\n      \n        Ratkaisuun osallistuneet: oikeusneuvokset Saarni-Rytkölä, Surakka ja af Hällström sekä ylimääräiset oikeusneuvokset Ketola ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-06-18"
  ],
  "judgmentNumber": [
    "II86"
  ],
  "date": [
    "1980-10-16"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II86"
  ],
  "year": [
    "1981"
  ],
  "description": [
    "http://data.finlex.fi/voc/kko/swe/7bc51e69",
    "http://data.finlex.fi/voc/kko/fin/b5d8d4ac",
    "http://data.finlex.fi/voc/kko/fin/39e2a904"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}