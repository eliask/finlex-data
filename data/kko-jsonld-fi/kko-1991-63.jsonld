{
  "@id": "sfecli:kko/1991/63",
  "languageVersion": [
    {
      "@id": "sfecli:kko/1991/63/fin",
      "title_fi": [
        "KKO:1991:63"
      ],
      "abstract_fi": [
        "\n    Ylipainoinen henkilö oli liikennevahingossa saanut vamman polveensa. Kun ylipainoisuuden ei ollut selvitetty pahentaneen vammaa tai olennaisesti vaikeuttaneen sen paranemista, vakuutusyhtiöllä ei ollut perustetta alentaa vamman korvausastetta ylipainoisuuden perusteella.\n  "
      ],
      "hasFormat": {
        "@id": "sfecli:kko/1991/63/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        A:n kanne Helsingin raastuvanoikeudessa\n        A on kanteessaan ja sitä kehittäessään lausunut, että hän oli 29.11.1985 henkilöauton päälleajon johdosta loukkaantunut saaden polven nivelen sisäisen murtuman. Vakuutusyhtiö B oli liikennevakuutuslain perusteella suorittanut A:lle korvausta liikennevahingon aiheuttamasta 100 prosentin työkyvyttömyydestä 31.12.1987 saakka. Päätöksellään 26.4.1988 yhtiö oli päättänyt maksaa A:lle vain 50 prosentin työkyvyttömyyseläkettä 1.1.1988 alkaen. Koska A oli liikenneonnettomuuden johdosta edelleenkin täysin työkyvytön, hän on vaatinut yhtiön velvoittamista suorittamaan hänelle työkyvyttömyyseläkettä myös 1.1.1988 lähtien 100 prosentin korvausasteen mukaisesti.\n      \n      \n        Vakuutusyhtiön vastaus\n        Yhtiö on huomauttanut, että A:lla oli liitännäissairautena muun muassa liikalihavuus, joka ei johtunut liikennevahingosta. Yhtiön asiana ei ollut korvata A:n muista sairauksista johtuvaa työkyvyttömyyttä.\n      \n      \n        Raastuvanoikeuden päätös 23.2.1989\n        Raastuvanoikeus on katsonut oikeudelle esitettyjen kahden kirurgian erikoislääkärin lausunnon perusteella selvitetyksi, että A oli liikennevahingossa saamansa vamman vuoksi edelleen täysin työkyvytön.\n        Tämän vuoksi ja kun yhtiöllä ei ollut ollut perustetta alentaa A:n korvausastetta 50 prosenttiin, raastuvanoikeus on velvoittanut yhtiön suorittamaan A:lle 1.1.1988 alkaen työkyvyttömyyseläkettä 100 prosentin mukaan vuodelta 1988 lasketusta 5.388,55 markan kuukausityöansiosta ja velvoittanut yhtiön suorittamaan A:lle oikeudenkäyntikulujen korvaukseksi 5.500 markkaa 16 prosentin korkoineen 23.2.1989 lukien.\n      \n      \n        Helsingin hovioikeuden tuomio 7.2.1990\n        Yhtiö on saattanut jutun hovioikeuden tutkittavaksi.\n        Lääkintöhallitus on antanut hovioikeudelle lausunnon. Vakuutusyhtiö ja A ovat antaneet lausunnon johdosta selityksensä.\n        Hovioikeus on lausunut, että lääkintöhallitus oli, yhtyen asiantuntijoidensa lausunnoissa esitettyyn, todennut, että A:n liikennevahingosta johtuvan työkyvyttömyyden osuutta ei ollut pidettävä suurempana kuin 50 prosenttina A:n työkyvyttömyydestä. Myös liikennevahinkolautakunta oli arvioinut liikennevahingosta johtuvan työkyvyttömyyden osuuden 50 prosentiksi.\n        Näillä perusteilla hovioikeus on katsonut, että vakuutusyhtiö ei ollut liikennevakuutuksen nojalla velvollinen suorittamaan A:lle työkyvyttömyyseläkettä yli 50 prosentin korvausasteen mukaan.\n        Hovioikeus on kumonnut raastuvanoikeuden päätöksen ja hylännyt kanteen sekä vapauttanut yhtiön velvollisuudesta suorittaa A:lle 1.1.1988 alkaen työkyvyttömyyseläkettä siltä osin kuin korvausaste ylitti 50 prosenttia ja suorittamasta raastuvanoikeuden A:lle maksettavaksi tuomitsemaa oikeudenkäyntikulujen korvausta.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 3.5.1990. Valituksessaan A on vaatinut, että hovioikeuden tuomio kumotaan ja yhtiö velvoitetaan suorittamaan hänelle työkyvyttömyyseläkettä raastuvanoikeuden päätöksen mukaisesti. Lisäksi A on vaatinut korvausta oikeudenkäyntikuluistaan täällä laillisine korkoineen.\n      Yhtiö on antanut pyydetyn vastauksen ja vaatinut korvausta vastauskuluistaan laillisine korkoineen.\n    \n    \n      KORKEIMMAN OIKEUDEN RATKAISU 15.5.1991\n      \n        Perustelut\n        Asiassa ei ole selvitetty A:n ylipainoisuuden pahentaneen hänen liikenneonnettomuudessa saamaansa polvivammaa tai niin olennaisesti vaikeuttaneen sen paranemista, että yhtiöllä olisi ollut perustetta alentaa A:n vamman korvausastetta A:n ylipainoisuuden perusteella.\n      \n      \n        Tuomiolauselma\n        Hovioikeuden päätös kumotaan. Yhtiö velvoitetaan maksamaan A:lle 1.1.1988 alkaen työkyvyttömyyseläkettä 100 prosentin haitta-asteen mukaan. Yhtiö velvoitetaan suorittamaan A:lle korvaukseksi hänellä täällä olleista oikeudenkäyntikuluista 1.600 markkaa 16 prosentin korkoineen tämän tuomion antopäivästä lukien.\n        \n          Ratkaisuun osallistuneet: oikeusneuvokset Takala, Mörä, Nybergh, Ketola ja Huopaniemi\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1991-05-15"
  ],
  "judgmentNumber": [
    "63"
  ],
  "date": [
    "1990-09-05"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1991:63"
  ],
  "year": [
    "1991"
  ],
  "description": [
    "http://data.finlex.fi/voc/kko/fin/41244837",
    "http://data.finlex.fi/voc/kko/swe/3830a8c5"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}