{
  "@id": "sfecli:kko/1981/II164",
  "languageVersion": [
    {
      "@id": "sfecli:kko/1981/II164/fin",
      "title_fi": [
        "KKO:1981-II-164"
      ],
      "abstract_fi": [
        "\n    A, joka oli asunto-osakeyhtiö B:n hallituksen jäsen ja isännöitsijä sekä oikeutettu yksin kirjoittamaan yhtiön toiminimen, oli yhtiön perustajaosakkaiden kanssa sopinut rivitalon rakentamisesta yhtiölle \"kiinteään hintaan\" ja tilannut rakennustarvikkeita C:ltä ilmoittaen, että B toteutti rakennushankkeensa omana työnään. Tämän jälkeen A antoi C:lle B:n hyväksymän vekselin rakennustarvikkeiden hinnan suorittamiseksi. Kun vekselin hyväksyminen mainitunlaista rakentamista varten tehdystä velasta ei ollut asunto-osakeyhtiön tarkoituksen vastaista eikä C:llä ollut tietoa A:n ja mainittujen perustajaosakkaiden välisestä suhteesta, oli B velvollinen maksamaan vekselin sisällön C:lle.\n  "
      ],
      "hasFormat": {
        "@id": "sfecli:kko/1981/II164/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Oy C:n asunto-osakeyhtiö B:tä vastaan ajamasta kanteesta Hyvinkään KO p. 5.9.1977 oli lausunut selvitetyksi, että A, joka oli ollut kommandiittiyhtiö D:n vastuunalaisena yhtiömiehenä sekä asunto-osakeyhtiö B:n puheenjohtaja ja toiminimen kirjoittamiseen oikeutettu henkilö, oli kommandiittiyhtiön puolesta asettanut asunto-osakeyhtiön maksettavaksi 98 536 markan 30 pennin määräisen 18.10.1976 erääntyneen vekselin, jonka hän oli kommandiittiyhtiön puolesta edelleen siirtänyt sekä että vekseli oli oy C:n hallussa ja että A oli kommandiittiyhtiön puolesta siirtäjänä luovuttanut tuon vekselin vakuudeksi kommandiittiyhtiön C:ltä saamien tavaratoimitusten suorittamiseksi. Sen vuoksi ja koska asunto-osakeyhtiön tarkoituksena oli omistaa ja hallita Hyvinkään kaupungin I kaupunginosan korttelissa n:o 23 tonttia n:o 9 sekä mainitulla tontilla olevaa rivitaloa sekä kun asunto-osakeyhtiön sitoutuminen vastuuseen kommandiittiyhtiön velasta oli ollut asunto-osakeyhtiön tarkoituksen vastaista ja A oli niin ollen ylittänyt toimivaltansa hyväksyessään vekselin asunto-osakeyhtiön nimissä eikä vekselin hyväksyminen sitonut yhtiötä, KO oli hylännyt kanteen.\n      Helsingin HO, jonka tutkittavaksi oy C oli saattanut jutun, t. 11.1.1978 oli, todeten että A oli ollut asunto-osakeyhtiön isännöitsijä ja hallituksen jäsen sekä isännöitsijänä oikeutettu yksinään kirjoittamaan asunto-osakeyhtiön toiminimen, jättänyt asian KO:n päätöksen varaan.\n      C pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen.\n    \n    \n      KORKEIN OIKEUS\n      KKO t. myönsi muutoksenhakuluvan, tutki jutun ja katsoi siinä selvitetyksi, että kysymyksessä oleva asunto-osakeyhtiö B:n hyväksymä vekseli oli annettu C:lle niiden rakennustarvikkeiden hinnan suorittamiseksi, jotka C oli A:n tekemien tilausten perusteella toimittanut asunto-osakeyhtiölle sen rakennustyömaalle. Ennen sanottuja tavaratoimituksia koskevan tilin avaamista A oli ilmoittanut C:lle, että asunto-osakeyhtiö toteutti rakennushankkeensa omana työnään. Vekselin hyväksymistä tällaista rakentamista varten tehdystä velasta ei ollut pidettävä asunto-osakeyhtiön tarkoituksen vastaisena. A oli tosin tehnyt asunto-osakeyhtiön perustajien kanssa sopimuksen, jonka mukaan hän rakensi asunto-osakeyhtiölle rivitalon \"kiinteään hintaan\", mutta C ei ollut tiennyt tästä sopimuksesta eikä yhtiön olisi pitänyt siitä tietää. KKO katsoi siten, että asunto-osakeyhtiö oli vastuussa kysymyksessä olevan vekselin sisällön maksamisesta C:lle ja harkitsi sen vuoksi oikeaksi, kumoten HO:n tuomion ja KO:n päätöksen, velvoittaa asunto-osakeyhtiö B:n suorittamaan C:lle saadessaan alkuperäisen vekselin kuitattuna takaisin 98 536 markkaa 30 penniä 6 prosentin korkoineen vekselin erääntymispäivästä 18.10.1976 lukien, provisiota 1/3 osaa prosenttia vekselin määrästä ja protestikuluista 9 markkaa 70 penniä.\n      \n        Ratkaisuun osallistuneet: presidentti Olsson, oikeusneuvokset Ådahl ja Hiltunen sekä ylimääräiset oikeusneuvokset Ketola ja Lager\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-11-27"
  ],
  "judgmentNumber": [
    "II164"
  ],
  "date": [
    "1981-08-28"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II164"
  ],
  "year": [
    "1981"
  ],
  "description": [
    "http://data.finlex.fi/voc/kko/fin/5f1278dc",
    "http://data.finlex.fi/voc/kko/swe/e2750b8b"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}