{
  "@id": "sfecli:kko/1981/II115",
  "languageVersion": [
    {
      "@id": "sfecli:kko/1981/II115/fin",
      "title_fi": [
        "KKO:1981-II-115"
      ],
      "abstract_fi": [
        "\n    Poliisimiestä syytettiin siitä, että hän oli käsitellyt kiinniotettavan henkilön paon estämiseksi esille ottamaansa ampuma-asetta varomattomasti niin, että ase oli lauennut ja luoti osunut erääseen henkilöön. Eräistä oikeudenkäynneistä valtion palveluksessa oleville aiheutuneiden kustannusten korvaamisesta valtion varoista annetun lain nojalla hänelle myönnettiin maksuton oikeudenkäynti ja määrättiin oikeudenkäyntiavustaja.\n  "
      ],
      "hasFormat": {
        "@id": "sfecli:kko/1981/II115/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Tuusulan KO p. 14.9.1978 oli poliisitarkastajan lääninsyyttäjänä ja eräiden asianomistajien ajamasta syytteestä lausunut selvitetyksi, että ylimääräinen nuorempi konstaapeli A oli 28.4.1978 illalla Järvenpäässä ollessaan erään toisen poliisimiehen kanssa partiotehtävissä poliisin kuljetusautolla saavuttuaan erääseen risteykseen havainnut ajoradalle kaatuneen polkupyörän ja sen läheisyydessä nuorisoryhmän. Tällöin eräs paikalla ollut, jutussa myös todistajana kuultu henkilö oli kertonut, että vähän aiemmin eräs henkilöauto, joka oli koko illan suurella nopeudella ajellut kaduilla, oli ajanut polkupyöräilijän kumoon ja että autossaolijat olivat tämän jälkeen potkien pahoinpidelleet polkupyöräilijää. Tämän kuultuaan A ja toinen poliisimies olivat ajaneet poliisiasemalle ja voidakseen saada syyllisiksi epäillyt kiinni ottaneet käyttöönsä nopeampikulkuisen henkilöauton. Havaittuaan hetkistä myöhemmin B:n kuljettaman auton, joksi epäilty auto oli todettu, poliisit olivat ryhtyneet ajamaan autoa takaa ja kytkeneet auton hälytyslaitteet toimintaan. Kun B:n kuljettama auto ei hälytysajoneuvon takaa-ajosta huolimatta ollut pysähtynyt tai väistynyt syrjään, A oli ampunut mukana olleella pistoolillaan kaksi varoituslaukausta ilmaan. Autot olivat tuolloin edelleen suurehkolla nopeudella ajaen saapuneet tien osuudelle, joka oli pimeä ja osittain epätasainen. Kun B:n auto edellisistä laukauksista huolimatta ei ollut pysähtynyt, A oli, autojen ollessa peräkkäin siten, että poliisiauton oikea sivu oli B:n auton takana sen keskikohdalla, vedettyään revolverin iskurin taka-asentoon pitäen etusormensa liipaisinkaaren sisäpuolella antanut oikean kätensä, jossa ase oli, riippua auton ikkunasta ulkona. Tällöin ase oli auton heilahtaessa lauennut ja luoti, lävistettyään B:n auton takaikkunan, osunut autossa B:n vieressä istuneen C:n takaraivoon ja lävistänyt hänen isot aivonsa seurauksin, että C oli 29.4.1978 kuollut. KO katsoi, että A:n olisi, katsoessaan aseen käyttämisen tarpeelliseksi, tullut ymmärtää, että hänen pitäessään herkäksi tietämäänsä laukaisuvalmista asetta mainituissa olosuhteissa kädessään auton ulkopuolella etusormi liipaisinkaaren sisäpuolella ase saattoi laueta ja aiheuttaa toisen kuoleman. Sen vuoksi KO rikoslain 21 luvun 9 §:n ja 40 luvun 22 §:n nojalla tuomitsi A:n virassa tehdystä kuolemantuottamuksesta 100 päiväsakkoon eli maksamaan sakkoa 27 markan mukaan päiväsakolta 2 700 markkaa. Samalla A velvoitettiin suorittamaan eräitä korvauksia. Kun A:n syyksi ei jäänyt muuta aseen varomatonta käsittelyä kuin aseen laukeaminen, KO hylkäsi syytteen ampuma-aseen varomattomasta käsittelystä. Koska A ei ollut syytteessä eräistä oikeudenkäynneistä valtion palveluksessa oleville aiheutuvien kustannusten korvaamisesta valtion varoista annetun lain 1 a §:ssä mainituista rikoksista, KO hylkäsi A:n pyynnön saada maksuton oikeudenkäynti.\n      Lääninsyyttäjä, C:n lähiomaiset ja A hakivat muutosta KO:n päätökseen.\n      Syyttäjä ja C:n omaiset katsoivat, että A oli KO:n päätöksessä kerrotussa tilaisuudessa vetämällä epätasaisella tiellä kovaa vauhtia liikkuvassa autossa aseensa iskurin taka-asentoon ja pitämällä sormeaan liipaisinkaaren sisällä syyllistynyt myös aseen varomattomaan käsittelyyn. Sen vuoksi he vaativat A:n tuomitsemista rangaistukseen kuolemantuottamuksen lisäksi sen kanssa yksin teoin tehdystä ampuma-aseen varomattomasta käsittelemisestä.\n      A vaati häntä vastaan ajetun syytteen hylkäämistä. Lisäksi A toistaen KO:ssa esittämänsä vaati, että hänelle eräistä oikeudenkäynneistä valtion palveluksessa oleville aiheutuvien kustannusten korvaamisesta valtion varoista annetun lain 1 a §:n 1 momentin nojalla myönnettäisiin maksuttomasta oikeudenkäynnistä annetun lain 7 ja 8 §:ssä tarkoitetut edut taannehtivasti 3.7.1978 lukien sekä että asianajaja X määrättäisiin hänen oikeudenkäyntiavustajakseen ja X:lle maksettaisiin valtion varoista kohtuullinen palkkio ja kulujen korvaus sekä KO:n että HO:n osalta.\n      Helsingin HO p. 5.4.1979 pääasian osalta katsoi, että A oli hänen viakseen luetulla menettelyllä vaarantanut myös B:n ja tämän autossa olleen kolmannen henkilön turvallisuuden. Tällä ja muutoin KO:n päätöksessä mainituilla perusteilla HO, muuttaen KO:n päätöstä, rikoslain 21 luvun 9 §:n, 40 luvun 22 §:n, 44 luvun 1 §:n ja 7 luvun 1 §:n nojalla tuomitsi A:n virassa tapahtuneista yksin teoin tehdyistä ampuma-aseen varomattomasta käsittelemisestä ja kuolemantuottamuksesta 8 kuukaudeksi vankeuteen. Rangaistus oli ehdollinen HO:n päätöksen antamisesta alkavin ja 31.12.1981 päättyvin koetusajoin. - Maksuttoman oikeudenkäynnin osalta HO KO:n mainitsemalla perusteella ja koska A ei ollut jutussa esittänyt asianmukaista vakuutusta varallisuusoloistaan ja elatusvelvollisuudestaan, jätti KO:n päätöksen pysyväksi sekä hylkäsi A:n pyynnön HO:ssa esitettyjen vaatimusten osalta.\n      C:n lähiomaiset pyysivät, että heille oikeudenkäymiskaaren 30 luvun 3 §:n 1 kohdan nojalla myönnettäisiin lupa hakea muutosta HO:n päätökseen, ja lupahakemukseensa sisällyttivät muutoksenhakemuksensa. Siinä he vaativat, että A:lle HO:ssa tuomittu ehdollinen vankeusrangaistus muutetaan ehdottomaksi tai että, mikäli rangaistus pysytetään ehdollisena, sitä korotetaan ja sen ohella tuomitaan ehdoton sakkorangaistus. Lisäksi he vaativat, että A velvoitetaan korvaamaan heillä alemmissa oikeuksissa ja KKO:ssa olleet oikeudenkäyntikulut.\n      A pyysi esittämillään perusteilla, että hänelle oikeudenkäymiskaaren 30 luvun 3 §:n 2 kohdan nojalla myönnettäisiin lupa hakea muutosta HO:n päätökseen, ja lupahakemukseensa sisällytti muutoksenhakemuksensa. Valituksessaan A pyysi, että hänen katsottaisiin olleen syytteessä eräistä oikeudenkäynneistä valtion palveluksessa oleville aiheutuvien kustannusten korvaamisesta valtion varoista annetun lain 1 a §:ssä tarkoitetusta rikoksesta ja että hänet vapautettaisiin maksuttomasta oikeudenkäynnistä annetun lain 7 ja 8 §:ssä tarkoitetuista maksuista ja kustannuksista 3.7.1978 lukien ja että asianajaja X määrättäisiin hänen oikeudenkäyntiavustajakseen.\n      C:n lähiomaiset vastasivat A:n sekä A C:n lähiomaisten muutoksenhakemukseen. Lääninsyyttäjä antoi häneltä A:n muutoksenhakemuksen johdosta vaaditun vastauksen.\n    \n    \n      KORKEIN OIKEUS\n      KKO p. myönsi C:n omaisille sekä, koska lain soveltamisen kannalta muissa samanlaisissa tapauksissa oli tärkeätä ottaa juttu KKO:n tutkittavaksi, myös A:lle muutoksenhakuluvan ja, siltä osin kuin lupa oli myönnetty, tutki jutun.\n      Pääasian kannalta KKO, huomioon ottaen muutoksenhakemuksissa tehdyt vaatimukset, katsoi, ettei ollut esitetty syytä muuttaa HO:n päätöstä, joka siis jäi pysyväksi.\n      A:n oikeudenkäyntikustannuksia ja -avustajaa koskevien vaatimusten osalta KKO havaitsi, että A:ta oli jutussa syytetty siitä, että hän oli B:n yrittäessä pakenemalla välttää kiinni joutumisen, otettuaan takaa-ajon aikana paon estämisen tarkoituksessa esille ampuma-aseensa pitänyt sitä ampumavalmiina kädessään veromattomasti niin, että ase oli lauennut syytteessä kerrotuin seurauksin. A oli siten ollut jutussa syytettynä lainvastaisesta voimakeinojen käyttämisestä rikoslain 3 luvun 8 §:ssä tarkoitetussa tapauksessa. Sen vuoksi KKO, muuttaen alempien oikeuksien päätöksiä, eräistä oikeudenkäynneistä valtion palveluksessa oleville aiheutuvien kustannusten korvaamisesta valtion varoista annetun lain 1 a §:n nojalla myönsi A:lle taannehtivasti 3.7.1978 lukien vapautuksen maksuttomasta oikeudenkäynnistä annetun lain 7 ja 8 §:ssä tarkoitetuista maksuista ja kustannuksista sekä siihen nähden, että A olisi vaikeuksitta kyennyt ilman avustajaa asianmukaisesti valvomaan etuaan ja oikeuttaan tässä oikeudenkäynnissä, määräsi asianajaja X:n hänen avustajakseen.\n      Valtion varoista oli suoritettava X:lle korvaukseksi tarpeellisista kuluista 560 markkaa ja palkkioksi A:n avustamisesta KO:ssa, HO:ssa ja KKO:ssa yhteensä 1 800 markkaa. Nämä määrät jäivät, X:lle maksettavat korvaus ja palkkio sen vuoksi, ettei KKO pitänyt A:n syyksi luettua menettelyä törkeänä, valtion vahingoksi.\n      \n        Ratkaisuun osallistuneet: oikeusneuvokset Leivonen, Mälkki, Takala ja Lehtonen sekä ylimääräinen oikeusneuvos Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II115"
  ],
  "description": [
    "http://data.finlex.fi/voc/kko/fin/d5f039bb",
    "http://data.finlex.fi/voc/kko/swe/ba830c8b"
  ],
  "judgmentNumber": [
    "II115"
  ],
  "date": [
    "1981-04-22"
  ],
  "issued": [
    "1981-09-10"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}