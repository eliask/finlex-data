{
  "@id": "sfecli:kko/1985/II40",
  "languageVersion": [
    {
      "@id": "sfecli:kko/1985/II40/fin",
      "title_fi": [
        "KKO:1985-II-40"
      ],
      "abstract_fi": [
        "\n    Velkakirjan ehdon mukaan velka oli, jos sen korko jätettiin erääntymispäivänä maksamatta, heti takaisin maksettava, jos velkoja niin vaati. Omavelkainen takaaja oli TakausA:n 4 §:n nojalla vapaa takauksestaan, kun velkaa ei ollut laillisesti haettu häneltä vuoden kuluessa siitä, kun velkoja oli mainitun ehdon perusteella vaatinut velallista heti maksamaan velan takaisin.\n  "
      ],
      "hasFormat": {
        "@id": "sfecli:kko/1985/II40/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Kajaanin raastuvanoikeudessa\n        Kainuun Osuuspankki oli A:lle 8.10.1981 tiedoksi toimituttamansa haasteen nojalla lausunut, että Toiminimi Hehkusähkö, omistaja B oli 28.2.1979 allekirjoitetulla velkakirjalla saanut Kainuun Osuuspankilta 60.000 markan määräisen lainan. Velkakirjan mukaan B oli sitoutunut maksamaan lainan takaisin 30.3.1982 ja suorittamaan vuosittain 30.3. ja 30.9. lainasta korkoa enintään 6 prosenttiyksikkö yli sen korkeimman koron, minkä pankki kulloinkin maksoi yleisön talletuksille, sekä jos korko jätettiin erääntymispäivänä maksamatta, viivästyskorkoa sovitun koron lisäksi 2 prosentti vuodessa maksamatta olevalle pääomalle sanotuista erääntymispäivistä lukien. Ellein lainan korkoa suoritettu eräpäivänä, katsottiin laina velkakirjan ehtojen 4. kohdan mukaan kokonaan heti takaisin maksettavaksi, jos velkoja niin vaati. A oli eräiden muiden takaajien ohella antanut 1.3.1979 kirjallisen omavelkaisen takaussitoumuksen mainitun lainan, korkojen ja perimiskulujen maksamisesta. Kun B oli jättänyt korkoja eräpäivänä maksamatta, lain oli velkakirjan ehtojen 4. kohdan mukaan erääntynyt maksettavaksi. Sen vuoksi Kainuun Osuuspankki oli vaatinut, että A yhteisvastuullisesti muiden takaajien kanssa velvoitettaisiin suorittamaan pankille maksamatta oleva pääoma 50.000 markkaa 12,5 prosentin vuotuisine korkoineen 6.3.1980 lukien ja 2 prosentin viivästyskorkoineen 30.3.1980 lukien.\n      \n      \n        Raastuvanoikeuden päätös 20.10.1981\n        Raastuvanoikeus on katsonut tosin selvitetyksi, että A oli 1.3.1979 mennyt omavelkaiseen takaukseen Hehku-Sähkö nimisen toiminimen 60.000 markan suuruisesta Kainuun Osuuspankin myöntämästä lainasta, josta oli maksamatta pääomaa 50.000 markkaa, korkoineen, viivästyskorkoineen ja perimiskuluineen ja että velka oli korkojen jäätyä ajallaan maksamatta erääntynyt kokonaan maksettavaksi 30.3.1980 sekä että mainitun toiminimen omistaja oli Iisalmen raastuvanoikeudessa Kuopion lääninveroviraston 11.2.1980 jättämästä hakemuksesta asetettu konkurssiin, jossa konkurssivalvonta oli toimitettu 4.6.1980 ja konkurssituomio julistettu 3.9.1980.\n        Kun Kainuun Osuuspankki ei ollut nostanut kannetta takaajia vastaan kahdentoista kuukauden kuluessa velan erääntymisestä lukien, saatava oli katsottava takausasetuksen säännösten mukaan takaajiin nähden vanhentuneeksi, minkä vuoksi raastuvanoikeus on hylännyt kanteen ja velvoittanut pankin maksamaan A:lle korvaukseksi oikeudenkäyntikuluista 600 markkaa.\n        Itä-Suomen hovioikeus, jonka tutkittavaksi Kainuun Osuuspankki oli saattanut jutun, on tuomiossaan 20.10.1983 katsonut selvitetyksi, että A oli eräiden muiden kanssa kerrotuin tavoin mennyt omavelkaiseen takaukseen kysymyksessä olevan lainan takaisin maksamisesta ja että B:n jouduttua 11.2.1980 konkurssiin osuuspankki oli 4.6.1980 valvonut lainan jäännöspääoman 50.000 markkaa konkurssissa säilyttäen siten oikeutensa takaajiin nähden. Koska osuuspankin ei ollut näytetty velkakirjan ehtojen 4. kohdan mukaisesti vaatineen, että saatava oli pidettävä takaajiin nähden erääntyneenä, ja kun osuuspankki ei ollut valvomalla saatavan jäännöspääoman käyttänyt hyväkseen mainittua velkakirjan ehtojen kohtaa, A ei ollut takausmiehen edesvastausvelvollisuuden tarkemmasta määräämisestä annetun asetuksen 4 §:n nojalla vapautunut takaussitoumuksestaan. Sen vuoksi hovioikeus on kumonnut raastuvanoikeuden päätöksen ja vapauttanut Kainuun Osuuspankin velvollisuudesta korvata A:n oikeudenkäyntikulut sekä velvoittanut A:n yhteisvastuullisesti muiden takaajien kanssa suorittamaan pankille vaaditut 50.000 markkaa 12,5 prosentin vuotuisine korkoineen ja 2 prosentin viivästyskorkoineen 8.10.1981 lukien. Lisäksi A on velvoitettu yhteisvastuullisesti muiden takaajien kanssa korvaamaan pankin oikeudenkäyntikulut 1.000 markalla.\n      \n    \n    \n      VALITUSLUVAN MYÖNTÄMINEN JA VÄLITOIMI\n      Valituslupa on myönnetty 19.1.1984. Kainuun Osuuspankki on antanut siltä hakemuksen johdosta pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        A on sitoutunut omavelkaiseen takaukseen B:n 28.2.1979 antaman velkakirjan mukaisen velan maksamisesta Kainuun Osuuspankille 30.3.1982. Velkakirjan ehtojen 4. kohdan mukaan velka oli kuitenkin, jos sen korko jätettiin erääntymispäivänä maksamatta, heti kokonaan takaisin maksettava, jos velkoja niin vaati. B:n jätettyä velan korkoa erääntymispäivänä maksamatta pankki on maaliskuussa 1980 vaatinut B:n heti maksamaan velan takaisin. Näin tehdessään pankki on saattanut voimaan velkakirjassa määrätyn B:stä riippuneen erääntymispäivän. Pankki ei ole laillisesti hakenut velkaa A:lta vuoden kuluessa tästä erääntymispäivästä. Näin ollen A on takausmiehen edesvastausvelvollisuuden tarkemmasta määräämisestä annetun asetuksen 4 §:n mukaan takauksesta vapaa.\n      \n      \n        Tuomiolauselma\n        Hovioikeuden tuomio kumotaan ja asia jätetään raastuvanoikeuden päätöksen varaan.\n        \n          Ratkaisuun osallistuneet: oikeusneuvokset Salervo, Saarni-Rytkölä, Ådahl ja Roos sekä ylimääräinen oikeusneuvos Hagman\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II40"
  ],
  "description": [
    "http://data.finlex.fi/voc/kko/swe/4b571cf1",
    "http://data.finlex.fi/voc/kko/fin/c717c86c",
    "http://data.finlex.fi/voc/kko/fin/2fc16832",
    "http://data.finlex.fi/voc/kko/swe/c6ccd1cf"
  ],
  "judgmentNumber": [
    "II40"
  ],
  "date": [
    "1984-03-22"
  ],
  "issued": [
    "1985-03-12"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}