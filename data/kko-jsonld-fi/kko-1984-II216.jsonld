{
  "@id": "sfecli:kko/1984/II216",
  "languageVersion": [
    {
      "@id": "sfecli:kko/1984/II216/fin",
      "title_fi": [
        "KKO:1984-II-216"
      ],
      "abstract_fi": [
        "\n    Liikennevahingossa loukkaantuneella oli oikeus ajaa liikennevakuutusyhtiötä vastaan vahvistuskannetta sen toteamiseksi, miten suurelta osalta hänen työkyvyttömyytensä oli aiheutunut liikennevahingossa saaduista vammoista ja minkä perusteen mukaan hänellä oli oikeus saada korvaus pysyvästä viasta ja haitasta.\n    Ään.\n  "
      ],
      "hasFormat": {
        "@id": "sfecli:kko/1984/II216/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli kertonut joutuneensa 9.10.1970 liikenneonnettomuuteen Rauman maalaiskunnassa, jossa B oli kuljettanut Keskinäisessä Vakuutusyhtiössä Autoilijoissa liikennevakuutettua henkilöautio EZD - 10 niin varomattomasti, että auto oli törmännyt A:han, joka oli saanut vammoja. Eurajoen KO oli 25.2.1971 tuominnut B:n rangaistukseen ruumiinvamman tuottamuksesta sekä katsonut, ettei A:n liikennevahingossa saamia vammoja ollut pidetty vähäisinä. Tästä huolimatta yhtiö oli suorittanut A:lle työkyvyttömyyseläkettä vain 40 prosentin korvausasteen mukaisesti sekä saman haitta-asteen mukaisen korvauksen pysyvästä viasta ja haitasta, koska A:n katsottiin olevan kuntoutettavissa ansiotyöhön. Tutkimuksissa oli kuitenkin ilmennyt, ettei kuntoutusedellytyksiä ollut. Lääkärit olivat todenneet, että A:lle oli ilmaantunut liikennevahingon johdosta myöhemmin aivovamma ja ettei A:n työkyky missään tapauksessa tullut parantumaan vaan huonontumaan. A:n tila oli näin ollen olennaisesti muuttunut sen jälkeen, kun korvausaste oli määrätty 40 prosentin haitta-asteen mukaan. A:n lääketieteelliseksi haitta-asteeksi olikin sittemmin todettu 60 prosenttia. A oli pysyvästi työkyvytön eikä hänellä ollut enää mahdollisuutta saada kotipaikkakunnaltaan työkyvylleen sopivaa työtä, joten A oli menettänyt mahdollisuutensa ansion hankkimiseen.\n      Tämän vuoksi A oli vaatinut, että KO vahvistaisi A:n saamien vammojen aiheuttaman kokonaisinvaliditeetin 60 prosentiksi ja velvoittaisi yhtiön suorittamaan A:lle työkyvyttömyyseläkkeen ja täysimääräisen korvauksen pysyvästä viasta ja haitasta.\n      \n        KO:n päätös 17.9.1981\n        KO oli lausunut selvitykseksi, että A oli saanut kysymyksessä olevassa liikennevahingossa ruumiinvammoja, joiden johdosta yhtiö oli suorittanut A:lle, jonka lääketieteellisesti määriteltävä invaliditeetti oli katsottu 25 prosentiksi ja tosiasiallinen työkyvyttömyys oli arvioitu 40 prosentiksi, liikennevakuutuslain nojalla viimeksi mainitun haitta-asteen mukaisen työkyvyttömyyseläkkeen ja korvauksen pysyvästä viasta ja haitasta. Koska A esitetyn selvityksen mukaan riippumatta hänen lääketieteellisesti määritellystä haitta-asteesta oli liikennevahingon seurauksena aiheutuneiden vammojen vuoksi kokonaan menettänyt mahdollisuutensa ansion hankkimiseen, KO oli velvoittanut yhtiön suorittamaan A:lle aikaisemmin sovelletun laskemisperusteen mukaisesti 100 prosentin haitta-astetta vastaavan täyden työkyvyttömyyseläkkeen haasteen tiedoksiantopäivästä 30.3.1980 lukien ja täysimääräisen korvauksen pysyvästä viasta ja haitasta.\n        KO oli velvoittanut yhtiön korvaamaan valtiolle jutusta maksamattoman oikeudenkäynnin saaneen A:n avustajaksi määrätylle henkilölle valtion varoista maksetut palkkion ja kulujen korvauksen yhteensä 3.239 markkaa 70 penniä.\n      \n      \n        Turun HO:n tuomio 28.5.1982\n        HO, jonka tutkittavaksi yhtiö oli saattanut jutun, oli todennut haasteen tiedoksiantopäiväksi, josta KO oli määrännyt työkyvyttömyyseläkkeen maksettavaksi, 30.3.1981 ja katsonut, ettei ollut syytä muuttaa KO:n päätöstä, sekä velvoittanut yhtiön korvaamaan valtiolle sen varoista A:n avustajalle HO:n toimesta maksetun palkkion 500 markkaa.\n      \n    \n    \n      KORKEIN OIKEUS\n      Pyytäen valituslupaa yhtiö haki muutosta HO:n tuomioon sekä vaati kanteen hylkäämistä katsoen, ettei A:lla ollut oikeutta suurempiin kuin työkyvyttömyyseläkkeen osalta 40 prosentin ja pysyvän haitan osalta 25 prosentin mukaan laskettaviin korvauksiin. A antoi hakemuksen johdosta pyydetyn vastauksen. KKO myönsi yhtiölle valitusluvan. Valituksen ratkaisemista varten KKO pyysi lääkintöhallituksen lausunnon siitä, mikä oli A:n lääketieteellinen työkyvyttömyysaste ja mikä osa siitä johtui A:n liikennevahingossa 9.10.1970 saaduista vammoista sekä, aiheutuiko A:lle pysyvää vikaa ja haittaa, mikä oli pysyvän vian ja haitan korvausaste ja mikä osa siitä johtui liikennevahingossa 9.10.1970 saaduista vammoista, sekä kuullut lääkintöhallituksen 1.12.1983 antaman lausunnon johdosta yhtiötä ja A:ta.\n    \n    \n      KORKEIMMAN OIKEUDEN RATKAISU\n      \n        Perustelu\n        Jutussa esitetystä ja tänne hankituksesta selvityksestä ilmenee, että A on pysyvästi työkyvytön ja että tämä johtuu osaksi hänen 9.10.1970 tapahtuneessa liikennevahingossa saamistaan vammoista ja osaksi hänen muista sairauksistaan. Sitä vastoin on jäänyt näyttämättä, että A:n täydellisestä työkyvyttömyydestä suurempi osuus kuin Keskinäisen Vakuutusyhtiö Autoilijoiden myöntämät 40 prosenttia olisi ollut seurausta hänelle mainitussa liikennevahingossa tulleista vammoista eli lantion murtumasta ja aivovammasta. Niin ikään on jäänyt näyttämättä, että A:n haitta-aste liikennevahingossa saatujen vammojen aiheuttaman pysyvän vian ja haitan osalta olisi arvioitava suuremmaksi kuin 25 prosentiksi. Yhtiö on jo ennen haasteen tiedoksiantoa suorittanut A:lle toistuvaissuorituksina korvausta puheena olevasta liikennevahingosta sanottujen perusteiden mukaisesti. A:n kanne koskee vain yhtiön korvausvelvollisuuden vahvistamista noiden perusteiden mukaista velvollisuutta suuremmaksi.\n      \n      \n        Tuomiolauselma\n        KO:n päätös ja HO:n tuomio kumotaan ja kanne hylätään. Yhtiö vapautetaan sille KO:ssa ja HO:ssa tuomitusta velvollisuudesta korvata valtiolle sen varoista maksettuja kustannuksia, jotka jäävät valtion vahingoksi. Kun A:lla on kuitenkin ollut perusteltua aihetta oikeudenkäyntiin, saa yhtiö pitää sillä jutussa olleet kulut vahinkonaan.\n      \n      \n        Eri mieltä olevan jäsenen lausunto\n        Oikeusneuvos Lindholm: Vaatiessaan Keskinäisen Vakuutusyhtiön Autoilijoiden velvoittamista suorittamaan kanteessa tarkoitetun liikennevahingon johdosta erinäisiä korvauksia A:n olisi oikeudenkäymiskaaren 11 luvun 3 §:n 1 momentin mukaan jo haastehakemuksessaan 14 luvun 1 §:n 1 momentin mukaan viimeistään heti oikeudenkäynnin alussa tullut esittää täsmälliset, markkamääräiset korvausvaatimuksensa yhtiötä vastaan. Kun hän oli laiminlyönyt tämän, KO:n puheenjohtajan olisi viimeksi mainitun lainkohdan mukaisesti tullut esittää hänelle riitakysymyksen selvittämistä varten tarpeelliset kysymykset. Alemmat oikeudet eivät olisi saaneet ratkaista juttua täsmentämättömän kanteen pohjalta eivätkä antaa sellaista suoritustuomiota, jonka tarkka sisältö jää riippumaan yhtiön omasta korvauskäytännöstä sekä liikennevahinkolautakunnan antamista epävirallisista suorituksista ha normeista ja joka sen vuoksi ei ole ulosottoviranomaisten toimesta pantavissa käytäntöön. Alempien oikeuksien ratkaisut olisi tämän vuoksi kumottava ja poistettava sekä juttu palautettava KO:een uudelleen käsiteltäväksi. Ottaen huomioon jutun laadun sekä viivytyksen välttämiseksi varaan A:lle tilaisuuden esittää tarkat markkamääräiset vaatimuksensa yhtiötä vastaan uhalla, että jätän hänen kanteensa tutkimatta. A:n esitettyä täsmentämänsä kannevaatimukset varaan yhtiölle tilaisuuden lausua vaatimuksia.\n        KKO:n enemmistön katsottua voivansa suoraan tutkia jutun ja näin ollen velvollisena lausumaan pääasiasta olen sitä mieltä, ettei ole syytä muuttaa HO:n tuomiota, jonka siis jätän pysyväksi.\n        \n          Ratkaisuun osallistuneet: oikeusneuvokset Ailio, Hämäläinen, Riihelä, af Hällström ja Lindholm\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II216"
  ],
  "description": [
    "http://data.finlex.fi/voc/kko/swe/3830a8c5",
    "http://data.finlex.fi/voc/kko/fin/41244837"
  ],
  "judgmentNumber": [
    "II216"
  ],
  "date": [
    "1984-01-26"
  ],
  "issued": [
    "1984-12-04"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}