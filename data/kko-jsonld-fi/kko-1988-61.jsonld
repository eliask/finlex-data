{
  "@id": "sfecli:kko/1988/61",
  "languageVersion": [
    {
      "@id": "sfecli:kko/1988/61/fin",
      "title_fi": [
        "KKO:1988:61"
      ],
      "abstract_fi": [
        "\n    Isä oli omilla varoillaan ostanut alaikäiselle lapselleen A:lle tilan. A:lle ei ollut määrätty uskottua miestä. Isän kuoltua A:n kanssaperillinen B vaati, että lahjoitus todettaisiin pätemättömäksi ja että vahvistettaisiin tilan kuuluvan kuolinpesälle. Kanne hylättiin,\n    - koska isällä ei ollut ollut oikeutta tilaan eikä sen ostamiseen käytettyihin varoihin vetoamalla siihen, ettei A:ta ollut edustanut uskottu mies, ja\n    - koska B:llä perillisenä ei ollut parempaa oikeutta kuin hänen isällään oli ollut.\n    Vrt. KKO:1979-II-131, KKO:1982-II-45 ja KKO:1985-II-18\n  "
      ],
      "hasFormat": {
        "@id": "sfecli:kko/1988/61/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Ylöjärven kihlakunnanoikeudessa\n        B on veljelleen A:lle tiedoksi toimituttamansa haasteen nojalla kertonut, että heidän isänsä, mylläri C oli 11.11.1961 vahvistetulla kauppakirjalla ostanut Ylöjärven kunnan Ylöjärven kylässä sijaitsevan XY:n tilan RN:o 5:69 tuolloin alaikäisen, 9.6.1947 syntyneen A:n nimiin 16.000 nykymarkan kauppahinnasta ja että A:lle oli myönnetty lainhuuto tilaan 1.3.1962. Sittemmin oli käynyt selville, että tila oli ostettu isän C:n omilla varoilla. A:lle ei ollut määrätty uskottua miestä hänen puolestaan vastaanottamaan tilan ostamiseen käytettyjä, C:n A:lle lahjoittamia varoja eikä myöskään vastaanottamaan tilaa. Uskotun miehen puuttumisen johdosta ei ollut syntynyt pätevää lahjoitusta eikä A ollut voinut saada omistusoikeutta tilaan. Tällä perusteella ja kun C oli kuollut 6.9.1979 eikä hänen jälkeensä ollut toimitettu perinnönjakoa, B on vaatinut, että lahjoitus todettaisiin pätemättömäksi ja kaupan kohteena olleen kiinteistön vahvistettaisiin tulleen C:n omistukseen ja A:lle myönnetyn lainhuudon estämättä kuuluvan C:n kuolinpesään. Vaatimuksensa tueksi B on vielä viitannut Korkeimman oikeuden ratkaisuihin 1979 II 31 ja 1982 II 45.\n      \n      \n        Kihlakunnanoikeuden päätös 4.12.1984\n        A:n vastustettua kannetta kihlakunnanoikeus, jossa asianosaiset ovat vaatineet korvausta oikeudenkäyntikuluistaan ja jossa on kuultu myös muita C:n oikeudenomistajia, on katsonut käyneen selville, että C oli 11.11.1961 vahvistetulla kauppakirjalla ostanut silloin alaikäisen poikansa A:n holhoojana tämän puolesta ja tämän nimiin puheena olevan XY:n tilan RN:o 5:69 X:ltä ja Y:ltä 1.600.000 vanhan markan kauppahinnasta ja maksanut kauppahinnan omilla varoillaan. C:n oli katsottava, suorittaessaan A:n puolesta omilla varoillaan mainitun kauppahinnan myyjille, antaneen A:lle kauppahintaa vastaavan rahalahjan. A:lle ei ollut määrätty uskottua miestä tai muuta laillista edustajaa ottamaan hänen puolesta vastaan mainittua rahalahjoitusta. Täysi-ikäiseksi tultuaan A:n oli katsottava hyväksyneen isältään kaupan yhteydessä saamansa kauppahintaa vastaavan rahalahjoituksen.\n        Sen vuoksi ja ottaen vielä huomioon, että 11.11.1961 vahvistetussa kiinteistönkaupassa oli ostajaa A:ta edustanut laillisesti hänen holhoojansa C ja XY:n tilan oli siten katsottava tulleen laillisesti A:n omistukseen sekä ettei ollut näytetty perustetta, jolla C:n A:lle tekemää ja tämän hyväksymää kauppahintaa vastaavaa rahalahjoitusta olisi tällä hetkellä pidettävä pätemättömänä, kihlakunnanoikeus on hylännyt B:n kanteen ja velvoittanut B:n suorittamaan A:lle korvaukseksi oikeudenkäyntikuluista 14.000 markkaa.\n      \n      \n        Turun hovioikeuden tuomio 31.1.1986\n        Hovioikeus, jonka tutkittavaksi B oli saattanut jutun, on pääasian osalta jättänyt asian kihlakunnanoikeuden päätöksen varaan. Koska asia oli kuitenkin ollut oikeudellisesti epätietoinen niin, että B:lläkin oli ollut perusteltua aihetta oikeudenkäyntiin, hovioikeus on hylännyt A:n vaatimuksen saada korvausta oikeudenkäyntikuluistaan kihlakunnanoikeudessa ja vapauttanut B:n suorittamasta A:lle kihlakunnanoikeudessa niistä tuomittua korvausta 14.000 markkaa. Kun kihlakunnanoikeuden päätöstä ei pääasian osalta muutettu, hovioikeus on hylännyt B:n vaatimuksen saada korvausta kuluistaan hovioikeudessa.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 16.4.1986. B on vaatinut kanteensa hyväksymistä. A on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        C on ostanut kysymyksessä olevan XY:n tilan poikansa A:n holhoojana tämän nimiin. Hänen on katsottava tarkoittaneen, että tila tuli A:n omaksi lahjana isältään. C:llä ei ole ollut oikeutta tilaan sillä B:n esittämällä perusteella, ettei A:ta ollut edustanut uskottu mies, eikä C:llä myöskään ole ollut oikeutta tällä perusteella vaatia kiinteistöstä maksamaansa kauppahintaa A:lta. C:n perillisellä ei ole parempaa oikeutta kuin C:llä oli.\n      \n      \n        Tuomiolauselma\n        Hovioikeuden tuomion lopputulosta ei muuteta. B velvoitetaan suorittamaan A:lle korvaukseksi hänelle vastauksen antamisesta täällä aiheutuneista kuluista 1.500 markkaa.\n        \n          Ratkaisuun osallistuneet: presidentti Olsson, oikeusneuvokset Salervo, Jalanko, Takala, Nikkarinen, Riihelä, Hiltunen, Lindholm, Haarmann, Tulenheimo-Takki ja Paasikoski\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1988:61"
  ],
  "description": [
    "http://data.finlex.fi/voc/kko/swe/0bb5295e",
    "http://data.finlex.fi/voc/kko/fin/98c4db8f",
    "http://data.finlex.fi/voc/kko/fin/e4e5d5ec",
    "http://data.finlex.fi/voc/kko/swe/37203e24"
  ],
  "judgmentNumber": [
    "61"
  ],
  "date": [
    "1987-11-18"
  ],
  "issued": [
    "1988-06-10"
  ],
  "creator": [
    "http://data.finlex.fi/common/KKO"
  ],
  "year": [
    "1988"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}