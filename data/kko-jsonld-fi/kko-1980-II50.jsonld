{
  "@id": "sfecli:kko/1980/II50",
  "languageVersion": [
    {
      "@id": "sfecli:kko/1980/II50/fin",
      "title_fi": [
        "KKO:1980-II-50"
      ],
      "abstract_fi": [
        "\n    Vahingonkorvausta, joka tulipalon tuottamukselliseen aiheuttamiseen syyllistyneen A:n oli suoritettava vahingoittuneen omaisuuden omistajalle B:lle ja tälle korvauksia suorittaneelle vakuutusyhtiölle C:lle, soviteltiin yhtenä kokonaisuutena, jossa oli otettava huomioon B:n oma myötävaikutus sekä A:n ja B:n olosuhteet. B:llä oli ensisijainen oikeus saada korvaus A:n vastattavaksi jäävästä määrästä.\n  "
      ],
      "hasFormat": {
        "@id": "sfecli:kko/1980/II50/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Liikkeenharjoittaja B oli asianomistajana Oulun RO:ssa kertonut, että A oli 2/1 1975 Oulussa hitsatessaan B:n omistaman peltisepänliikkeen tiloissa omistamaansa henkilöautoa menetellyt siten varomattomasti, että auto oli syttynyt palamaan. Tuolloin oli tulipalossa myös peltisepänliikkeen hitsauslaite ja eräitä muita koneita tuhoutunut sekä rakennukselle aiheutunut savuvahinkoja. Sen vuoksi B oli vaatinut A:n tuomitsemista rangaistukseen tuottamuksellisesta tulipalon aiheuttamisesta ja hänen velvoittamistaan suorittamaan korvaukseksi, kun vakuutusyhtiö C, jossa palanut omaisuus oli ollut palovahingon varalta vakuutettuna, oli mainitulla perusteella suorittanut B:lle korvauksena 46 009 markkaa 32 penniä, vahingosta vielä korvaamatta olevat 16 239 markkaa 40 penniä.\n      Vakuutusyhtiö C:n vaadittua A:n velvoittamista korvaamaan yhtiölle mainitut 46 009 markkaa 32 penniä, RO, kuultuaan jutussa virallista syyttäjää ja A:ta syytteestä ja korvausvaatimuksista, p. 18/9 1975 oli lausunut selvitetyksi, että A oli ilmoitetussa tilaisuudessa menetellyt syytteessä kerrotuin tavoin, mistä oli aiheutunut B:lle 62 248 markan 62 pennin suuruinen vahinko. Siitä oli vakuutusyhtiö palovakuutuksen perusteella korvannut B:lle 46 009 markkaa 32 penniä. Sen vuoksi ja kun A oli hitsausta suorittaessaan laiminlyönyt ryhtyä tarvittaviin suojatoimiin ja siten varomattomuudellaan aiheuttanut tulipalon syttymisen, RO oli rikoslain 34 luvun 7 §:n nojalla tuominnut A:n tuottamuksellisesta tulipalon aiheuttamisesta 20:een 8 markan määräiseen päiväsakkoon eli maksamaan sakkoa 160 markkaa. Sen lisäksi RO oli velvoittanut A:n suorittamaan korvaukseksi\n      B:lle, sovitellen vaadittua korvausta vahingonkorvauslain 6 luvun 1 §:n nojalla, koska B:n peltisepänliikkeestä olivat puuttuneet hitsaustöiden edellyttämät jauhesammuttimet ja hänen sen vuoksi oli katsottava itse myötävaikuttaneen vahingon suuruuteen, kohtuulliseksi harkitut 8 100 markkaa 5 prosentin korkoineen 18/9 1975 lukien ja korvaukseksi oikeudenkäyntikuluista 300 markkaa, sekä\n      vakuutusyhtiö C:lle, sovitellen vaadittua korvausta vahingonkorvauslain 2 luvun 1 §:n 2 momentin nojalla ottaen huomioon korvauksen suuruuden, A:n varallisuuden ja muut vahinkoon johtaneet seikat, kohtuulliseksi harkitut 15 000 markkaa 5 prosentin korkoineen niin ikään 18/9 1975 lukien ja korvaukseksi oikeudenkäyntikuluista 900 markkaa.\n      Vaasan HO, jonka tutkittavaksi A oli saattanut jutun, p. 24/1 1978 oli jättänyt sen RO:n päätöksen varaan ja velvoittanut A:n suorittamaan vakuutusyhtiölle korvaukseksi sillä HO:ssa olleista kuluista 250 markkaa.\n      A pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n päätökseen ja lupahakemukseensa sisällytti muutoksenhakemuksen.\n    \n    \n      \n      KKO p. myönsi muutoksenhakuluvan ja tutki jutun. A:n syyksi luetun rikoksen ja siitä hänelle tuomitun rangaistuksen osalta KKO katsoi, ettei ollut syytä muuttaa HO:n päätöstä. Mitä sitten tuli A:n velvollisuuteen suorittaa vahingonkorvausta B:lle ja vakuutusyhtiö C:lle tulipalossa aiheutuneista yhteensä 62 248 markan 62 pennin määräisistä vahingoista, KKO katsoi, että vahingonkorvausta soviteltaessa oli jutussa esitettyjä korvausvaatimuksia pidettävä yhtenä kokonaisuutena ja tällöin kiinnitettävä huomiota niin hyvin A:n ja B:n vastuun jakautumiseen kuin myös heidän olosuhteisiinsa. Ottaen alempien oikeuksien mainitsemien perusteiden lisäksi huomioon, että A:ta oli suuremmassa määrin kuin B:tä pidettävä syypäänä vahingon suuruuteen, sekä vielä B:n omaisuuden vakuutusturvan KKO, vahingonkorvausta vahingonkorvauslain 6 luvun 1 §:n ja 2 luvun 1 §:n 2 momentin nojalla sovitellen, katsoi A:n olevan vastuussa mainituista 62 248 markan 62 pennin määräisistä vahingoista kaikkiaan 10 000 markan määrään asti. Kun aiheutuneista vahingoista oli viimeksi mainittua määrää suurempi osuus jutussa selvittämättä jääneistä syistä jätetty B:lle korvaamatta ja B:llä oli A:n suoritettavaksi jäävään vahingonkorvaukseen 10 000 markan määrään asti parempi oikeus kuin vakuutusyhtiöllä, viimeksi mainitulla ei ollut oikeutta saada osuutta A:n vastattavaksi jäävästä määrästä. Sen vuoksi KKO, pysyttäen voimassa HO:n päätöksen A:n velvollisuudesta suorittaa korvausta B:lle, harkitsi oikeaksi siten muuttaa sanottua päätöstä, että vakuutusyhtiön jutussa esittämät vaatimukset hylättiin ja A vapautettiin velvollisuudesta suorittaa sille vahingonkorvausta ja korvausta oikeudenkäyntikuluista.\n      \n        Ratkaisuun osallistuneet: oikeusneuvokset Saarni-Rytkölä, Mälkki, Riihelä ja Lindholm sekä ylimääräinen oikeusneuvos Winqvist\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1980-05-29"
  ],
  "judgmentNumber": [
    "II50"
  ],
  "date": [
    "1979-10-19"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1980:II50"
  ],
  "year": [
    "1980"
  ],
  "description": [
    "http://data.finlex.fi/voc/kko/swe/4c5aef38",
    "http://data.finlex.fi/voc/kko/fin/4675c736"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}