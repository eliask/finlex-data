{
  "@id": "sfecli:kko/1982/II87",
  "languageVersion": [
    {
      "@id": "sfecli:kko/1982/II87/fin",
      "title_fi": [
        "KKO:1982-II-87"
      ],
      "abstract_fi": [
        "\n    Samana päivänä allekirjoitetuilla kauppakirjoilla oli toisella A Oy ostanut tilan ja toisella yhtiön toimitusjohtaja X tilalla olevan irtaimiston mm. siltanosturin. X oli sittemmin hankkinut tilalla olevaan asuinrakennukseen asumistarkoitustaan varten sähkölieden ja jääkaapin sekä tehdasrakennukseen, jossa oli jo kiinteät valaisinpaikat, loistevalaisimia. A Oy:ltä mm. tehdas- ja lämpökeskusrakennuksen vuokrannut B Oy oli asentanut lämpökeskusrakennuksen ulkopuolelle jäteöljyn varastointia varten kaksi öljysäiliötä. C Oy:n ostaessa A Oy:n pakkohuutokaupassa tilan katsottiin siltanosturin, kun se oli hankittu pysyvästi kiinteistöllä käytettäväksi kuuluvan kiinteistöön, kun taas X:n omistamien sähkölieden, jääkaapin ja loistevalaisimien sekä B Oy:n omistamien öljysäiliöiden ei katsottu kuuluvan kiinteistöön.\n    Ään\n    Ks. KKO:1982-II-83 KKO:1982-II-84 KKO:1982-II-85 KKO:1982-II-86\n  "
      ],
      "hasFormat": {
        "@id": "sfecli:kko/1982/II87/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      C Oy oli Halikon KO:ssa lausunut, että yhtiön lukuun oli 19.4.1974 pakkohuutokaupassa ostettu A Oy:n Halikon kunnassa sijaitseva tila ehdolla, että B Oy:n nautintaoikeus kiinteistöön raukesi. A Oy:n ja B Oy:n toimitusjohtaja X oli kuitenkin muutettuaan kiinteistöltä syksystä 1974 syksyyn 1977, tietoisena siitä että omaisuus ei kuulunut hänelle, kiinteistöstä irroittanut ja sieltä poiskuljettanut 35 000 markan arvoisen siltanosturin, asuinpäärakennukseen kuuluvat yhteensä 1 000 markan arvoiset jääkaapin ja sähkölieden, 40 tehdasrakennuksen yläkerran kattoon kiinnitettyä yhteensä 7 600 markan arvoista loistevalaisinta sekä kaksi kiinteistön lämpökeskuksen kiinnitettyä yhteensä 75 000 markan arvoista öljysäiliötä anastaakseen ne itselleen. Sen vuoksi ja koska varastamisen kohteena oli ollut erittäin arvokas omaisuus ja varastamista oli, huomioon ottaen rikokseen johtaneet ja siitä ilmenevät seikat kokonaisuudessaan, pidettävä erittäin törkeänä, C Oy oli vaatinut, että X tuomittaisiin rangaistukseen jatketusta törkeästä varkaudesta ja velvoitettaisiin korvaamaan yhtiölle anastetun omaisuuden arvona yhteensä 118 600 markkaa sekä yhtiön oikeudenkäyntikulut.\n      Kuultuaan X:ää syytteestä KO p. 12.6.1979 oli lausunut selvitetyksi, että Halikon piirin nimismies oli 19.4.1974 toimittamallaan, sittemmin lainvoiman saaneella pakkohuutokaupalla myynyt A Oy:n omistaman ko. tilan R:lle perustettavan yhtiön lukuun muun muassa sellaisin pakkohuutokauppaehdoin, että A Oy:n ja B Oy:n välillä 1.8.1969 allekirjoitetulla vuokrasopimuksella myydyllä tilalla olevaa entistä kuivaamo- ja lämpökeskusrakennusta alueineen ja laitteineen koskeva, 1.9.1978 päättyväksi sovittu vuokrasopimus raukesi.\n      Pakkohuutokaupan jälkeen oli X tarkemmin selvittämättä jääneinä aikoina vienyt kiinteistön päärakennuksesta sinne aikanaan hankkimansa sähkölieden ja jääkaapin sekä kiinteistöllä olevasta tehdashallista sinne asentamiaan loistevalaisimia 15 kappaleen verran sekä kuivatavaravaraston siltanosturin, jonka hän oli aikanaan saanut ostaessaan Halikon kunnalta edellä mainitun tilan irtaimistoineen kahdella 17.8.1966 päivätyllä kauppakirjalla. Edelleen X oli B Oy:n toimitusjohtajana 29.9.1977 irroittanut tuon yhtiön edellä selostetun vuokrasopimuksen perusteella yhtiön toimintaansa varten tilan lämpökeskusrakennuksen ulkopuolelle asentamat kaksi maanpäällistä öljysäiliötä sekä kuljettanut pois tilalta ja myynyt ne edelleen yhteensä 10 000 markan hinnasta.\n      Sen sijaan KO oli lausunut jääneen näyttämättä, että X:n kiinteistöltä pois kuljettamat sähköliesi, jääkaappi, loistevalaisimet tai siltanosturi olisivat hankitut tilalle kiinteästi sijoitettavaksi ja siinä määrin tiettyyn toimintaan välttämättömiksi, että niiden tarkoitusperänsäkään vuoksi olisi katsottava seuranneen kiinteistön pakkohuutokauppaa, varsinkin kun R, jonka perustama C Oy nyttemmin omisti pakkohuutokaupassa ostetun tilan, olisi osoittanut kohtuullisessa ajassa reklamoineensa mainittujen esineiden pois kuljettamista vastaan, tai että olisi vastoin edellä mainitun A Oy:n ja B Oy:n välisen vuokrasopimuksen ehtoja osoitettu, ettei B Oy:llä enää ollut oikeutta, irroittaa kiinteistöltä sille asentamiaan öljysäiliöitä tai että öljysäiliöt olisivat olleet kiinteistön lämpöhuollon suhteen välttämättömät taikka edes tarpeelliset.\n      Sen vuoksi ja koska siis ei ollut osoitettu X:n kuljettaneen ko. tilalta muuta kuin omistamaan tai määräysvallassaan ollutta omaisuutta tai että hänen ennen edellä selostettuihin toimiinsa ryhtymistään olisi tullut hankkia niihin viranomaisen erityinen suostumus taikka hänen muutoinkaan toimineen yli oikeuksiensa, KO oli hylännyt C Oy:n rangaistus- ja korvausvaatimukset.\n      Turun HO, jonka tutkittavaksi C Oy oli saattanut jutun, p. 29.10.1980 oli todennut, että KO:n päätöksessä mainittu vuokrasopimus oli päivätty 1.8.1968. Jutussa oli näytetty, että A Oy oli ostanut ko. tilan 17.8.1966 päivätyllä kauppakirjalla ja X tilalla olevan irtaimiston toisella saman päivänä päivätyllä kauppakirjalla, että X oli hankkinut tilalla olevaan asuntoonsa omaa tarvettaan varten ko. sähkölieden ja jääkaapin ja liittänyt ne kiinteistön sähköverkoston pistorasioihin, että KO:n päätöksessä mainitut, X:n kiinteistön tehdashalliin asentamat loistevalaisimet olivat olleet koukuilla ripustettuja rakennuksen katossa olevaan rautalankaan ja erikseen kytkettyjä kiinteistön sähköverkostoon, että B Oy oli vuokralaisena asentanut kerrotut kaksi öljysäiliötä kiinteistölle ja vuokraoikeutensa rauettua luovuttanut ne X:lle, joka oli 26.9.1977 irroittanut ja myynyt ne edelleen, ja että pakkohuutokauppaa koskevassa kuulutuksessa oli ilmoitettu, että nyt ko. tila myydään, ja muun muassa mainittu, että kiinteistöllä oli entinen saharakennus ja oma satama. Näillä ja KO:n muutoin mainitsemilla perusteilla ja kun siltanosturi ei ollut ollut sellaisessa suhteessa entiseen raharakennukseen, että se olisi huutokaupan perusteella rakennuksen tarpeistona siirtynyt ostajalle, HO oli jättänyt asian KO:n päätöksen lopputuloksen varaan.\n      Pyytäen valituslupaa C Oy haki muutosta HO:n päätökseen. Muutoksenhakemuksessaan yhtiö uudisti alemmissa oikeuksissa esittämänsä rangaistus- ja korvausvaatimuksen sekä vaati X:n tuomitsemista rangaistukseen ainakin jatketusta omankädenoikeudesta. Lupa myönnettiin ja X antoi häneltä hakemuksen johdosta pyydetyn vastauksen.\n    \n    \n      \n      KKO p. tutki jutun ja totesi, että ko. tilalla oli harjoitettu sahateollisuustoimintaa ennen kuin se oli tullut A Oy:n omistukseen ja yhtiön omistuksessa oli tilalla B Oy:n toimesta harjoitettu öljysäiliöiden valmistamista ja teknokemiallista teollisuustoimintaa. C Oy:n ostaessa tilan 19.4.1974 toimitetussa pakkohuutokaupassa tilalla oli ollut muun muassa heikohkossa kunnossa oleva johtajan asuinrakennus, muita asuinrakennuksia, lämpökeskusrakennus sekä betoni- ja tiilirakenteinen entinen saharakennus, jossa oli ollut teollisuustilaa noin 5 000 m3. Tilalla oli oma satama. Edellä olevan johdosta oli pääteltävissä, että teollisuusrakennusta ja muitakin rakennuksia oli voitu tarkoituksenmukaisella tavalla käyttää erilaisiin teollisiin toimintoihin.\n      Kun tila oli siirtynyt A Oy:n omistukseen, sahalaitoksessa oli ollut siltanosturi. Halikon kunta oli kahdella 17.8.1966 päivätyllä kauppakirjalla myynyt, toisella mainitun tilan A Oy:lle ja toisella kaiken tilalla myyntihetkellä olleen irtaimen omaisuuden X:lle. Tällöin X ilmeisesti oli ostanut nosturin pysyvästi kiinteistöllä käytettäväksi. Nosturi oli kulkenut kiskoilla, jotka oli asennettu kulkemaan tehdasrakennuksen sisällä sen pituussuunnassa ja ulkona erillisiä rakennelmia pitkin satamaalueelle. Asiassa ilmenneistä seikoista päätellen siltanosturi oli tarkoitettu kuulumaan pysyvästi tehdasrakennuksen varustukseen. Sitä voitiin pitää tarpeellisena myös harjoitettaessa tilalla muuta teollista toimintaa. X:n toimesta nosturi oli pakkohuutokaupan jälkeen vuonna 1974 poistettu radaltaan ja kuljetettu pois.\n      KKO katsoi, että kerrotuissa olosuhteissa kiinteistölle sijoitettu siltanosturi oli kuulunut kiinteistöön. Tämän vuoksi X:llä ei ollut ollut C Oy:n ostettua tilan oikeutta poistaa siltanosturia.\n      X oli hankkinut omaa asumistarkoitustaan varten tilalla olevaan johtajan asuinrakennukseen ko. sähkölieden ja jääkaapin. HO:n päätöksessä selostetusta sähkölieden ja jääkaapin asennustavasta ei voitu päätellä, että X olisi tarkoittanut liittää ne pysyvästi rakennukseen ja siinä käytettäväksi. X oli myös hankkinut HO:n päätöksessä mainitut loistevalaisimet ja asentanut ne tehdasrakennukseen, jossa jo oli ollut kiinteät valaisinpaikat. Vaikka valaisimet ilmeisesti olivatkin olleet tarpeellisia tehdasrakennuksessa harjoitetulle toiminnalle, oli jäänyt näyttämättä, että ne olisivat ennestään olleiden valaisinpaikkojen lisäksi tarpeellisia käytettäessä tehdasrakennusta muuhun tarkoitukseen. Valaisimien kiinnittämistapa ei myöskään osoittanut X:n tarkoittaneen liittää niitä pysyvästi rakennukseen B Oy oli vuokralaisena asentanut kiinteistön lämpökeskusrakennuksen ulkopuolelle HO:n päätöksessä mainitut kaksi öljysäiliötä, jotka olivat olleet yhdistettynä öljynpuhdistuskeskuksen putkistoon. Ne olivat toimineet B Oy:lle tulleen jäteöljyn varastosäiliöinä. Vaikka säiliöt olivat olleet tarpeellisia B Oy:n toiminnalle, ei voitu katsoa B Oy:n tarkoittaneen liittää öljysäiliöitä pysyvästi kiinteistön lämpökeskukseen.\n      Edellä olevan perusteella KKO katsoi, etteivät mainitut X:n omistamat sähköliesi, jääkaappi ja loistevalaisimet sekä B Oy:n omistamat öljysäiliöt olleet kuuluneet kiinteistöön.\n      Jutussa oli jäänyt näyttämättä, että X irrottaessaan ja poistaessaan siltanosturin kiinteistöltä oli menetellyt rikoslain 28 luvun edellyttämällä tavalla tahallisesti ja siten syyllistynyt nosturin anastamiseen. X:n menettelyä kerrotuissa olosuhteissa ei myöskään voitu lukea hänen syykseen rikoslain 16 luvun 14 §:n U momentissa tarkoitettuna omankädenoikeutena. Koska X:llä ei kuitenkaan ollut ollut oikeutta ottaa siltanosturia itselleen, hän oli sen osalta C Oy:lle korvausvelvollinen. KKO katsoi nosturin poistamisesta aiheutuneeksi vahingoksi vaaditut 35 000 markkaa ja muutti HO:n päätöstä siten, että X velvoitettiin suorittamaan C Oy:lle korvaukseksi siltanosturin poistamisesta aiheutuneesta vahingosta 35 000 markkaa. Asian laadun vuoksi yhtiö sai pitää vahinkonaan sillä jutussa olleet kulut.\n      \n        Eri mieltä olevien jäsenten lausunnot\n        Ylimääräinen oikeusneuvos Setälä: katson, ettei ole esitetty syytä muuttaa HO:n päätöstä. Velvoitan C Oy:n suorittamaan X:lle korvaukseksi hänellä vastauksen antamisesta täällä olleista kuluista 650 markkaa.\n        Oikeusneuvos af Hällström: olen muuten samaa mieltä kuin ylimääräinen oikeusneuvos Setälä mutta katson sähkölieden asianmukaisella tavalla kiinnitetyksi rakennukseen sen pysyvää käyttöä varten. X:llä ei ole ollut oikeutta poistaa rakennuksesta ko. sähköliettä. X:n menettelyä ei voida lukea hänen syykseen rikoksena. X on kuitenkin velvollinen korvaamaan C Oy:lle aiheuttamansa vahingon, jonka arvioin 500 markaksi. Tämän vuoksi velvoitan X:n suorittamaan yhtiölle vahingonkorvauksena 500 markkaa. Asian laatuun nähden määrään, että yhtiö saa pitää vahinkonaan sillä jutussa olleet kulut.\n      \n      \n        Ratkaisuun osallistuneet: presidentti Olsson sekä oikeusneuvokset Mälkki ja Portin\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-06-15"
  ],
  "judgmentNumber": [
    "II87"
  ],
  "date": [
    "1981-12-18"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II87"
  ],
  "year": [
    "1982"
  ],
  "description": [
    "http://data.finlex.fi/voc/kko/fin/4abd6cd2"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}