{
  "@id": "sfecli:kko/1986/I3",
  "languageVersion": [
    {
      "@id": "sfecli:kko/1986/I3/fin",
      "title_fi": [
        "KKO:1986-I-3"
      ],
      "abstract_fi": [
        "\n    Ylemmän palkkausluokan hovioikeudenneuvos A oli nimitetty kihlakunnantuomarin virkaan ja muutaman vuoden kuluttua uudelleen saman hovioikeuden ylemmän palkkausluokan hovioikeudenneuvoksen virkaan. Tällöin hänet oli määrätty istumajärjestyksessä viimeiseksi ylemmän palkkausluokan hovioikeudenneuvokseksi. A:n vaadittua hovioikeuden täysistunnossa istumajärjestyksen muuttamista siten, että hänet sijoitettaisiin sille paikalle, jolla hän oli ollut ennen kihlakunnantuomariksi nimittämistään, hovioikeus oli hylännyt vaatimuksen ja osoittanut A:n hakemaan päätökseen muutosta valittamalla. Korkein oikeus jätti valituksen tutkimatta, koska hovioikeuden ratkaisu ei sisältänyt sellaista päätöstä, johon voitaisiin valittamalla hakea muutosta. Tutkiessaan A:n vaatimuksen hallintokanteluna korkein oikeus katsoi hovioikeuden menettelyn perustuneen tuomioistuimissa siinä määrin vakiintuneeseen käytäntöön, ettei hovioikeuden katsottu tässä toimivaltaansa kuuluvassa asiassa menetelleen virheellisesti. Asia käsiteltiin oikeusministeriön esittelystä oikeushallintoa koskevana muutoksenhakuasiana.\n    Ään.\n  "
      ],
      "hasFormat": {
        "@id": "sfecli:kko/1986/I3/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Vaatimus Turun hovioikeudessa\n        Turun hovioikeuden ylemmän palkkausluokan hovioikeudenneuvos A oli hovioikeudelle 22.11.1984 antamassaan kirjelmässä pyytänyt, että hovioikeus ratkaisisi hänen sijoituksensa hovioikeudessa siten, että hänet sijoitettaisiin hovioikeudessa ennen ylemmän palkkausluokan hovioikeudenneuvoksia X:ää, Y:tä ja Z:aa. A oli nimitetty 1.5.1976 lukien hovioikeuteen ylemmän palkkausluokan hovioikeudenneuvokseksi ja tuon nimityksen perusteella hänen sijoituksensa oli ollut samasta päivästä lukien nimitetyn X:n sekä myöhemmin nimitettyjen Y:n ja Z:n edellä. Sen jälkeen kun A oli nimitetty 1.10.1976 Vehmaan tuomiokunnan kihlakunnantuomariksi ja uudelleen 1.12.1978 Turun hovioikeuden ylemmän palkkausluokan hovioikeudenneuvokseksi, hänet oli hovioikeudessa sijoitettu X:n, Y:n ja Z:n jälkeen. Kun hovioikeudessa oli tullut avoimeksi 1.3.1984 lukien jaoston puheenjohtajan tehtävä, hovioikeuden presidentti oli hovioikeuksista annetun asetuksen 4 §:n 3 momentin nojalla määrännyt puheenjohtajaksi X:n, jonka hän oli katsonut virkaiässä A:ta vanhemmaksi.\n      \n      \n        Turun hovioikeuden päätös 29.11.1984\n        Hovioikeus on lausunut, että A, joka oli nimitetty ylemmän palkkausluokan hovioikeudenneuvoksen virkaan 1.12.1978 lukien, oli sijoitettu kollegioon siten, että hänen edellään virkaikäjärjestyksessä olivat mm. ylemmän palkkausluokan hovioikeudenneuvokset X, Y ja Z. Nämä puolestaan oli nimitetty virkoihinsa, X 1.5.1976 lukien, Y 1.12.1976 lukien ja Z 1.1.1978 lukien. A:n sijoitukseen kollegiossa ei täten ollut vaikuttanut se, että hän oli ollut ylemmän palkkausluokan hovioikeudenneuvoksen virassa 1.5. - 30.9.1976 ja Vehmaan tuomiokunnan kihlakunnantuomarina 1.10.1979 - 30.11.1978. Tällainen virkaikäjärjestys, jota oli A:n kohdalla noudatettu melkein kuusi vuotta, oli hovioikeuksissa ja Korkeimmassa oikeudessa vakiintuneen käytännön mukainen. Se ei ollut ristiriidassa minkään säädöksen eikä myöskään nimittävän viranomaisen tahdonilmaisun kanssa. A:n kirjoitus ei siten antanut aihetta enempiin toimenpiteisiin hovioikeuden taholta.\n        A on Korkeimmalle oikeudelle toimittamassaan kirjelmässä hovioikeuden antaman valitusosoituksen mukaisesti hakenut päätökseen muutosta vaatien, että hänet sijoitettaisiin Turun hovioikeuden kollegiossa X:n, Y:n ja Z:n edelle. A on tämän jälkeen nimitetty 1.6.1985 lukien Piikkiön tuomiokunnan kihlakunnantuomarin virkaan.\n      \n    \n    \n      KORKEIMMAN OIKEUDEN RATKAISU\n      Korkein oikeus on oikeusministeriön esittelystä käsitellyt asian. Turun hovioikeuden ratkaisu, johon A hakee muutosta, ei sisällä sellaista päätöstä, johon voitaisiin valittamalla hakea muutosta. Hovioikeuden ei siten olisi tullut liittää päätökseensä valitusosoitusta. Tämän vuoksi Korkein oikeus poistaa valitusosoituksen ja jättää A:n kirjelmän valituksena tutkimatta.\n      Koska A:n kirjelmä sisältää kuitenkin väitteen siitä, että hovioikeus olisi tehnyt sisäiseen järjestäytymiseen kuuluvasta asiasta virheellisen ratkaisun, Korkein oikeus tutkii A:n kirjelmän hallintokanteluna ja toteaa, että hovioikeuden menettely perustuu tuomioistuimissa siinä määrin vakiintuneeseen käytäntöön, että hovioikeuden ei voida katsoa tässä toimivaltaansa kuuluvassa asiassa menetelleen virheellisesti.\n      \n        Eri mieltä olevien jäsenten lausunnot\n        Oikeusneuvos Kilpeläinen: Tutkin muutoksenhakemuksen valituksena ja katson, ettei ole syytä hovioikeuden päätöksen muuttamiseen.\n        Oikeusneuvos Roos: Jaoston puheenjohtajana toimivan ylemmän palkkausluokan hovioikeudenneuvoksen virka on sijoitettu palkkausluokkaan A 27, ylemmän palkkausluokan hovioikeudenneuvoksen virka palkkausluokkaan A 26.\n        Myös jaoston puheenjohtajan virkatehtävät eroavat hovioikeuksista annetun asetuksen 5 §:n 3 momentin ja hovioikeuksien työjärjestyksestä annetun Korkeimman oikeuden päätöksen 7 §:n mukaan muun ylemmän palkkausluokan hovioikeudenneuvoksen virkatehtävistä. Noiden säännösten nojalla kysymyksessä olevat virkatehtävät liittyvät puheenjohtajan virkaan eivätkä ole virastopäällikön määräyksen varassa.\n        Näillä perusteilla katson, että A:n muutosvaatimus koskee hänen oikeuttaan pysyvään virka-asemaan ja tutkin sen valituksena.\n        Hovioikeuksista annetun asetuksen 4 §:n 3 momentin mukaan jaoston puheenjohtajaksi on määrättävä virkaiässä vanhimmat hovioikeuden jäsenet. A on nimitetty Turun hovioikeuden ylemmän palkkausluokan hovioikeudenneuvoksen virkaa 1.5.1976 lukien ja silloin sijoitettu virkaikäjärjestyksessä X:n edelle. Tultuaan nimitetyksi 1.10.1976 lukien Vehmaan tuomiokunnan kihlakunnantuomariksi A on hakemuksestaan nimitetty uudelleen Turun hovioikeuden ylemmän palkkausluokan hovioikeudenneuvoksen virkaan 1.12.1978 lukien. Muun kuin hovioikeuden tuomarinviran hoito ei ole voinut vähentää A:n virkaikää eikä muutenkaan huonontaa hänen asemaansa hovioikeuden virkaikäjärjestyksessä. Tultuaan uudelleen nimitetyksi Turun hovioikeuden ylemmän palkkausluokan hovioikeudenneuvoksen virkaan A olisi siten pitänyt virkajärjestyksessä sijoittaa entiselle paikalleen eli välittömästi hovioikeudenneuvos X:n edelle.\n        Oikeusneuvos Ketola: Olen samaa mieltä kuin oikeusneuvos Roos.\n        Oikeusneuvos Nikkarinen: Olen korkeimman oikeuden päätöslauselmasta ilmenevällä kannalla muutoin paitsi että tutkiessani A:n kirjelmän hallintokanteluna totean, että A on nimitetty Turun hovioikeuden yp. hovioikeudenneuvoksen virkaan 1.5.1976 lukien ja silloin sijoitettu virkaikäjärjestyksessä samasta päivästä samanlaiseen virkaan nimitetyn X:n edelle. Tultuaan nimitetyksi 1.10.1976 lukien Vehmaan tuomiokunnan kihlakunnantuomariksi A on hakemuksestaan nimitetty uudelleen Turun hovioikeuden yp. hovioikeudenneuvoksen virkaan 1.12.1978 lukien. Kun kysymyksessä on ollut samanlainen Turun hovioikeuden yp. hovioikeudenneuvoksen virka, johon hän on ollut nimitettynä jo 1.5.1976 lukien, A olisi pitänyt virkaikäjärjestyksessä sijoittaa entiselle paikalleen eli välittömästi hovioikeudenneuvos X:n edelle.\n        Oikeusneuvos Ailio: Olen oikeusneuvos Roosin lausumilla perusteilla samaa mieltä kuin Roos siitä, että A:n muutosvaatimus koskee hänen oikeuttaan pysyvään virka-asemaan ja olisi sen johdosta käsiteltävä valituksena. Koska Turun hovioikeuden ratkaisu ei kuitenkaan enää, A:n tultua nimitetyksi 1.6.1985 lukien Piikkiön tuomiokunnan kihlakunnantuomarin virkaan, vaikuta A:n oikeudelliseen asemaan, hänellä ei siten ole oikeudellista tarvetta saada pyytämäänsä muutosta hovioikeuden päätökseen. Lausunnon antaminen siltä osin, kuin A:n kirjelmä sisältää valituksen, näin ollen raukeaa. Tutkin kuitenkin A:n kirjelmän hallintokanteluna ja olen tältä osin samaa mieltä kuin korkeimman oikeuden enemmistö.\n        Oikeusneuvos Salervo: Olen samaa mieltä kuin oikeusneuvos Ailio.\n        Oikeusneuvos Leivonen: Tutkin muutoksenhakemuksen oikeusneuvos Roosin lausumilla perusteluilla valituksena, mutta hylkään valituksen. Joutuessani äänestyksen tulokseen nähden tutkimaan asian hallintokanteluna olen samaa mieltä kuin korkeimman oikeuden enemmistö.\n      \n      \n        Ratkaisuun osallistuneet: presidentti Olsson, oikeusministeri Taxell, oikeusneuvokset Jalanko, Heinonen, Takala, Ådahl, Portin, Mörä, Nybergh, Riihelä, Hiltunen, af Hällström, Lindholm, Aro ja Tulenheimo-Takki; täysistunto\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-12-29"
  ],
  "judgmentNumber": [
    "I3"
  ],
  "date": [
    "1986-08-25"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:I3"
  ],
  "year": [
    "1986"
  ],
  "description": [
    "http://data.finlex.fi/voc/kko/swe/7155a1f5",
    "http://data.finlex.fi/voc/kko/fin/84f730c8"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}