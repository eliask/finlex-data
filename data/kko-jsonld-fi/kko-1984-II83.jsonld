{
  "@id": "sfecli:kko/1984/II83",
  "languageVersion": [
    {
      "@id": "sfecli:kko/1984/II83/fin",
      "title_fi": [
        "KKO:1984-II-83"
      ],
      "abstract_fi": [
        "\n    Puolisot X ja Y olivat luovuttaneet omistamansa yhtiön osakekannan rahavastikkeesta ja ehdolla, että X sai työpaikan yhtiössä. Myös Y jäi yhtiön palvelukseen. Luovutussopimukseen sisältyi kilpailunrajoitusehto, jonka mukaan X ja Y sitoutuivat olemaan harjoittamatta yhtiön kanssa kilpailevaa toimintaa. Puolentoista vuoden kuluttua luovutuksesta ostaja sanoi työsopimukset irti. Irtisanomiset todettiin eri oikeudenkäynneissä laittomiksi. Työpaikat katsottiin luovutuksesta suoritetun vastikkeen olennaiseksi osaksi. Ottaen huomioon myös X:n ammattikokemus, joka oli suuntautunut voimakkaasti kysymyksessä olevalle alalle, luovutussopimukseen sisältyvä kilpailunrajoitusehto jätettiin OikTL 36 §:n nojalla huomiotta työsuhteiden irtisanomisesta lukien.\n  "
      ],
      "hasFormat": {
        "@id": "sfecli:kko/1984/II83/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne\n        X:lle ja hänen vaimolleen Y:lle sekä Z Oy:lle 3.3.1978 tiedoksi toimituttamansa haasteen nojalla A, B Oy, C Oy ja D Oy olivat Piikkiön KO:ssa lausuneet, että X ja Y sekä eräs kolmas henkilö olivat 9.6.1975 tehdyllä sopimuksella myyneet B Oy:n kaikki osakkeet A:lle, C Oy:lle ja D Oy:lle samalla sitoutuen olemaan aloittamatta sekä henkilökohtaisesti että jonkin yhtymän tai yhtiön yhtiömiehenä tai osakkaana B Oy:n artikkelivalikoimaan sisältyvien, perustuvien tai sitä täydentävien tuotteiden valmistus- ja kauppatoimintaa. X ja Y olivat kuitenkin ryhtyneet harjoittamaan kilpailevaa toimintaa Z Oy:ssä, jonka hallituksen puheenjohtajana X oli ja jäsenenä Y. Kilpailukiellon rikkomisen vuoksi A ja hänen myötäpuolensa olivat vaatineet, että oikeus sakon uhalla kieltäisi X:ää ja Y:tä harjoittamasta B Oy:lle artikkelivalikoimaan sisältyvien, perustuvien tai sitä täydentävien tuotteiden valmistus- tai kauppatoimintaa.\n        X ja Y olivat lausuneet, että puheena olevassa luovutussopimuksessa oli X:lle taattu pysyväisluonteinen työpaikka B Oy:ssä. Myös Y oli jäänyt yhtiön palvelukseen. A oli kuitenkin sanonut heidät irti 14.2.1977. Kun työpaikka oli rahassa suoritetun kauppahinnan ohella luovutussopimuksen olennainen osa, kilpailukieltolauseke ei voinut enää työsuhteen lakattua olla voimassa, minkä vuoksi X ja Y olivat vaatineet kanteen hylkäämistä.\n      \n      \n        Piikkiön KO:n päätös 20.6.1978\n        KO oli katsonut selvitetyksi, että 9.6.1975 tehdyssä sopimuksessa, jolla X ja Y sekä eräs kolmas henkilö olivat myyneet omistamansa B Oy:n kaikki osakkeet A:lle, C Oy:lle ja D Oy:lle, X ja Y olivat sitoutuneet olemaan aloittamatta sekä henkilökohtaisesti että jonkin yhtymän tai yhtiön yhtiömiehenä tai osakkaina B Oy:n artikkelivalikoimaan sisältyvien, perustuvien tai sitä täydentävien tuotteiden valmistus- tai kauppatoimintaa. Sopimuksen mukaisesti X oli suostunut jatkamaan toimintaansa B Oy:ssä sen hallituksen jäsenenä ja työskentelemään päätoimisesti yhtiön johtajana ja varatoimitusjohtajana.\n        Edelleen KO oli katsonut selvitetyn, että Z Oy:ssä, jonka hallituksen puheenjohtajana oli X ja jäsenenä Y sekä toimitusjohtajana X ja joka 30.10.1977 tehdyssä elinkeinoilmoituksessa oli ilmoittanut ryhtyvänsä harjoittamaan muuna muassa teknisten tuotteiden kauppaa, oli valmistettu ja myyty samantapaisia messinkihuonekaluja kuin B Oy:n tuotevalikoimassa oli.\n        Sen sijaan KO oli katsonut jääneen näyttämättä, että puheena oleva kilpailukieltoa koskeva sopimus olisi tarkoitettu olemaan voimassa vain sen ajan, jonka X oli B Oy:n palveluksessa eli 14.2.1977 saakka, jolloin työsuhde oli päättynyt yhtiön puolelta tapahtuneen irtisanomisen vuoksi.\n        Sen vuoksi ja koska ei ollut katsottava, että kilpailukieltositoumus olisi ollut aikaan nähden tai muuten ankarampi kuin kilpailun ehkäisemiseksi oli tarpeen huomioon ottaen varsinkin sen, että A:n ja hänen myötäpuoltensa kannalta katsoen kaupan syntymiselle ja B Oy:n jatkuvalle toiminnalle kilpailukiellon ottamisella sopimukseen oli ollut ratkaiseva merkitys ja kun liioin ei ollut katsottava, että sitoumus olisi suhteettomasti rajoittanut X:n vapautta ansion saantiin, KO, kun kilpailukieltoa täten oli rikottu, oli kieltänyt X:ää ja Y:tä harjoittamasta B Oy:n artikkelivalikoimaan sisältyvien, perustuvien tai sitä täydentävien tuotteiden valmistus- ja kauppatoimintaa 100.000 markan sakon uhalla. Samalla KO oli velvoittanut X:n ja Y:n sekä Z Oy:n, jossa oli tiedetty selostettua kilpailukiellon alaista toimintaa harjoitetun, yhteisvastuullisesti korvaamaan A:n ja hänen myötäpuoltensa oikeudenkäyntikulut 8.500 markalla.\n      \n      \n        Turun HO:n tuomio 12.10.1979\n        HO, jonka tutkittavaksi X ja Y sekä Z Oy olivat saattaneet jutun, oli katsonut, ettei ollut syytä muuttaa KO:n päätöstä.\n      \n    \n    \n      KORKEIN OIKEUS\n      X ja Y sekä Z Oy:n konkurssipesä pyysivät oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n tuomioon ja lupahakemuksiinsa sisällyttivät muutoksenhakemukset. A, B Oy, C Oy ja D Oy vastasivat hakemuksiin.\n      Muutoksenhakemuksessaan X ja Y väittivät, että A, C Oy ja D Oy olivat saaneet työpaikkojen takia osakekannan omistukseensa huokeammalla kuin muutoin olisi ollut asian laita. Työsopimusten irtisanomiseen X ja Y eivät olleet osanneet mitenkään varautua. Näin X ja Y eivät olleet saaneet mitään vastiketta kilpailunrajoitusehdoista. A ja edellä mainitut yhtiöt eivät voineet vedota sopimuksen yhteen kohtaan samalla kun toista kohtaa oli rikottu.\n      Z Oy:n konkurssipesä puolestaan esitti, ettei Z Oy:n velvoittamiselle suorittamaan oikeudenkäyntikulujen korvausta A:lle ja tämän myötäpuolille ollut perustetta, koska kysymyksessä oleva kilpailunrajoitusehto ei koskenut yhtiötä.\n      KKO t. myönsi muutoksenhakuluvan, tutki jutun ja lausui perusteluinaan:\n      KKO on kahdella 28.6.1982 antamallaan tuomiolla ratkaissut toisaalta X:n, toisaalta Y:n kanteesta B Oy:tä vastaan työsuhteen irtisanomisesta johtuvaa korvausta koskevat jutut, joissa tässäkin jutussa kysymyksessä olevat, 14.2.1977 toimitetut työsuhteen irtisanomiset on todettu laittomiksi. X ja Y ovat siis menettäneet työpaikkansa ilman laillista syytä.\n      Arvioidessaan 9.6.1975 tehdyn luovutussopimuksen merkitystä toisaalta X:n ja Y:n, toisaalta A:n ja yhtiöiden kannalta KKO toteaa käteismaksun suuruudesta, siirtyneitten velkojen määrästä, X:lle suoritetusta tantiemista sekä X:n ja Y:n työpaikoista palkkoineen ja etuuksineen verrattuna B Oy:n myöhemmästä varallisuudesta esitettyihin tietoihin, että työpaikat olivat merkittävä osa X:n ja Y:n luovutussopimuksen nojalla saamasta vastikkeesta. X on jo 1960-luvulla ryhtynyt valmistamaan metallihuonekaluja, erityisesti messingistä, hänen koulupohjansa on ammattikoulu ja hänen ammattitaitonsa kohdistuu ilmeisesti suurimmaksi osaksi tai yksinomaan metallihuonekalujen suunnitteluun, kehittelyyn, valmistamiseen ja markkinointiin.\n      Kun X:n ja Y:n työsopimukset on laittomasti sanottu B Oy:n taholta ilmeisesti A:n toimesta verrattain lyhyen ajan kuluttua osakekannan luovutussopimuksen tekemisestä ja X ja Y ovat menettäneet täten toimeentulonsa, kilpailunrajoitusehdon soveltaminen X:ään ja Y:hyn työsuhteen päättymiseen jälkeen on kohtuutonta. Varallisuusoikeudellista oikeustoimista annetun lain 36 §:n nojalla, sellaisena kuin se on 1.1.1983 takautuvin vaikutuksin voimantullessa laissa, 9.6.1975 tehtyyn osakekannan luovutussopimukseen sisältyvä kilpailunrajoituslauseke on jätettävä huomioon ottamatta 14.2.1977 lukien.\n      Edellä mainituilla perusteilla KKO, kumoten KO:n päätöksen ja muuttaen HO:n tuomiota, hylkäsi kanteen ja vapautti X:n ja Y:n sekä Z Oy:n konkurssipesän suorittamasta oikeudenkäyntikulujen korvausta A:lle ja hänen myötäpuolilleen.\n      \n        Ratkaisuun osallistuneet: oikeusneuvokset Miettinen, Takala, Hämäläinen ja Lindholm sekä ylimääräinen oikeusneuvos Setälä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-05-10"
  ],
  "judgmentNumber": [
    "II83"
  ],
  "date": [
    "1984-02-28"
  ],
  "subject": [
    "http://data.finlex.fi/common/Siviiliasia"
  ],
  "referenceToLegislation": [
    "http://data.finlex.fi/eli/sd/1929/228/luku/3/pykala/36"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II83"
  ],
  "year": [
    "1984"
  ],
  "description": [
    "http://data.finlex.fi/voc/kko/swe/c2313be7"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}