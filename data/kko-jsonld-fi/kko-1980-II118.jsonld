{
  "@id": "sfecli:kko/1980/II118",
  "languageVersion": [
    {
      "@id": "sfecli:kko/1980/II118/fin",
      "title_fi": [
        "KKO:1980-II-118"
      ],
      "abstract_fi": [
        "\n    Asunto-osakeyhtiön hallituksen puheenjohtajana ja isännöitsijänä toiminut A oli edustanut yhtiötä sen kiinteistöllä suoritetussa niin sanotussa vuositakuutarkastuksessa ja hänelle oli myöhemmin pidetyssä yhtiön yhtiökokouksessa myönnetty tili- ja vastuuvapaus toimenpiteistään tuossa tarkastuksessa. Eräät yhtiön osakkeenomistajat, jotka olivat yhtiökokouksessa vastustaneet tili- ja vastuuvapauden myöntämistä A:lle, olivat häntä vastaan ajamassaan kanteessa vaatineet A:n velvoittamista suorittamaan yhtiölle vahingonkorvausta laiminlyönneistä sanotussa tarkastuksessa. Kanne hylättiin, mutta A sai pitää vahinkonaan hänelle jutusta aiheutuneet kulut. Vuositakuutarkastuksen aikana A:lla olleeseen irtaimistovakuutukseen ei liittynyt oikeusturvavakuutusta, joka sitä vastoin liittyi hänellä yhtiökokouksen pitämisen aikaan olleeseen kotivakuutukseen. Kun vahingonkorvauskanteen katsottiin perustuneen A:n suorittamiin toimiin vuositakuutarkastuksessa eli ennen kotivakuutuksen voimaantuloa, A:lla ei ollut oikeutta saada vakuutusyhtiöltä korvausta edellä mainituista oikeudenkäyntikuluistaan.\n  "
      ],
      "hasFormat": {
        "@id": "sfecli:kko/1980/II118/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Tauno A oli 23/8 1974 vakuutusyhtiö B:lle tiedoksi toimitetun haasteen nojalla Helsingin RO:ssa lausunut, että hän oli toiminut asunto-osakeyhtiö X:n hallituksen puheenjohtajana ja isännöitsijänä siitä lähtien kun yhtiön rakennus oli valmistunut vuoden 1970 alussa. Yhtiön omistamaan kiinteistöön kuului 3 huoneistoa, joiden hallintaan oikeuttavat osakkeet jakaantuivat siten, että A omisti yhden, Allan, Helena, Henrik ja Maria K yhteisesti samoin yhden ja eräs muu henkilö niin ikään yhden huoneiston hallintaan oikeuttavat osakkeet. A oli edustanut yhtiötä 21/1 1971 pidetyssä yhtiön kiinteistön vuositakuutarkastuksessa ja 3/6 1971 pidetyssä jatkotarkastuksessa sekä niihin liittyvissä asioissa. K-osakkaiden ja yhtiön muiden osakkaiden välille oli syntynyt riitaa vuositakuutarkastuksesta ja erityisesti siitä, mitä töitä vuositakuukorjauksiin voitiin sisällyttää. Kaikkien A:n asunto-osakeyhtiön edustajana vaatimien korjaustöiden tultua yhtiön taloa urakoineen rakennusyhtiön toimesta suoritetuiksi oli A mainitussa jatkotarkastuksessa hyväksynyt vuositakuukorjaukset ja siten vapauttanut rakennusyhtiön enemmästä vastuusta. Asunto-osakeyhtiön hallitus oli myöhemmin hyväksynyt A:n toimenpiteet. Asunto-osakeyhtiön yhtiökokous oli pidetty 19/9 1972 ja sen käsiteltävänä oli ollut kysymys tili- ja vastuuvapauden myöntämisestä yhtiön hallitukselle ja isännöitsijälle vuositakuutarkastuksessa ja jatkotarkastuksessa suoritetuista toimenpiteistä. K-osakkaat olivat vastustanee vastuuvapauden myöntämistä, mutta yhtiökokous oli äänestyksen jälkeen päättänyt myöntää hallitukselle ja isännöitsijälle tili- ja vastuuvapauden tilivuoden 1971 asioiden hoidosta. K-osakkaat olivat A:lle 18/1 1973 tiedoksi toimitetulla haasteella nostaneet Helsingin RO:ssa A:ta vastaan kanteen vaatien hänen velvoittamistaan suorittamaan yhtiölle korvausta vahingosta, joka yhtiölle oli aiheutunut hänen laiminlyönneistään vuositakuukorjausten yhteydessä. RO oli 4/2 1974 julistamallaan päätöksellä hylännyt tuon kanteen, mutta katsonut, että A sai pitää vahinkonaan hänellä jutusta olleet kulut.\n      A oli 15/3 1972 muuttanut hänellä vakuutusyhtiössä olleen irtaimistovakuutuksen kotivakuutukseksi, johon irtaimistovakuutuksesta poiketen liittyi oikeusturvavakuutus. A:n pyydettyä 26/2 1974 päivätyllä kirjeellään vakuutusyhtiöltä kotivakuutuksensa perusteella oikeusturvaetua edellä mainittuun vahingonkorvausjuttuun vakuutusyhtiö oli 12/3 1974 päivätyllä kirjeellään sen hänelle myöntänyt. Sitten kun A oli 14/3 1974 päivätyn kirjeen mukana toimittanut vakuutusyhtiölle RO:n päätöksen ja asianajajansa laskun vakuutusyhtiö oli 26/3 1974 päivätyllä kirjeellään peruuttanut myöntämänsä oikeusturvaedun, koska A:lla ei ollut vuositakuutarkastuksen ja sen perusteella pidetyn jatkotarkastuksen aikana ollut sellaista vakuutusta, johon olisi liittynyt oikeusturvavakuutus. Peruuttaessaan oikeusturvaedun vakuutusyhtiö oli kuitenkin todennut, että A:n käymä oikeudenkäyntikuului tuon edun piiriin.\n      Kotivakuutukseen liittyvän oikeusturvavakuutuksen erityisten vakuutusehtojen 13 kohdan mukaan oli oikeusturvavakuutuksen tarkoittama vakuutustapahtuma kyseessä silloin, kun korvausvaatimus perustui tapahtumaan tai olosuhteeseen, jonka vakuutettu osoitti syntyneen vakuutuksen voimassaoloaikana. A oli katsonut, että koska edellä mainittua kannetta oli ajettu häntä vastaan asunto-osakeyhtiön hyväksi ja kanne oli koskenut hänen yhtiön hallituksen puheenjohtajana ja isännöitsijänä suorittamiaan toimenpiteitä, oikeusturvavakuutuksen vakuutustapahtumana oli pidettävä edellä selostettua yhtiökokouksen päätöstä, jolla yhtiön hallitukselle ja isännöitsijälle oli myönnetty tili- ja vastuuvapaus tilivuoden 1971 asioiden hoidosta ja jonka tekemisen aikana A:lla oli kotivakuutukseen liittyvä oikeusturvavakuutus, eikä A:n menettelyä vuositakuutarkastuksen ja jatkotarkastuksen yhteydessä. Sen vuoksi A oli vaatinut vakuutusyhtiön velvoittamista suorittamaan hänelle mainitusta vahingonkorvausjutusta aiheutuneet oikeudenkäyntikulut 5 143 markkaa 50 penniä laillisine korkoineen.\n      Vakuutusyhtiön vastustettua kannetta RO, jossa asianosaiset olivat vaatineet korvausta oikeudenkäyntikuluistaan, p. 11/12 1974 oli todennut, että vakuutusyhtiö oli kanteessa kerrottujen tapahtumien jälkeen, myönnettyään 12/3 1974 A:lle tämän kotivakuutuksen perusteella oikeusturvaedun kanteessa mainittuun oikeudenkäyntiin, 26/3 1974 evännyt sanotun etuuden. Koska Allan K:n ja hänen myötäpuoltensa A:ta vastaan ajama riitajuttu oli perustunut A:n väitettyihin laiminlyönteihin asunto-osakeyhtiön omistamalla kiinteistöllä toimitetuissa vuositakuutarkastuksissa 21/1 ja 3/6 1971, jolloin A:lla ei vielä ollut ollut voimassa olevaan vakuutukseen liittyvää oikeusturvavakuutusta vakuutusyhtiössä, RO oli hylännyt kanteen ja velvoittanut A:n korvaamaan vakuutusyhtiön oikeudenkäyntikulut 1 000 markalla.\n      Helsingin HO, jonka tutkittavaksi A oli saattanut jutun, t. 14/12 1977 oli katsonut, että A:han kohdistetun riitautetun korvausvaatimuksen oli selvitetty perustuneen A:n suorittamiin toimiin ajankohtana, jolloin hänellä ei ollut ollut vakuutusyhtiössä oikeusturvavakuutusta, ja että kysymyksessä siten ei ollut ollut kotivakuutukseen liittyvän oikeusturvavakuutuksen erityisten vakuutusehtojen 13 kohdan tarkoittama vakuutustapahtuma. Tällä ja muutoin RO:n mainitsemilla perusteilla HO oli jättänyt RO:n päätöksen lopputuloksen pysyväksi. A oli velvoitettu suorittamaan vakuutusyhtiölle korvaukseksi sillä HO:ssa olleista kuluista 350 markkaa.\n      A pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n tuomioon ja lupahakemukseensa sisällytti muutoksenhakemuksen. Vakuutusosakeyhtiö vastasi hakemukseen.\n    \n    \n      KORKEIN OIKEUS\n      KKO t. myönsi muutoksenhakuluvan, tutki jutun ja katsoi, ettei ollut syytä muuttaa HO:n tuomiota. A velvoitettiin suorittamaan vakuutusyhtiölle korvaukseksi sillä vastauksen antamisesta KKO:ssa olleista kuluista 650 markkaa.\n      \n        Ratkaisuun osallistuneet: oikeusneuvokset Salervo, Nikkarinen ja Riihelä sekä ylimääräiset oikeusneuvokset Surakka ja Winqvist\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1980:II118"
  ],
  "description": [
    "http://data.finlex.fi/voc/kko/fin/4675c736",
    "http://data.finlex.fi/voc/kko/swe/4c5aef38",
    "http://data.finlex.fi/voc/kko/swe/3b31bb66"
  ],
  "judgmentNumber": [
    "II118"
  ],
  "date": [
    "1980-03-18"
  ],
  "issued": [
    "1980-11-18"
  ],
  "creator": [
    "http://data.finlex.fi/common/KKO"
  ],
  "year": [
    "1980"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}