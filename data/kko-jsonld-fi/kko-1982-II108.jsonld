{
  "@id": "sfecli:kko/1982/II108",
  "languageVersion": [
    {
      "@id": "sfecli:kko/1982/II108/fin",
      "title_fi": [
        "KKO:1982-II-108"
      ],
      "abstract_fi": [
        "\n    Yleisistä teistä annetussa laissa ei ole erityistä säännöstä siitä, miten ennakkokorvaus on otettava huomioon tietoimituksen päättyessä. Toimituksessa ei sen vuoksi voitu menetellä siten, että siinä maksettavaksi määrätty ennakkokorvaus korotettiin elinkustannusindeksiä soveltaen toimituksen lopettamisajankohdan pistemäärää vastaavaksi ja näin saatu korotusosa hyödyksi nimitettynä vähennettiin lopullisesta korvauksesta. Ennakkokorvaus jäi siis otettavaksi huomioon ainoastaan siten, että se lopullista korvausta maksettaessa vähennettiin tästä sellaisena kuin se aikanaan oli suoritettu.\n  "
      ],
      "hasFormat": {
        "@id": "sfecli:kko/1982/II108/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Sitten kun liikenneministeriö oli 15.6.1971 antamallaan päätöksellä vahvistanut suunnitelman Kemiö - Sauvo - Paimio maantien, Sillankorvan - Pöylän maantien, Torikan - Maalun paikallistien, Nummenpään - Rajalahden paikallistien, Tapilan paikallistien ja Sauvo - Saustilan paikallistien parantamiseksi Sauvon kunnassa ja tie- ja vesirakennushallitus oli 27.7.1971 antanut asiassa vastaavan tiepäätöksen, Turun ja Porin lääninhallitus oli tie- ja vesirakennushallituksen anomuksesta 9.9.1971 antamallaan päätöksellä määrännyt asiassa toimitettavaksi yleisistä teistä annetun lain mukaisen tietoimituksen.\n      Toimitusmiehet olivat 14.11.1978 lopetetuksi julistamassaan tietoimituksessa velvoittaneet valtion tienpitäjänä suorittamaan\n      Isopellon tilan RN:o 2:87 omistajalle A:lle tieoikeuksin otetusta maapohjasta 21 366 markkaa sekä haitoista ja vahingoista yhteensä 1 825 markka eli, kun korvauksista oli vähennetty lopullisen korvausten ja ennakkokorvausten arviointiajankohtien kustannustasoerosta johtuvana hyötynä yhteensä 5 330 markkaa, korvausta kaikkiaan 17 861 markkaa,\n      Timperin tilan RN:o 4:42 omistajalle A:lle tieoikeuksin otetuista, kuviot 415, 417, 418, 419, 598, 600, 601 ja 602 käsittävistä yhteensä 1 095 hehtaarin suuruisista ja tontin odotusarvoa omaavista peltoalueista, 50 000 markan mukaan hehtaarilta, 54 750 markkaa sekä kuviot, 413, 414, ja 599 käsittävistä piennar- ja tiealueista, 500 markan mukaan hehtaarilta, yhteensä 12 markkaa ja näin ollen maapohjasta kaikkiaan 54 762 markkaa sekä haitoista ja vahingoista yhteensä 11 184 markkaa eli, kun korvauksista oli vähennetty tilusjärjestelyn osalta 3 800 markkaa ja lisätty niin ikään tilusjärjestelyn perusteella 5 067 markkaa sekä vähennetty lopullisen korvausten ja ennakkokorvausten arviointiajankohtien kustannustasoerosta aiheutuvana hyötynä 10 158 markkaa, korvausta kaikkiaan 57 055 markkaa,\n      Aliristniemen tilan RN:o 1:20 omistajalle B:lle tieoikeuksin otetusta maapohjasta yhteensä 13 593 markkaa sekä haitoista ja vahingoista yhteensä 2 726 markkaa eli, kun korvauksista oli vähennetty entisen tiealueen lunastushinta 82 markkaa sekä lopullisten korvausten ja ennakkokorvausten arviointiajankohtien kustannustasoerosta johtuvana hyötynä 2 841 markkaa, korvausta kaikkiaan 13 478 markkaa, sekä\n      Västis nimisen tilan RN:o 1:13 omistajalle B:lle tieoikeuksien otetuista tiluksesta yhteensä 31 171 markkaa ja haitoista ja vahingoista yhteensä 22 159 markkaa, jolloin viimeksi mainittuun määrään oli sisältynyt poistetun ladon osalta 11 195 markkaa, eli, kun korvauksista oli vähennetty tilusjärjestelyn osalta 27 markkaa, entisen tiealueen lunastushintana 143 markkaa sekä lopullisten korvausten ja ennakkokorvausten arviointiajankohtien kustannustasoerosta johtuvana hyötynä yhteensä 12 850 markkaa, korvausta kaikkiaan 40 364 markkaa, kaikki korvaukset lopullisesta selitelmästä ja arviokirjasta ilmenevine korkoineen.\n      Tyytymättöminä toimitusmiesten päätökseen A ja B olivat hakeneet Etelä-Suomen MO:ssa muutosta ja siellä esittämillään perusteilla vaatineet,\n      A, että toimitusmiesten päätös vähentää korvauksista lopullisten korvausten ja ennakkokorvausten arviointiajankohdan kustannustasoerosta aiheutuva hyöty olisi lakiin perustumattomana poistettava sekä että A:lle Timperin tilasta RN:o 4:42 tieoikeuksin otetuista kuviot 415, 417, 418, 419, 600 ja 601 käsittävistä alueista määrätty korvaus olisi korotettava laskettuna 70 000 markan mukaan hehtaarilta, että korvaus kuvion 602 osalta olisi korotettava laskettavaksi 100 000 markan mukaan hehtaarilta sekä että korvaus kuviosta 598 olisi korotettava laskettavaksi 60 000 markan mukaan hehtaarilta, minkä ohessa A oli vaatinut kulujensa korvaamista, ja\n      B, että hänelle tilan Västis RN:o 1:13 kohdalla määrätty korvaus tiealueelta poistetun ladon osalta korotettaisiin 21 000 markaksi ja että toimitusmiesten päätös, jolla lopullisesta korvauksesta oli vähennetty lopullisen korvausten ja ennakkokorvausten arviointiajankohdan kustannustasoerosta aiheutuva hyöty, olisi lakiin perustumattomana kumottava, minkä ohessa B oli vaatinut kulujensa korvaamista.\n      MO p. 27.3.1980 oli katsonut, ettei toimitusmiesten menettely ennakonkorvausten korottamisesta toimituksen lopettamisajankohdan hintatasoon elinkustannusindeksiä soveltaen ja näin korotetun ennakkokorvauksen hyödyksi nimittämän osuuden vähentäminen lopullisesta korvausmäärästä perustunut oikeuskäytäntöön, eikä sille löytynyt myöskään tukea laista, ottaen nimenomaan huomioon toisaalta sen, että luovutuksenkorvauksille lain mukaan määrättävä korko haltuunotosta ei ollut yhdenmukainen elinkustannusindeksin kehityksen kanssa, eikä toisaalta voitu myöskään katsoa maapohjan arvon seuraavan elinsiitä, että lopullinen korvaus vastasi lain tarkoittamaa täyttä korvausta. Sen vuoksi MO oli kumonnut toimitusmiesten päätöksen tältä osin ja todennut, että niin ollen lopullisten korvausten ohella oli vain mainittava suoritetut ennakkokorvaukset. Muilta osin MO oli jättänyt asian toimitusmiesten päätöksen varaan muutoin paitsi että Timperin tilasta RN:o 4:42 tieoikeuksin otetusta kuvion 602 käsittävästä alueesta määrätty korvaus korotettiin, laskettuna 70 000 markan mukaan hehtaarilta, 25 340 markaksi toimitusmiesten määräämine korkoineen. Tie- ja vesirakennushallitus velvoitettiin suorittamaan korvaukseksi välttämättömistä oikeudenkäyntikuluista A:lle 800 ja B:lle 500 markkaa.\n      Pyytäen valituslupaa tie- ja vesirakennushallitus haki muutosta MO:n päätöksen siltä osin kuin siinä oli kumottu toimitusmiesten menettely, jolla tietoimituksessa maksettavaksi määrätyt ennakkokorvaukset oli tilojen Isopelto RN:o 2:87, Timperi RN:o 4:42, Aliristniemi RN:o 1:20 ja Västis RN:o 1:13 osalta korotettu elinkustannusindeksiä soveltaen toimituksen lopettamisajankohdan pistemäärää vastaaviksi ja näin saadut korotusosat hyödyksi nimitettyinä vähennetty lopullisista korvausmääristä, sekä vaatinut MO:n päätöksen kumoamista ja asian jättämistä tältä osin toimitusmiesten päätöksen varaan. Lupa myönnettiin ja A antoi häneltä pyydetyn vastauksen. B ei käyttänyt hänelle varattua tilaisuutta vastauksen antamiseen.\n    \n    \n      \n      KKO t. tutki asian ja totesi, ettei yleisistä teistä annetussa laissa ollut erityistä säännöstä siitä, miten suoritettu ennakkokorvaus tulisi ottaa huomioon tietoimituksen päättyessä. Näin ollen oli meneteltävä vain siten, että lopullista korvausta maksettaessa ennakkokorvaus vähennettiin siitä sellaisena kuin se aikanaan oli suoritettu. Sen vuoksi KKO katsoi, ettei ollut syytä muuttaa MO:n päätöksen lopputulosta. Tie- ja vesirakennushallitus velvoitettiin suorittamaan korvaukseksi A:lle hänellä vastauksen antamisesta KKO:ssa olleista kuluista 350 markkaa.\n      \n        Ratkaisuun osallistuneet: oikeusneuvokset Salervo, Saarni-Rytkölä, Riihelä ja Lindholm sekä ylimääräinen oikeusneuvos Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-06-29",
    "1982-06-30"
  ],
  "judgmentNumber": [
    "II108"
  ],
  "date": [
    "1981-12-16"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II108"
  ],
  "year": [
    "1982"
  ],
  "description": [
    "http://data.finlex.fi/voc/kko/fin/d54737ff",
    "http://data.finlex.fi/voc/kko/swe/d8dab575"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}