{
  "@id": "sfecli:kko/1980/II140",
  "languageVersion": [
    {
      "@id": "sfecli:kko/1980/II140/fin",
      "title_fi": [
        "KKO:1980-II-140"
      ],
      "abstract_fi": [
        "\n    Rikosjutun todistajia vastaan ajettu syyte tahallisesta perättömästä lausumasta oli hylätty. Kun perätöntä lausumaa koskevassa oikeudenkäynnissä kuitenkin oli käynyt ilmi seikkoja, joita ei ollut aikaisemmin esitetty ja jotka todennäköisesti olisivat johtaneet siihen, että syytettyjen rikokseen olisi ollut sovellettava lievempiä rangaistussäännöksiä, tuomio purettiin oikeudenkäymiskaaren 31 luvun 8 §:n 3 kohdan nojalla.\n    Ään\n  "
      ],
      "hasFormat": {
        "@id": "sfecli:kko/1980/II140/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Sitten kun virallinen syyttäjä ja posti- ja lennätinhallitus olivat Halikon KO:ssa vaatineet A:n ja B:n tuomitsemista rangaistukseen, paitsi muusta, hyötymistarkoituksessa tehdystä tahallisesta virkarikoksesta ja posti- ja lennätinhallitus oli lisäksi vaatinut eräitä korvauksia sekä KO oli 3/9 1965 julistamallaan päätöksellä lausunut asiasta, Turun HO oli 22/4 1966 antamassaan päätöksessä katsonut selvitetyksi, sikäli kuin nyt oli kysymys, että A ja B olivat, A toimiessaan posti- ja lennätinhallituksen Turun lennätin- ja puhelinpiirin Salon aluetoimiston ensimmäisenä teknikkona ja B posti- ja lennätinhallituksen virkaatoimittavana autonkuljettajana,\n      2) A, ostettuaan kesäkuun alussa 1963 moottoriveneen, tahallansa virkaansa toimittaessaan hankkiakseen itselleen sekä 2 b) kohdassa selostetulla menettelyllä myös B:lle hyötyä a) kunnostuttanut veneensä moottoria käyttämällä korjaustyöhön alaisiaan Salon aluetoimistossa autonkuljettajana toiminutta X:ää 17/6 - 19/6 ja 24/6 - 28/6 1963 ja tilapäisenä kesälomasijaisena ollutta Y:tä 26/6 ja 10/7 1963 välisenä aikana sekä merkinnyt heidän kummankin korjaustyöhön käyttämänsä työajan pitämiinsä tuntikirjoihin ja hyväksynyt niiden mukaisesti laaditut palkkalistat, joiden perusteella X:lle ja Y:lle oli valtion varoista maksettu palkkaa, X:lle 233 markkaa 98 penniä ja Y:lle 283 markkaa 24 penniä eli yhteensä 517 markkaa 22 penniä, ja\n      2 b) A:n sovittuaan asiasta B:n kanssa laatinut 8/7 1963 Turun lennätin- ja puhelinpiirin piirikonttorille osoittamansa, nimikirjoituksellaan varmentamansa laskun, jonka mukaan B:lle oli valtion varoista maksettava korvausta oman moottoriveneen käyttämisestä valtion ajoihin edellisen kesäkuun 24 - 28 päiviltä ja sanotun heinäkuun 1 päivältä yhteensä 144 markkaa, minkä korvauksen B oli nostanut itselleen ja luovuttanut siitä osan A:lle, vaikka vene todellisuudessa ei ollut tuona aikana ollut lainkaan valtion käytössä, sekä\n      3) B tahallansa virkaansa toimittaessaan, hankkiakseen itselleen ja A:lle hyötyä, syyllistynyt 2 b) kohdassa selostettuun rikolliseen menettelyyn.\n      Sen vuoksi HO oli, samalla kun A tuomittiin jatketusta väkijuomain luvattomasta myynnistä sakkorangaistukseen ja menettämisseuraamukseen sekä kahdesta varomattomuudesta ja huolimattomuudesta tehdystä virkavirheestä kummastakin varoitus sekä suorittamaan vahingonkorvausta, rikoslain 40 luvun 20 §:n 1 momentin ja 2 luvun 9 §:n 7 luvun 1 §:n nojalla tuominnut A:n 2) kohdassa mainitusta tahallisesta jatketusta hyötymistarkoituksessa tehdystä virkarikoksesta viraltapantavaksi sekä B:n 3) kohdassa kerrotusta tahallisesta hyötymistarkoituksessa tehdystä virkarikoksesta viraltapanon sijasta 60:een 1 markan 50 pennin määräiseen päiväsakkoon eli maksamaan sakkoa 90 markkaa. Sen ohessa A ja B oli tuomittu suorittamaan posti- ja lennätinhallitukselle korvaukseksi aiheuttamastaan vahingosta, A yksin 517 markkaa 22 penniä 5 prosentin korkoineen 21/1 1965 lukien ja A ja B yhteisvastuullisesti 144 markkaa niin ikään 5 prosentin korkoineen 21/1 1965 lukien, sekä A velvoitettu korvaamaan posti- ja lennätinhallituksen oikeudenkäyntikulut 520 markalla, johon korvaukseen B:n tuli osallistua yhteisvastuullisesti A:n kanssa 100 markalla. Vielä A oli velvoitettu korvaamaan valtiolle sen varoista maksettavaksi määrätyt todistajanpalkkiot 56 markkaa.\n      KKO oli 5/12 1966 antamallaan päätöksellä hylännyt A:n muutoksenlupa-anomuksen.\n      Apulaisoikeuskansleri oli 16/8 1976 päivätyssä kirjeessä KKO:lle kertonut, että A oli oikeuskanslerille osoittamassaan 21/10 1968 päivätyssä kirjoituksessa esittänyt seikkoja, joiden perusteella oli syytä epäillä oikeudenkäynnissä todistajina kuultujen X:n ja Y:n syyllistyneen perättömän lausuman antamiseen. Keskusrikospoliisin toimitettua asiassa uuden tutkimuksen apulaisoikeuskansleri oli 11/6 1970 päivätyllä kirjeellään määrännyt Turun ja Porin läänin poliisitarkastajan ajamaan X:ää ja Y:tä vastaan Halikon KO:ssa syytettä tahallansa vastoin parempaa tietoansa valan tai vakuutuksen nojalla annetuista perättömistä lausumista, jotka osaltaan olivat vaikuttaneet siihen, että syytön oli tuomittu rangaistukseen. Halikon KO oli 23/3 1971 julistamallaan päätöksellä hylännyt X:ää ja Y:tä vastaan ajetun syytteen, minkä päätöksen Turun HO oli 6/6 1972 pysyttänyt. KKO oli päätöksellään 11/6 1976 hylännyt virallisen syyttäjän sekä A:n ja B:n muutoksenhakulupa-anomukset. Suoritetuissa uusissa tutkimuksissa ilmenneet ja perätöntä lausumaa koskevan jutun oikeuskäsittelyn yhteydessä esitetyt seikat, jos ne olisivat olleet tiedossa käsiteltäessä syytettä A:ta ja B:tä vastaan, olisivat todennäköisesti johtaneet syytettyjen vapauttamiseen. Sen vuoksi apulaisoikeuskansleri oli anonut, että KKO purkaisi Turun HO:n 22/4 1966 antaman päätöksen ja KKO:n 5/12 1966 antaman päätöksen siltä osalta kuin A oli niillä tuomittu tahallisesta jatketusta hyötymistarkoituksessa tehdystä virkarikoksesta viraltapantavaksi ja B tahallisesta hyötymistarkoituksessa tehdystä virkarikoksesta viraltapanon sijasta sakkorangaistukseen sekä A ja B vahingonkorvauksiin näiden rikosten johdosta.\n      A oli 29/6 1976 KKO:een annetussa purkuhakemuksessa viitaten mainitussa perätöntä lausumaa koskevassa oikeudenkäynnissä ilmenneeseen uuteen selvitykseen pyytänyt sanottujen Turun HO:n 22/4 1966 antaman päätöksen ja KKO:n 5/12 1966 antaman päätöksen purkamista.\n      Posti- ja lennätinhallitus antoi hakemusten johdosta siltä vaaditun vastauksen.\n    \n    \n      KORKEIN OIKEUS\n      KKO p. tutki asian; ja koska asiassa oli po. Turun HO:n 22/4 1966 ja KKO:n 5/12 1966 antamien päätösten jälkeen kerrotussa perätöntä lausumaa koskevassa oikeudenkäynnissä, vaikkakin X:ää ja Y:tä vastaan ajettu syyte todistajana annetusta tahallisesta perättömästä lausumasta oli hylätty, käynyt ilmi seikkoja, joita ei ollut aikaisemmin esitetty ja jotka todennäköisesti olisivat johtaneet siihen, että syytettyjen A:n ja B:n rikoksiin olisi ollut sovellettava lievempiä rangaistussäännöksiä, KKO harkitsi lailliseksi esitetystä oikeudenkäymiskaaren 31 luvun 8 §:n 3 kohdan nojalla purkaa ja poistaa mainitut Turun HO:n 22/4 1966 ja KKO:n 5/12 1966 antamat päätökset siltä osin kuin A ja B oli niillä tuomittu, A tahallisesta jatketusta hyötymistarkoituksessa tehdystä virkarikoksesta viraltapantavaksi sekä B tahallisesta hyötymistarkoituksessa tehdystä virkarikosesta viraltapanon sijasta sakkorangaistukseen, sekä molemmat vahingonkorvauksiin näiden rikosten johdosta. Ratkaistessaan oikeudenkäymiskaaren 31 luvun 14 §:n 1 momentin nojalla jutun sen selvitettyyn tilaan nähden välittömästi KKO katsoi siinä käyneen ilmi, että A ja B olivat toimiessaan, A posti- ja lennätinhallituksen Turun lennätin- ja puhelinpiirin Salon aluetoimiston ensimmäisenä teknikkona ja B posti- ja lennätinhallituksen virkaatoimittavana autonkuljettajana, A, hankittuaan itselleen kesäkuun alussa 1963 moottoriveneen kunnostuttanut sitä sanotun kesäkuun 17 - 19 päivinä alaisellaan X:llä ja seuranneen heinäkuun alussa alaisellaan Y:llä sekä A ja B keskenään tekemänsä sopimuksen mukaisesti perineet valtiolta B:lle 144 markan korvauksen laskun mukaan vuokratulla veneellä 24 - 28/6 ja 1/7 1963 suoritetuiksi merkityistä virka-ajoista A:n laskuun kirjoittamallaan allekirjoituksellaan todistettua vuokratun veneen olleen sanottuina päivinä käytössä ja jakaneet tuon summan sitten keskenään, vaikka lasku ei ollut koskenut millään vuokratulla veneellä vaan mainitulla A:n omistamalla veneellä suoritettuja ajoja. Sitä vastoin KKO, ottaen huomioon, että jutussa esitettyjä posti- ja lennätinlaitoksen ko. alueella käyttämien ajoneuvojen ajopäiväkirjoihin tehtyjä merkintöjä ei ollut osoitettu vääriksi tai totuutta vastaamattomiksi ja kun oli myös selvitetty po. veneen olleen virka-ajoissa ainakin 24 ja 26/6 sekä 1/7 1963, katsoi jääneen näyttämättä, että X ja Y olisivat kunnostaneet venettä, X 24 - 28/6 1963 ja Y muutoin kuin edellä kerrotuin tavoin heinäkuun alussa 1963 tai ettei veneellä olisi suoritettu 24 -28/6 ja 1/7 1963 niitä virka-ajoja, joista posti- ja lennätinhallitus oli maksanut B:lle mainitut 144 markkaa. Niin ikään KKO katsoi jääneen näyttämättä, että X ja Y osallistuessaan edellä sanotuin tavoin A:n veneen kunnostamiseen olisivat tehneet sitä virka-aikanaan. A:n ja B:n viaksi jäi siis heidän syykseen tahallisina tekoina luettujen virkarikosten asemesta vain se, että he olivat salatakseen esimiehiltään sen seikan, että mainittu lasku koski A:n omistamaa venettä, valheellisesti sanotuin tavoin laskuttaneet valtiota muka vuokratulla veneellä suoritetuksi merkityistä ajoista. Kun valtiolle ei ollut laskutuksesta edellä sanotusta syystä katsottava aiheutuneen vahinkoa eikä ollut selvitetty, ettei asiaa olisi ollut luvallista järjestää siten, että A olisi sopinut posti- ja lennätinlaitoksen asianomaisen virkamiehen kanssa A:n veneen käyttämisestä A:lle maksettavaa korvausta vastaan virka-ajoihin ja kysymyksessä oli siten katsottava olevan ainoastaan mutkien välttämiseksi tehty, edellä selostetuin tavoin tosiasioiden vastainen laskutus, se oli luettava A:n ja B:n syyksi ymmärtämättömyydestä tehtynä virkavirheenä. Tämän vuoksi KKO harkitsi oikeaksi, hyläten syytteen sen nyt ko. osassa enemmälti, rikoslain 40 luvun 21 §:n 1 ja 2 momentin nojalla tuomita A:n ja B:n kummankin ymmärtämättömyydestä tehdystä virkavirheestä saamaan varoituksen. Niin ikään KKO harkitsi oikeaksi hylätä posti- ja lennätinhallituksen vaatimuksen A:n ja B:n velvoittamisesta suorittamaan vahingonkorvaukseksi, A:n yksin 517 markkaa 22 penniä sekä molempien yhteisvastuullisesti 144 markkaa. Kun HO:n päätös oli sanotuin tavoin purettu vain edellä selostettujen rangaistusten ja vahingonkorvausten osalta se jäi muutoin ja siis myös oikeudenkäyntikulujen ja todistajanpalkkioiden valtiolle korvaamisen kohdalta voimaan.\n      \n        Ylimääräinen oikeusneuvos Setälä, joka oli eri mieltä, lausui: koskei hakemusten tueksi ole näytetty sellaisia perusteita, jotka oikeudenkäymiskaaren 31 luvun 8 §:n mukaan ovat edellytyksenä lainvoimaisen tuomion purkamiselle, hylkään hakemukset.\n      \n      \n        Ratkaisuun osallistuneet: oikeusneuvokset Ådahl, Hämäläinen ja Riihelä sekä ylimääräinen oikeusneuvos Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1980:II140"
  ],
  "judgmentNumber": [
    "II140"
  ],
  "date": [
    "1980-03-27"
  ],
  "issued": [
    "1980-12-31"
  ],
  "creator": [
    "http://data.finlex.fi/common/KKO"
  ],
  "year": [
    "1980"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}