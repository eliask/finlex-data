{
  "@id": "sfecli:kko/1982/II163",
  "languageVersion": [
    {
      "@id": "sfecli:kko/1982/II163/fin",
      "title_fi": [
        "KKO:1982-II-163"
      ],
      "abstract_fi": [
        "\n    Kuntainliitto sairaalan omistajana ei ollut ryhtymällä vahingon välttämiseksi tarpeellisiin teknisiin toimiin huolehtinut siitä, että potilaiden käytössä olevasta suihkusta tuleva vesi olisi ollut lämpötilaltaan sopivaa. Se ei ollut myöskään huolehtinut siitä, ettei suihkua olisi voitu käyttää ilman valvontaa. Kuntainliitto oli vastuussa vahingosta, joka oli aiheutunut potilaalle hänen jäätyään saamansa sairauskohtauksen vuoksi avuttomassa tilassa makaamaan suihkusta valuvan kuuman veden alle. Korvausta soviteltiin.\n  "
      ],
      "hasFormat": {
        "@id": "sfecli:kko/1982/II163/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A, joka oli syntynyt 19.5.1957, sekä aviopuolisot B poikansa A:n holhoojina olivat kuntainliitolle C tiedoksi toimituttamiensa haasteiden nojalla KO:ssa kanteenaan lausuneet, että A:n ollessa hoidettavana kuntainliiton omistamassa sairaalassa hän oli 31.5.1974 suihkussa ollessaan saanut epilepsiakohtauksen, jolloin suihkusta tullut kuuma vesi oli valunut A:n päälle hänen ollessaan kohtauksen vuoksi avuttomassa tilassa seurauksin, että hänen ihostaan oli palanut 40 prosenttia. Lääkärinlausunnon mukaan A:n saamat vammat olivat toisen asteen palovammoja ja hän oli niiden vuoksi joutunut olemaan kaksi kuukautta sairaalahoidossa. Tapaus oli johtunut A:n sairaudesta ja valvonnan puutteellisuudesta sekä siitä, ettei A:ta ollut varoitettu yksin suihkuun menemisestä, eikä suihkuun ollut asennettu laitteita mainitunlaisten tapausten estämiseksi. Sen vuoksi ja kun A oli sairautensa vuoksi erityisen valvonnan tarpeessa ja kun hoitohenkilökunta oli laiminlyönyt tuon valvonnan ja tapauksen varalta asianmukaisten ohjeiden antamisen ja koska myös kuntainliitto oli laiminlyönyt huolehtia siitä, että suihkuhuone oli varustettu asianmukaisten laittein, B:n puolisot olivat vaatineet, että kuntainliitto velvoitettaisiin oman tuottamuksensa ja isännänvastuun perusteella suorittamaan A:lle sairaalakuluista 550, kivusta ja särystä 15 000 ja pysyvästä kosmeettisesta haitasta 5 000 markkaa laillisine korkoineen.\n      Kuntainliiton vastustettua kannetta Kuopion KO p. 16.2.1976 oli lausunut selvitetyksi, että A ollessaan hoidettavana kuntainliiton sairaalassa oli 31.5.1974 mennyt luvatta suihkuun sekä saatuaan suihkussa ollessaan epilepsiakohtauksen kaatunut tajuttomana lattialle, jolloin päälle valunut kuuma suihkuvesi oli aiheuttanut A:lle toisen asteen palovammoja noin 40 prosentille ihosta. Koska kuitenkaan sairaalan hoitohenkilökunnan ei ollut näytetty laiminlyöneen potilaiden hoitovelvollisuutta ja koskei kuntainliitto ollut muutoinkaan vastuussa tapahtumasta, jonka oli katsottava olleen tapaturma, KO oli hylännyt kanteen.\n      Itä-Suomen HO, jonka tutkittavaksi B:n puolisot holhoojantoimessaan olivat saattaneet jutun, t. 12.6.1980 oli jättänyt asian KO:n päätöksen varaan.\n      Pyytäen valituslupaa B:n puolisot 28.7.1979 kuolleen A:n kuolinpesän osakkaina hakivat muutosta HO:n tuomioon. Lupa myönnettiin ja kuntainliitto antoi siltä hakemuksen johdosta pyydetyn vastauksen.\n    \n    \n      \n      KKO t. tutki jutun. A oli 31.5.1974 ollessaan hoidettavana kysymyksessä olevassa sairaalassa saanut HO:n tuomiosta ilmenevät palovammat siinä selostetuin tavoin. Kuntainliitto sairaalan omistajana ei ollut ryhtymällä vahingon välttämiseksi tarpeellisiin teknisiin toimiin huolehtinut siitä, että suihkusta tuleva vesi olisi ollut lämpötilaltaan sopiva. Se ei ollut myöskään huolehtinut siitä, ettei suihkua olisi voitu käyttää ilman valvontaa. Tämän vuoksi kuntainliitto oli vastuussa aiheutuneesta vahingosta. A:lle oli aiheutunut sairaalakuluja 550 markkaa. Kohtuulliseksi korvaukseksi arvioitiin kivun ja säryn osalta 8 000 ja pysyvän kosmeettisen haitan osalta 3 000 markkaa. A, joka tapahtuma-aikaan oli ollut 17-vuotias, oli ollut tietoinen sairautensa laadusta ja siitä, että hänen sen vuoksi tuli käydä pesulla kylvettäjän valvonnassa. Kun A oli tästä huolimatta mennyt suihkuun yksin ilman valvontaa, hän oli osaltaan myötävaikuttanut vahinkoon. Suoritettavaa korvausta oli tämän vuoksi soviteltava kohtuuden mukaan.\n      Mainituilla perusteilla KKO muutti HO:n tuomiota siten, että kuntainliitto velvoitettiin suorittamaan A:n kuolinpesälle korvaukseksi sairaalakuluista 275 markkaa, kivusta ja särystä 4 000 markkaa ja pysyvästä kosmeettisesta haitasta 1 500 markkaa eli yhteensä 5 775 markkaa 5 prosentin korkoineen haasteen tiedoksiantopäivästä 16.6.1975 lukien.\n      \n        Ratkaisuun osallistuneet: oikeusneuvokset Leivonen, Ådahl ja Hämäläinen sekä ylimääräiset oikeusneuvokset Ketola ja Mäkinen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-11-09"
  ],
  "judgmentNumber": [
    "II163"
  ],
  "date": [
    "1982-02-10"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II163"
  ],
  "year": [
    "1982"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}