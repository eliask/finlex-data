{
  "@id": "sfecli:kko/2009/75",
  "languageVersion": [
    {
      "@id": "sfecli:kko/2009/75/fin",
      "title_fi": [
        "KKO:2009:75"
      ],
      "abstract_fi": [
        "\n    A oli syyllistynyt törkeään veropetoksen, kun hän oli usean vuoden ajan laiminlyönyt antaa arvonlisäverotukseen liittyvät veroilmoitukset. A:n avopuoliso B oli sallinut eräiden myyntitulojen suorittamisen oman pankkitilinsä kautta A:n liiketoiminnan kahden viimeisen toimintakuukauden aikana. B:n ei katsottu syyllistyneen avunantoon veropetokseen. (Ään.)\n    RL 5 luku 6 §\nRL 29 luku 1 § 3 kohta\n  "
      ],
      "hasFormat": {
        "@id": "sfecli:kko/2009/75/fin/txt",
        "content_fi": [
          "\n    \n      Asian käsittely alemmissa oikeuksissa\n      \n        Kuopion käräjäoikeuden tuomio 9.2.2007\n        Syyttäjän syytteen perusteella käräjäoikeus katsoi Pasi R:n syyllistyneen syytekohdassa 2 törkeään veropetokseen. Pasi R oli 15.2.2000 - 15.12.2005 liiketoiminnastaan arvonlisäverovelvollisena veron välttämistarkoituksessa laiminlyönyt arvonlisäverotusta varten säädetyn velvollisuuden eli laiminlyönyt antaa arvonlisäveron valvontailmoitukset ajalta tammikuu 2000 - joulukuu 2001, heinäkuu 2002 - joulukuu 2002 ja heinäkuu 2003 - lokakuu 2005. Laiminlyödyn arvonlisäveron määrä oli kaikkiaan 222 079 euroa.\n        Käräjäoikeus katsoi Soile R:n syyllistyneen syytekohdassa 3 edellä tarkoitetun veropetoksen avunantoon. Soile R oli omilla toimillaan edistänyt Pasi R:n veropetosta syys- ja lokakuussa 2005. Soile R oli sallinut käyttää omaa pankkitiliään siten, että Pasi R:n liiketoimintaan liittyvät rahasuoritukset 21.9.2005 yhteensä 5 000 euroa, 23.9.2005 yhteensä 10 000 euroa, 29.9.2005 yhteensä 12 000 euroa ja 4.10.2005 yhteensä 15 000 euroa oli maksettu Soile R:n pankkitilille, josta tämä oli ne nostanut käteisenä rahana ja toimittanut rahat Pasi R:lle. Järjestelyyn oli ryhdytty sen jälkeen, kun Pasi R:n omalla pankkitilillä olevia varoja oli ulosmitattu. Toimenpiteellä oli mahdollistettu Pasi R:n liiketoiminnan jatkuminen ulosmittauksista huolimatta.\n        Käräjäoikeus totesi asiassa olevan riidatonta, että Soile R:n tilille tulleisiin suorituksiin oli sisältynyt myynnin arvonlisäveroa yhteensä 6 102 euroa. Soile R oli tiennyt tilille tulleiden suoritusten liittyneen Pasi R:n liiketoimintaan. Soile R oli tiennyt myös Pasi R:n taloudellisista vaikeuksista ja tähän kohdistetuista ulosmittauksista. Soile R oli ollut Pasi R:n pitkäaikainen avopuoliso, ja liiketoimintaa oli harjoitettu heidän yhteisestä kodistaan käsin. Soile R oli ollut tietoinen myös Pasi R:n aikaisemmasta rikostuomiosta ja liiketoimintaan kohdistetuista verotarkastuksista. Näihin seikkoihin nähden Soile R:n oli salliessaan Pasi R:n käyttää pankkitiliään mainittujen suoritusten siirtämiseen täytynyt tietää tai ainakin pitää varsin todennäköisenä, että Pasi R laiminlöi syytekohdassa 2 tarkoitettujen lakisääteisten ilmoitus- ja maksuvelvoitteidensa huolehtimisen, ja Soile R oli suhtautunut tähän mahdollisuuteen hyväksyvästi tai ainakin välinpitämättömästi.\n        Näin ollen Soile R oli tahallaan auttanut Pasi R:ää veropetoksen tekemisessä. Käräjäoikeus tuomitsi Soile R:n avunannosta veropetokseen 50:een päiväsakkoon.\n        Asian ovat ratkaisseet käräjätuomari Petri Sahi ja lautamiehet.\n      \n      \n        Itä-Suomen hovioikeuden tuomio 26.6.2008\n        Soile R valitti hovioikeuteen vaatien syytteen hylkäämistä.\n        Hovioikeus toimitti asiassa pääkäsittelyn ja päätyi asiassa samaan lopputulokseen kuin käräjäoikeus.\n        Asian ovat ratkaisseet hovioikeuden jäsenet Jorma Lumiala, Tuula Jauhiainen ja Tuulikki Räsänen (eri mieltä).\n        Eri mieltä ollut määräaikainen hovioikeudenneuvos Tuulikki Räsänen totesi, että Soile R oli toimillaan auttanut Pasi R:ää jatkamaan liiketoimintaansa, joka olisi muutoin ulosmittausten johdosta estynyt. Sen sijaan Soile R:n toimilla ei ollut välitöntä yhteyttä Pasi R:n veropetosrikokseen, jonka Pasi R oli tehnyt laiminlyömällä arvonlisäveron kuukausikohtaisten valvontailmoitusten tekemisen. Soile R ei ollut kertomansa mukaan tiennyt mitään Pasi R:n veroasioista eikä hän ollut tiennyt, että Pasi R:n aikaisempi rikostuomio oli liittynyt arvonlisäveroihin.\n        Näyttämättä oli jäänyt, että Soile R salliessaan Pasi R:n käyttää pankkitiliään olisi tiennyt tai että hänen oli täytynyt pitää varsin todennäköisenä, että Pasi R Soile R:n pankkitiliä käyttäessään tuli veron välttämistarkoituksessa laiminlyömään lakisääteisiä ilmoitus- ja maksuvelvoitteitaan. Soile R ei ollut siten tahallaan auttanut Pasi R:ää syytekohdassa 2 tarkoitetun rikoksen tekemisessä eikä Soile R ollut syyllistynyt asiassa rikokseen.\n      \n    \n    \n      Muutoksenhaku Korkeimmassa oikeudessa\n      Soile R:lle myönnettiin valituslupa.\n      Valituksessaan Soile R vaati, että syyte avunannosta veropetokseen hylätään.\n      Virallinen syyttäjä ja Verohallinto vaativat vastauksissaan valituksen hylkäämistä.\n    \n    \n      Korkeimman oikeuden ratkaisu\n      \n        Perustelut\n        Asian tausta ja kysymyksenasettelu\n        1. Pasi R on lainvoimaiseksi jääneellä hovioikeuden tuomiolla tuomittu törkeästä veropetoksesta. Pasi R oli arvonlisäverovelvollisena liiketoiminnan harjoittajana veron välttämistarkoituksessa laiminlyönyt antaa arvonlisäveron valvontailmoitukset ajanjaksoilta tammikuu 2000 - joulukuu 2001, heinäkuu 2002 - joulukuu 2002 sekä heinäkuu 2003 - lokakuu 2005 ja oli aiheuttanut siten yhteensä 222 079 euron suuruisen arvonlisäveron määräämättä jäämisen.\n        2. Soile R oli sallinut avopuolisonsa Pasi R:n käyttää omaa pankkitiliään siten, että Pasi R:n liiketoimintaan liittyviä rahasuorituksia oli maksettu Soile R:n pankkitilille syys- ja lokakuun 2005 aikana kaikkiaan 42 000 euroa. Soile R oli nostanut rahat pankkitililtään ja luovuttanut ne edelleen Pasi R:lle.\n        3. Kysymys on siitä, onko Soile R menettelyllään auttanut Pasi R:ää mainitun rikoksen tekemisessä rangaistavalta avunannolta edellytetyllä tavalla.\n        Syytteessä esitetty teonkuvaus\n        4. Syyttäjän rangaistusvaatimus on perustunut siihen, että Soile R on omilla toimillaan edistänyt päärikosta eli Pasi R:n syyksi luettua veropetosta. Väitetyn avunantorikoksen on siten veropetoksen tavoin tullut liittyä arvonlisäverolain 162 §:ssä (1486/1994) tarkoitettujen, veroviranomaiselle kuukausittain annettavien veroilmoitusten laiminlyöntiin. Päärikoksen teonkuvauksessa ja siihen sovelletussa rikoslain 29 luvun 1 §:n 3 kohdassa merkityksellistä on muun muassa se, että verovelvollinen on kokonaan jättänyt täyttämättä lakisääteisen, veron määräämiseen vaikuttavan ilmoitusvelvollisuutensa.\n        5. Alemmissa oikeuksissa verovirasto on yhtynyt syyttäjän esittämään rangaistusvaatimukseen. Korkeimmalle oikeudelle antamassaan vastauksessa Verohallinto on nimenomaisesti esittänyt, että sallimalla pankkitilinsä käytön Soile R on mahdollistanut sen, että Pasi R oli voinut salata arvonlisäverollisen tulon veronsaajalta. Soile R:n tilinkäyttö oli näin olennaisesti vaikuttanut kiinnijäämisriskiin. Korkein oikeus toteaa, että kierrättämällä liiketoiminnasta saatuja tuloja sivullisen pankkitilin kautta liiketoiminnan harjoittaja voi pysytellä viranomaisvalvonnan ulkopuolella ja pyrkiä välttämään esimerkiksi verojen maksamisen. Pankkitilin antaminen liiketoimintaa harjoittavan käyttöön voikin olla toimenpide, joka edistää verorikoksen tekemistä.\n        Avunannon edellytysten täyttyminen\n        6. Rikoslain 5 luvun 6 §:n mukaan avunannosta tuomitaan se, joka ennen rikosta tai sen aikana neuvoin, toimin tai muilla tavoin tahallaan auttaa toista tahallisen rikoksen tai sen rangaistavan yrityksen tekemisessä. Niin kuin lainkohtaa koskevassa hallituksen esityksessäkin on todettu (HE 44/2002 vp s. 157), avunannon ei tarvitse olla toisen tekemän päärikoksen välttämätön edellytys, mutta avunantotoimen tulee lisätä rikoksen toteutumisen todennäköisyyttä. Lisäksi edellytetään avunantajan tahallisuutta, eli tämän tietoisuutta päärikoksesta, omasta toiminnastaan ja oman toiminnan päätekoa edistävästä merkityksestä.\n        7. Arvioitaessa sitä, onko Soile R:n sallima pankkitilin käyttö edistänyt Pasi R:n veropetoksen tekemistä, Korkein oikeus toteaa, että arvonlisäverotus on lähtökohtaisesti itseverotusta ja tapahtuu verovelvollisen omasta aloitteesta. Verovelvollisen tulee oma-aloitteisesti laskea ja maksaa vero valtiolle. Verovelvollisen on kultakin kalenterikuukaudelta annettava veroviranomaiselle veroilmoitus, josta ilmenee liikevaihto, suoritettava ja vähennettävä vero sekä muut verohallituksen määräämät veron oikeamääräisyyden toteamiseksi tarpeelliset tiedot.\n        8. Myynnistä suoritettava arvonlisävero voidaan arvonlisäverolaissa tarkemmin säädetyin edellytyksin kohdistaa sille kalenterikuukaudelle, jonka aikana tavara on toimitettu, se on laskutettu tai myyntihinta on kertynyt. Veroilmoitukset eivät pääsääntöisesti perustu vain verovelvollisen saamiin rahasuorituksiin, eikä ilmoituksiin liitetä esimerkiksi maksutositteita. Rahaliikenteen järjestämisen tapa ei siten suoraan liity veroilmoituksen tekemiseen tai tekemättä jättämisen.\n        9. Pasi R oli harjoittanut liiketoimintaansa ja laiminlyönyt veroilmoitusten teon usean vuoden aikana ja yhtäjaksoisestikin jo runsaan kahden vuoden ajan ennen kuin Soile R:n pankkitiliä oli kahden viimeisen toimintakuukauden aikana käytetty rahasuoritusten vastaanottamiseen. Soile R:n pankkitilin käyttö on perustunut ainakin ensisijaisesti siihen, että Pasi R oli joutunut ulosottotoimien kohteeksi, jolloin Pasi R:n omalle tilille tulevat rahavarat olivat vaarassa tulla ulosmitatuiksi. Soile R:n menettely ei siis ole ainakaan olennaisesti liittynyt Pasi R:n veropetosrikokseen. Pasi R:n tekemän veropetoksen paljastumisen kannalta ei myöskään ole ollut käytännöllistä merkitystä sillä, onko verovelvollisuuteen ehkä viittaavaa rahaliikennettä lyhyen ajan kierrätetty jollekulle toiselle kuuluvan tilin kautta.\n        10. Korkein oikeus katsoo, että tässä tapauksessa Soile R:n menettely, jossa hän on sallinut avopuolisonsa ohjata eräitä liiketoiminnasta kertyneitä myyntituloja pankkitilinsä kautta, ei ole siinä määrin edistänyt kuukausittaisten veroilmoitusten antamatta jättämistä ja siten arvonlisäveron määräämiselle merkityksellisen lakisääteisen velvollisuuden laiminlyömistä, että tämä teko olisi rangaistava avunantona veropetokseen. Näillä perusteilla Korkein oikeus katsoo, ettei Soile R:n menettely täytä rangaistavan avunannon edellytyksiä eikä Soile R ole syyllistynyt hovioikeuden hänen syykseen lukemaan avunantoon veropetokseen.\n      \n      \n        Tuomiolauselma\n        Hovioikeuden tuomio kumotaan Soile R:ää koskevilta osin ja Soile R:n osalta syyte (syytekohta 3) avunannosta veropetokseen (tekoaika 21.9. - 15.12.2005) hylätään ja Soile R vapautetaan hänelle tuomitusta sakkorangaistuksesta.\n        Asian ovat ratkaisseet oikeusneuvokset Mikko Tulokas (eri mieltä), Kari Kitunen, Hannu Rajalahti, Ilkka Rautio ja Marjut Jokela. Esittelijä Timo Ojala.\n        \n          Eri mieltä olevan jäsenen lausunto\n        \n        Oikeusneuvos Tulokas: Antamalla pankkitilinsä avopuolisonsa Pasi R:n käyttöön ja välittämälle tälle tilille tulleita varoja Soile R on avustanut Pasi R:ää salaamaan veroviranomaisilta liiketoimet, joista veroilmoituksia ei ole ollut tarkoituskaan tehdä eikä veroja maksaa. Olosuhteet ovat sellaiset, että Soile R:n on täytynyt olla näistä seikoista ja oman toimintansa merkityksestä tietoinen. Sen vuoksi hylkään valituksen ja jätän asian hovioikeuden tuomion varaan.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:2009:75"
  ],
  "contributor": [
    "http://data.finlex.fi/person/519b4e44",
    "http://data.finlex.fi/person/ecbc0b70",
    "http://data.finlex.fi/person/b7a35d25",
    "http://data.finlex.fi/person/12127fb9",
    "http://data.finlex.fi/person/68b21e1d"
  ],
  "referenceToLegislation": [
    "http://data.finlex.fi/eli/sd/1889/39/luku/29/pykala/1/momentti/1/kohta/3",
    "http://data.finlex.fi/eli/sd/1889/39/luku/5/pykala/6"
  ],
  "description": [
    "http://data.finlex.fi/voc/kko/fin/d729e73a",
    "http://data.finlex.fi/voc/kko/swe/cce33ed8",
    "http://data.finlex.fi/voc/kko/swe/7b6a2453",
    "http://data.finlex.fi/voc/kko/fin/9a812108",
    "http://data.finlex.fi/voc/kko/swe/033e7e6e",
    "http://data.finlex.fi/voc/kko/fin/6709e0d1",
    "http://data.finlex.fi/voc/kko/swe/b3eb3482",
    "http://data.finlex.fi/voc/kko/fin/dc919d48"
  ],
  "judgmentNumber": [
    "75"
  ],
  "date": [
    "2009-06-23"
  ],
  "issued": [
    "2009-09-29"
  ],
  "creator": [
    "http://data.finlex.fi/common/KKO"
  ],
  "year": [
    "2009"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "contributor": {
      "@id": "dcterms:contributor",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}