{
  "@id": "sfecli:kko/1990/79",
  "languageVersion": [
    {
      "@id": "sfecli:kko/1990/79/fin",
      "title_fi": [
        "KKO:1990:79"
      ],
      "abstract_fi": [
        "\n    Tekoaltaan rakentamisesta oli aiheutunut vesialueen rapukannan menetys, jota pidettiin korvausvelvollisuuden kannalta lopullisena. Raputuoton menetyksestä maksettavaa kertakaikkista korvausta määrättäessä oli rapujen arvioidusta myyntitulojen menetyksestä vähennettävä pyyntiym. kustannusten ohella myös vahingon kärsineen oman pyyntityön arvo.\n    Ään.\n  "
      ],
      "hasFormat": {
        "@id": "sfecli:kko/1990/79/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Vaatimukset vesioikeudessa\n        Revonlahden kalastuskunta ja sen myötäpuolet ovat asiaa vesioikeudessa käsiteltäessä lausuneet, että tie- ja vesirakennushallituksen rakentaessa Uljuan tekoallasta olivat vuoden 1969 kesällä Siikajokeen laskettu liete ja altaan rakentamiseen liittyvänä toimenpiteenä suoritettu vesialueen ruoppaus Siikajoen vesistössä vuoden 1969 aikana aiheuttaneet kalastuskuntien vesialueilla veden samenemisen ja likaantumisen. Tästä oli ollut seurauksena, että vuonna 1969 rapukanta oli Mankilan kalastuskunnan alueella noin 50 hehtaarin alalta tuhoutunut lopullisesti ja että ravustuksen harjoittaminen oli estynyt kalastuskuntien ja Hillin tilan RN:o 2:6 vesialueilla. Tällä perusteella kalastuskunnat ovat vaatineet korvausta raputuoton menetyksestä 600.000 ravun kokonaisvuosituoton mukaan laskettuna 4,20 markan kappalehinnan mukaan vähennettynä 15 prosentin pyynti- ynnä muilla kustannuksilla. A on samoin perustein vaatinut korvaukseksi 11 vuodelta 12.100 ravun menetyksestä 4 markan kappalehinnan mukaan ja 40 rapumerran menetyksestä 20 markan kappalehinnan mukaan yhteensä 49.200 markkaa. Kaikille määrille on lisäksi esitetty 6 prosentin korkovaatimus.\n      \n      \n        Pohjois-Suomen vesioikeuden ratkaisu\n        Vesioikeus on 24.2.1984 antamassaan päätöksessä katsonut korvauslaskelman perusteeksi 300.000 rapua vuodessa ja määrätessään kertakaikkisen korvauksen ravustuksen tuoton menetyksestä arvioinut ravun bruttohinnaksi sen hintakehitys ja rahan arvon muutos huomioon ottaen 3 mk/kpl. Kun pyydystyskustannusten osuutena oli pidetty keskimäärin 25 prosenttia, oli korvauslaskelmassa käytettäväksi ravun nettohinnaksi saatu 2,25 mk/kpl. Vesioikeus on velvoittanut vesihallituksen suorittamaan kertakaikkisena korvauksena ravustuksen tuoton menetyksestä kysymyksessä olevalta osalta seuraavat määrät 6 prosentin korkoineen 1.9.1969 lukien.\n        \n          Korvauksen saaja           Vesialueen pintaalan    Korvaus mk\n                                     mukainen prosentti      kokonaiskorvauksesta\n          Siikajoen kalastuskunta    20,71                   2.795.850\n          Revonlahden    \"           18,64                   2.516.400\n          Pehkolan       \"           18,23                   2.461.050\n          Mankilan       \"            5,23                     706.050\n          Sipolan (Rantsila) \"\n          - Siikajoki                14,28                   1.927.800\n          - Lamujoki                  0,71                      95.850\n          Hilli RN:o 2:6,A\n            om. A                     0,05                       6.750\n          Rantsilan kalastuskunta     8,75                   1.181.250\n          Sipolan (Pulkkila) \"\n          - Siikajoki                 2,42                     326.700\n          - Lamujoki                  0,69                      93.150\n          Kestilän kalastuskunta\n          - Lämsänkoskesta alav.      6,00                     810.000\n          -      \"         yläv.      2,63                     355.050\n        \n        Vesiylioikeuden päätös 27.11.1987\n        Vesihallituksen, nykyisen vesi- ja ympäristöhallituksen, sekä kalastuskuntien haettua muutosta vesioikeuden päätökseen ja kalastuskuntien toistettua vaatimuksensa muutoin mutta korotettua ravun kappalehinta-arviovaatimuksen hintatason noususta johtuen 4,70 markaksi vesiylioikeus on asiakirjoista havaittavan menettelyn jälkeen antamassaan päätöksessä katsonut rapukannan korvausvelvollisuuden kannalta kokonaisuudessaan menetetyksi, pitänyt korvauslaskelman perusteena 200.000 rapua vuodessa ja todennut, että koska korvattavana oli koko rapukannan menetys ja korvauksia arvioitaessa siis edellytettiin ravustuksen vahinkoalueella päättyneen, oli korvattavaa nettohintaa määrättäessä ravun bruttohinnasta vähennettävä muiden pyyntikustannusten lisäksi myös pyyntityön arvo. Ravun bruttohinta vuonna 1968 oli ollut keskimäärin 0,45 mk/kpl. Yleisen hintatason muutos 1968-1984 huomioon ottaen korvausperusteena käytettäväksi ravun bruttohinnaksi saatiin 2,10 mk/kpl. Tästä vesiylioikeus on arvioinut edellä lausutun periaatteen mukaisesti ravun korvattavaksi nettoarvoksi 1 mk/kpl. Edellä lausutuilla periaatteilla ja pääomakertoimella 20 määrättävä korvaus raputuoton täydellisestä menetyksestä sisälsi myös kertakaikkisen korvauksen kalastuskuntien raputulojen, kuten vesialueiden vuokratulojen ja ravustuslupatulojen menetyksestä. Näillä ja A:n korvauksen osalta vastaavilla perusteilla vesiylioikeus on alentanut ravustuksen tuoton, oikeastaan vesialueen raputuoton menetyksestä vesihallituksen maksettaviksi määrätyt kertakaikkiset korvaukset kysymyksessä olevalta osalta jäljempänä korvausluettelossa mainittuihin määriin, jotka oli maksettava vesioikeuden päätöksessä mainituin tavoin laskettavine korkoineen.\n        \n          Korvauksen saaja             Vesi-     Vesialueen     Korvaus\n                                       alueen    pinta-alan     mk\n                                       pinta-    mukainen\n                                       ala ha    prosentti\n                                                 kokonais-\n                                                 korvauksesta\n          Siikajoen kalastuskunta      203,00    20,71          828.400\n          Revonlahden kalastuskunta    182,75    18,64          745.600\n          Pehkolan kalastuskunta       178,75    18,23          729.200\n          Mankilan kalastuskunta        51,25     5,23          209.200\n          Sipolan (Rantsila)\n          kalastuskunta\n          - Siikajoki                  139,96    14,28          571.200\n          - Lamujoki                     7,0      0,71           28.400\n          Hilli RN:o 2:6                 0,54     0,05            2.000\n          om. A\n          Rantsilan kalastuskunta       85,75     8,75          350.000\n          Sipolan (Pulkkila)\n          kalastuskunta\n          - Siikajoki                   23,75     2,42           96.800\n          - Lamujoki                     6,75     0,69           27.600\n          Kestilän kalastuskunta\n          - Lämsänkoskesta alav.        58,8      6,00          240.000\n          - Lämsänkoskesta yläv.        25,8      2,63          105.200\n        \n        MUUTOKSENHAKU KORKEIMMASSA OIKEUDESSA\n        Revonlahden kalastuskunnalle ja sen myötäpuolina oleville muille kalastuskunnille on myönnetty valituslupa 21.6.1988 siltä osin kuin on kysymys siitä, onko vesialueen raputuoton menetyksestä johtuvaa korvausta laskettaessa otettava vähennyksenä huomioon muiden pyyntikustannusten lisäksi myös pyyntityön arvo. A:n, jonka valtakirja on liitetty Revonlahden kalastuskunnan ja sen myötäpuolten muutoksenhakuvaltakirjojen oheen, on katsottava kohdaltaan osallistuneen muutoksenhakemukseen. Myös hänelle myönnetään, hakemus enemmälti hyläten, valituslupa edellä mainitussa laajuudessa.\n        Revonlahden kalastuskunta myötäpuolineen on ensisijaisesti vaatinut, että vesiylioikeuden päätös kumotaan siltä osin kuin vesialueen raputuoton menetyksestä johtuvaa korvausta laskettaessa on vähennyksenä otettu huomioon muiden pyyntikustannusten lisäksi myös pyyntityön arvo ja toissijaisesti, että vaikka pyyntikustannuksissa otettaisiin huomioon pyyntityön arvo, niiden määrää ei arvioitaisi 25 prosenttia suuremmaksi ravun bruttohinnasta. Lisäksi Revonlahden kalastuskunta myötäpuolineen on vaatinut vesi- ja ympäristöhallituksen velvoittamista korvaamaan niillä asiassa olleet oikeudenkäyntikulut.\n        Vesi- ja ympäristöhallitus on antanut siltä pyydetyn vastauksen.\n      \n    \n    \n      KORKEIMMAN OIKEUDEN RATKAISU 15.6.1990\n      \n        Perustelut\n        Ravun nettohintaa määrättäessä on pyyntityön arvo muiden pyyntikustannusten lisäksi vähennettävä ravun bruttohinnasta. Pyynnin luonne huomioon ottaen, kun ravustamista myös on harjoitettu virkistystarkoituksessa ja kotitarvekäyttöön ja siis suhteellisen pienin kuluin, pyyntikustannusten määräksi on Korkeimman oikeuden harkinnan mukaan arvioitava 25 prosenttia vesiylioikeuden määräämästä ravun bruttoarvosta 2,10 markasta. Rapujen korvattava nettoarvo on näin ollen 1,57 markkaa kappaleelta.\n      \n      \n        Tuomiolauselma\n        Vesiylioikeuden päätöstä muutetaan siten, että vesialueen raputuoton menetyksestä vesi- ja ympäristöhallituksen maksettaviksi määrätyt kertakaikkiset korvaukset korotetaan jäljempänä olevassa korvausluettelossa mainittuihin määriin vesioikeuden päätöksessä mainituin tavoin laskettavine korkoineen.\n        \n          Korvauksen saaja                    Korvaus\n          1. Siikajoen kalastuskunta          1.300.588 markkaa\n          2. Revonlahden kalastuskunta        1.170.592 \"\n          3. Pehkolan kalastuskunta           1.144.844 \"\n          4. Mankilan kalastuskunta             328.444 \"\n          5. Sipolan (Rantsila) kalastuskunta\n             - Siikajoki                        896.784 \"\n             - Lamujoki                          44.588 \"\n          6. Hilli RN:o 2:6                       3.140 \"\n             om. A\n          7. Rantsilan kalastuskunta            549.500 \"\n          8. Sipolan (Pulkkila) kalastuskunta\n             - Siikajoki                        151.976 \"\n             - Lamujoki                          43.332 \"\n          9. Kestilän kalastuskunta\n             - Lämsänkoskesta alav.             376.800 \"\n             - Lämsänkoskesta yläv. 165.164 \"\n        \n        Vesi- ja ympäristöhallitus velvoitetaan korvaamaan Revonlahden kalastuskunnan ja sen myötäpuolten yhteiset oikeudenkäyntikulut Korkeimmassa oikeudessa 2.000 markalla.\n        \n          Ratkaisuun osallistuneet: oikeusneuvokset Ådahl, Nybergh, Lehtonen, Rintala ja Paasikoski (eri mieltä)\n        \n      \n      \n        Eri mieltä olevan jäsenen lausunto\n        Oikeusneuvos Paasikoski: Rapukannan tuhoutumisesta aiheutunutta taloudellista vahinkoa laskettaessa on rapujen myyntituloina menetetystä määrästä vähennettävä pyyntija myyntikustannukset. Ravustukseen ei ole näytetty käytetyn palkattua työvoimaa, joten pyyntikustannukset eivät sisällä palkkakustannuksia.\n        Harkittaessa onko kokonaisvahingon määrää laskettaessa ravustuksesta vapautuneen oman työvoiman arvo kokonaan tai osaksi vähennettävä menetetystä myyntitulosta, on selvitettävä, onko vapautunut työvoima käytetty tai voitu kohtuudella edellyttää käytetyksi korvaamaan aiheutunutta taloudellista menetystä muulla tuottavalla toiminnalla. Jos näin olisi, tulisi tuon toiminnan arvioitu tuotto myös vähennettäväksi menetetystä myyntitulosta.\n        Rapujen pyynti tapahtuu yleensä iltamyöhään ja aamuvarhain eli tavanomaisen työajan ulkopuolella. Jutussa ei ole näytetty, että ravustajat, joista valtaosa harjoittaa päätoimenaan maanviljelyä, olisivat rapukannan tuhoutumisen jälkeen käyttäneet tai kohtuudella voineet käyttää ravustuksesta vapautuneen ajan muuhun tuottavaan toimintaan. Oman työn arvoa ei siten tule vähentää korvattavaa vahinkoa laskettaessa.\n        Vähennettävät kustannukset arvioin 20 prosentiksi rapujen myyntihinnasta, joten saan ravun korvattavaksi arvoksi 1,68 markkaa.\n        Edellä esitetyllä perusteella muutan vesiylioikeuden päätöstä siten, että korotan vesialueen raputuoton menetyksestä vesi- ja ympäristöhallituksen maksettaviksi määrätyt kertakaikkiset korvaukset vesioikeuden päätöksessä mainituin tavoin laskettavine korkoineen seuraavasti:\n        \n          Korvauksen saaja                    Korvaus\n          Siikajoen kalastuskunta             1.391.700 markkaa\n          Revonlahden kalastuskunta           1.252.600 \"\n          Pehkolan kalastuskunta              1.225.100 \"\n          Mankilan kalastuskunta                351.500 \"\n          Sipolan (Rantsila) kalastuskunta    1.007.300 \"\n          Hilli RN:o 2:6 (om. A)                  3.360 \"\n          Rantsilan kalastuskunta               588.000 \"\n          Sipolan kalastuskunta                 209.000 \"\n          Kestilän kalastuskunta                579.900 \"\n        \n        Oikeudenkäyntikulujen korvaamisen osalta olen samaa mieltä kuin Korkeimman oikeuden enemmistö.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1990:79"
  ],
  "description": [
    "http://data.finlex.fi/voc/kko/fin/c1226b94",
    "http://data.finlex.fi/voc/kko/swe/abf8e040"
  ],
  "judgmentNumber": [
    "79"
  ],
  "date": [
    "1989-03-20"
  ],
  "issued": [
    "1990-06-15"
  ],
  "creator": [
    "http://data.finlex.fi/common/KKO"
  ],
  "year": [
    "1990"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}