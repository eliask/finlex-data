{
  "@id": "sfecli:kko/2004/29",
  "languageVersion": [
    {
      "@id": "sfecli:kko/2004/29/fin",
      "title_fi": [
        "KKO:2004:29"
      ],
      "abstract_fi": [
        "\n    Rekisteröity aatteellinen yhdistys, jonka tarkoituksena on osallistuminen vuosittaisen kaupunkifestivaalin järjestämiseen, on Korkeimman oikeuden päätöksestä ilmenevillä perusteilla katsottu yrityksen saneerauksesta annetun lain 2 §:n 1 momentissa tarkoitetuksi taloudellista toimintaa harjoittavaksi yhdistykseksi, joka voi olla yrityssaneerauksen kohteena.\n    YSL 2 § 1 mom\n  "
      ],
      "hasFormat": {
        "@id": "sfecli:kko/2004/29/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Turun käräjäoikeuden päätös 17.4.2003\n        Käräjäoikeus hylkäsi Pro Laituri ry:n yrityssaneeraushakemuksen, koska hakijana ei ollut yritystoimintaa harjoittava yritys, vaan aatteellinen yhdistys. Tällainen yhdistys jäi käräjäoikeuden mukaan yrityksen saneerauksesta annetun lain soveltamisalan ulkopuolelle.\n        Asian ovat ratkaisseet käräjätuomari Hannu Vuorenpää, käräjätuomari Pekka Aaltonen ja käräjäviskaali Heli Sallinen.\n      \n      \n        Turun hovioikeuden päätös 4.9.2003\n        Yhdistys valitti hovioikeuteen.\n        Hovioikeus lausui, että yhdistys oli yhdistyslain tarkoittama yhdistysrekisteriin merkitty aatteellinen yhdistys. Yhdistyslain 2 §:n säännös huomioon ottaen aatteellisen yhdistyksen tarkoitus tai toiminnan laatu ei voinut olla pääasiassa taloudellinen. Yhdistyksen sääntöjen mukaan sen tarkoituksena ei ollut voiton tai muun välittömän taloudellisen edun hankkiminen toimintaan osallisille. Käytännössä sen aatteellista tarkoitusperää oli kuitenkin toteutettu lähes yksinomaan harjoittamalla säännöissä tarkoitettua taloudellista toimintaa.\n        Hovioikeus totesi, että yhdistyksen taloudellisessa toiminnassa oli kysymys yhden tapahtuman järjestämisestä vuosittain ja että yhdistyksen talous oli täysin riippuvainen tapahtuman onnistumisesta. Toimintaa oli vain osan aikaa vuodesta. Koska yhdistyksen taloudellinen toiminta ei ollut jatkuvaa, toiminnan tuloskehityksen luotettava arviointi pitkällä tähtäimellä oli vaikeaa. Saneerausohjelman läpivieminen kuitenkin edellytti, että saneerausvelallisen taloudellisen toiminnan tulos oli voimakkaasti voitollinen. Toisaalta aatteellisen yhdistyksen tarkoitus tai toiminnan laatu ei yhdistyslain 2 §:n säännös huomioon ottaen voinut myöskään olla pääasiassa taloudellinen.\n        Näillä perusteilla hovioikeus katsoi, että yhdistyksen harjoittama toiminta ei ollut sellaista yrityksen saneerauksesta annetussa laissa tarkoitettua jatkamiskelpoista taloudellista toimintaa, joka voi olla saneerausmenettelyn kohteena.\n        Hovioikeus ei muuttanut käräjäoikeuden päätöksen lopputulosta.\n        Asian ovat ratkaisseet hovioikeuden jäsenet Tapio Kilpi, Markku Aarola ja Jouko Valtonen. Esittelijä Leena Alanne.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa myönnettiin.\n      Pro Laituri ry vaati, että sitä koskeva yrityssaneerausmenettely aloitetaan.\n      Turun kaupunki, Varsinais-Suomen työvoima- ja elinkeinokeskus ja Lounais-Suomen verovirasto vastasivat valitukseen ja vaativat sen hylkäämistä.\n    \n    \n      KORKEIMMAN OIKEUDEN RATKAISU\n      Asiassa on kysymys siitä, voiko yhdistysrekisteriin merkitty aatteellinen yhdistys Pro Laituri ry olla yrityksen saneerauksesta annetussa laissa tarkoitetun saneerausmenettelyn kohteena.\n      Edellä mainitun lain 1 §:n 1 momentin mukaan taloudellisissa vaikeuksissa olevan velallisen jatkamiskelpoisen yritystoiminnan tervehdyttämiseksi taikka sen edellytysten turvaamiseksi ja velkajärjestelyn aikaansaamiseksi voidaan ryhtyä tuon lain mukaiseen saneerausmenettelyyn. Lain 2 §:n 1 momentin mukaan saneerausmenettelyn kohteena voi olla muun muassa taloudellista toimintaa harjoittava yhdistys. Saman pykälän 2 momentin mukaan eivät eräät laitokset eikä selvitystilassa oleva yhtiö tai osuuskunta voi olla saneerausmenettelyn kohteena. Sitä vastoin tuossa lainkohdassa ei mainita aatteellista yhdistystä.\n      Pro Laituri ry on yhdistysrekisteriin merkitty yhdistys, jonka päätarkoituksena on suunnitella ja järjestää kesäisin Down By The Laituri -niminen kaupunkifestivaali Turussa. Tilintarkastajan selvityksestä ja yhdistyksen tasekirjasta 31.12.2001 ilmenee, että kaupunkifestivaaleja on järjestetty vuosittain vuodesta 1993 lähtien. Festivaaleissa on ollut sekä maksutonta että maksullista ohjelmaa. Lipputulojen lisäksi tuloja on saatu muun muassa kaupungin avustuksista ja yhteistyökumppaneilta. Velat ovat muodostuneet festivaalin järjestämisestä aiheutuneista kuluista ja niiden suorittamiseen otetuista lainoista. Pro Laituri ry:n saneerausmenettelyä koskevan hakemuksen mukaan yhdistys on toiminnastaan verovelvollinen ja se on myös rekisteröity arvonlisäverovelvollisten rekisteriin.\n      Pro Laituri ry harjoittaa siten taloudellista toimintaa, joka on suunnitelmallista, vuosia jatkunutta ja siihen liittyy taloudellinen riski. Yhdistyksen taloudellisessa toiminnassa on tosin kysymys yhdestä vuosittain järjestettävästä tapahtumasta ja yhdistyksen talous riippuu tapahtuman onnistumisesta. Näillä seikoilla sen enempää kuin silläkään, että yhdistyksen tuloskehityksen luotettava arviointi pitkällä aikavälillä mahdollisesti on vaikeaa, ei ole kuitenkaan merkitystä arvioitaessa, onko Pro Laituri ry sellaisen yrityksen saneerauksesta annetun lain 2 §:n 1 momentissa tarkoitettu taloudellista toimintaa harjoittava yhdistys, joka voi olla saneerausmenettelyn kohteena. Mikään muukaan ei puhu sen puolesta, ettei aatteellinen yhdistys, joka harjoittaa sellaista taloudellista toimintaa kuin Pro Laituri ry, voisi olla saneerausmenettelyn kohteena.\n      Pro Laituri ry on näin ollen yrityksen saneerauksesta annetun lain 2 §:n 1 momentissa tarkoitettu taloudellista toimintaa harjoittava yhdistys, joka voi olla saneerausmenettelyn kohteena. Alempien oikeuksin ei siten olisi tullut mainitsemillaan perusteilla hylätä Pro Laituri ry:n hakemusta.\n      \n        Päätöslauselma\n        Hovioikeuden ja käräjäoikeuden päätökset kumotaan. Asia palautetaan Pro Laituri ry:n saneerausmenettelyä koskevan hakemuksen käsittelyn jatkamista varten käräjäoikeuteen, jonka tulee huomioon ottaen palauttamisen syy asiassa laillisesti menetellä.\n        Asian ovat ratkaisseet oikeusneuvokset Anja Tulenheimo-Takki, Erkki-Juhani Taipale, Gustaf Möller, Mikael Krogerus ja Pertti Välimäki. Esittelijä Petteri Mikkola.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:2004:29"
  ],
  "contributor": [
    "http://data.finlex.fi/person/689c5db7",
    "http://data.finlex.fi/person/35312943",
    "http://data.finlex.fi/person/95a40554",
    "http://data.finlex.fi/person/4e23c80f",
    "http://data.finlex.fi/person/eab40d30"
  ],
  "referenceToLegislation": [
    "http://data.finlex.fi/eli/sd/2000/86/luku/1/pykala/2/momentti/1"
  ],
  "description": [
    "http://data.finlex.fi/voc/kko/fin/e4da9667",
    "http://data.finlex.fi/voc/kko/swe/4e941a5d",
    "http://data.finlex.fi/voc/kko/swe/82c55500",
    "http://data.finlex.fi/voc/kko/fin/206ce482"
  ],
  "judgmentNumber": [
    "29"
  ],
  "date": [
    "2004-03-04"
  ],
  "issued": [
    "2004-03-26"
  ],
  "creator": [
    "http://data.finlex.fi/common/KKO"
  ],
  "year": [
    "2004"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "contributor": {
      "@id": "dcterms:contributor",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}