{
  "@id": "sfecli:kko/1998/140",
  "languageVersion": [
    {
      "@id": "sfecli:kko/1998/140/fin",
      "title_fi": [
        "KKO:1998:140"
      ],
      "abstract_fi": [
        "\n    Maanviljelijä oli tasoristeyksen poistamisen johdosta suoritetussa yksityistietoimituksessa joutunut luovuttamaan peltomaata tietarkoituksiin. Hänellä ei ollut oikeutta saada maapohjakorvauksen lisäksi erikseen korvausta pinta-alaan perustuvien maataloustukien menettämisestä.\n  "
      ],
      "hasFormat": {
        "@id": "sfecli:kko/1998/140/fin/txt",
        "content_fi": [
          "\n    \n      ASIAN AIKAISEMPI KÄSITTELY\n      \n        Toimitus\n        Puravuoren ja Hinnuksen tasoristeysten kohdalla olevien kulkuoikeuksien lakkauttamiseksi ja korvaavien tieoikeuksien perustamiseksi suoritettiin Lappeenrannan kaupungin Hyttilän, Melkolan ja Rikkilän kylissä yksityistietoimitus nro 214273-3. Ratahallintokeskus velvoitettiin suorittamaan Rikkilän kylässä olevien tilojen Löttömäki RN:o 1:37, Kangaspelto RN:o 4:21 ja Koivurinne N:o 10 omistajalle Juha Kaidalle maapohjakorvauksia korvaavan tieyhteyden vaatimalta 0,27 hehtaarin maa-alueelta yhteensä 4 885 markkaa, puustokorvauksia 1 744 markkaa, korvausta pirstoutumishaitasta 0,1 hehtaarin osalta 1 260 markkaa ja muita korvauksia 18 327 markkaa.\n      \n      \n        Itä-Suomen maaoikeuden tuomio 15.1.1997\n        A valitti maaoikeuteen ja vaati muun ohella peltoalan pienenemisestä johtuvien maataloustukien korvaamista 500 markkaa vuotta kohden.\n        Maaoikeus lausui, että A oli esittänyt selvityksen, jonka mukaan hän oli saanut vuonna 1996 peltoalaperusteisia tukia 29,48 hehtaarilta 2 597,38 markkaa hehtaaria kohden vuodessa. Tiehankkeen johdosta hän menetti tukia 0,27 hehtaarin osalta, joten vuosimenetys oli noin 700 markkaa. Enemmän selvityksen puuttuessa maaoikeus arvioi tukien menettämisestä Kaidalle aiheutuvan vahingon määräksi 1 500 mk, mikä määrä Ratahallintokeskus velvoitettiin suorittamaan Kaidalle.\n        \n          Asian ovat ratkaisseet maaoikeustuomari Palomäki ja maaoikeusinsinööri Tenhola sekä lautamiehet X ja Y.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      Ratahallintokeskukselle myönnettiin valituslupa.\n      Valituksessaan Ratahallintokeskus vaati, että maaoikeuden tuomio kumotaan siltä osalta kuin siinä on velvoitettu Ratahallintokeskus suorittamaan Kaidalle tukikorvauksien menetyksestä aiheutuvan vahingon korvauksena 1 500 markkaa.\n      Maanmittauslaitoksen keskushallinto antoi siltä pyydetyn lausunnon. A antoi vastauksen valituksen ja lausunnon johdosta. Ratahallintokeskus antoi vastauksen lausunnon johdosta.\n    \n    \n      KORKEIMMAN OIKEUDEN RATKAISU 16.11.1998\n      \n        Perustelut\n        Yksityisistä teistä annetun lain 33 §:n 1 momentin mukaan yksityistietoimituksessa suoritetaan kiinteistön omistajalle korvausta maan luovuttamisesta sekä hänelle muutoin aiheutuvasta vahingosta ja haitasta.\n        Yksityistietoimituksessa on lakkautettu tasoristeysten kohdalla olevat kulkuoikeudet ja perustettu korvaavat tieoikeudet. Lappeenrannan kaupungin Rikkilän kylässä olevien tilojen Löttömäki RN:o 1:37, Kangaspelto RN:o 4:21 ja Koivurinne N:o 10 omistajana A on joutunut luovuttamaan 0,27 hehtaaria aluetta tietarkoituksiin. Hän on selvittänyt tulevansa sen vuoksi menettämään vastaavalta osalta sekä Euroopan unionin rahoittamat että kansalliset viljelyalaan perustuvat maatalouden tuet.\n        Kaidalle on vuonna 1996 suoritettu CAP-, LFA- ja ympäristötukea sekä siirtymäkauden pinta-alaperusteista tukea. Sanotunlaisia tukia myönnetään maataloustuottajille viljelypinta-alan perusteella. Hakijan, tilan ja viljelylohkon tukikelpoisuutta on kuitenkin rajoitettu asettamalla muun ohella pinta-alaa, viljelykasveja ja -tapoja sekä viljelijän ja hänen puolisonsa ikää ja asuinpaikkaa koskevia ehtoja. Tuet eivät siten ole riippuvaisia yksistään pinta-alasta, vaan myös viljelijän henkilökohtaisista olosuhteista.\n        Nykyisen maataloustuen määrä ja rakenne johtavat siihen, että peltomaata ovat yleensä kiinnostuneita hankkimaan vain ne, jotka ovat tukeen oikeutettuja. Pellon käypä hinta määräytyy tältä pohjalta. Sen vahvistaa myös maatalousmaan arvoa koskeva tutkimus (Risto Peltola, Maatalousmaan arvo ja hinta Suomessa v. 1980 - 1996 s. 171). Sen mukaan tuki nostaa maatalousmaan rajatuottavuutta ja pääomittuu maan hintaan.\n        Toimituksessa peltomaasta määrätty maapohjakorvaus sisältää esitetyn perusteella myös maataloustukien vaikutuksen. Tämän vuoksi ja kun ei ole ilmennyt, että kysymys olisi jäännöskiinteistölle aiheutuvasta tai maatalouden harjoittamisen keskeytymisestä johtuvasta menetyksestä, josta olisi kohteenkorvauksen lisäksi suoritettava erikseen haitan- tai vahingonkorvausta, Korkein oikeus on ratkaissut asian tuomiolauselmasta ilmenevällä tavalla.\n      \n      \n        Tuomiolauselma\n        Maaoikeuden tuomiota muutetaan siten, että Ratahallintokeskus vapautetaan velvollisuudesta suorittaa Juha Kaidalle korvausta menetetyistä maataloustuista.\n      \n      \n        Asian ovat ratkaisseet oikeusneuvokset Portin, Tulenheimo-Takki, Taipale, Tulokas ja Hidén. Esittelijä Marja-Leena Honkanen.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1998-11-16"
  ],
  "contributor": [
    "http://data.finlex.fi/person/4809ad6e"
  ],
  "judgmentNumber": [
    "140"
  ],
  "date": [
    "1998-08-27"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1998:140"
  ],
  "year": [
    "1998"
  ],
  "description": [
    "http://data.finlex.fi/voc/kko/swe/93def45e",
    "http://data.finlex.fi/voc/kko/fin/8b5873f6",
    "http://data.finlex.fi/voc/kko/fin/b042679a",
    "http://data.finlex.fi/voc/kko/swe/186d667d"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "contributor": {
      "@id": "dcterms:contributor",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}