{
  "@id": "sfecli:kko/2002/19",
  "languageVersion": [
    {
      "@id": "sfecli:kko/2002/19/fin",
      "title_fi": [
        "KKO:2002:19"
      ],
      "abstract_fi": [
        "\n    Velallinen tarvitsi autoa työssään ja työmatkojensa suorittamisessa.  Maksuvaraa laskettaessa hänellä olleen vapaan autoedun arvioitiin  vähentävän välttämättömiä elinkustannuksia kuukaudelta seutuliikenteen  kuukausilipun hinnan määrällä.\n  "
      ],
      "hasFormat": {
        "@id": "sfecli:kko/2002/19/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Maksuohjelma Oulun käräjäoikeudessa\n        A toimi omistamansa mainostoimiston X Oy:n toimitusjohtajana.  Hänen palkkansa koostui 7 987 markan suuruisesta rahapalkasta  ja 2 890 markan suuruisesta auto- ja puhelinedusta. A:n velkajärjestely  oli aloitettu 28.10.1999.\n        Selvittäjän laatimassa maksuohjelmaehdotuksessa A:n nettotulot  oli laskettu siten, että rahapalkasta 7 987 markasta oli vähennetty  ennakonpidätyksen määrä, sekä maksuvara siten, että näin saadusta  määrästä 4 520 markasta oli vähennetty A:n osuus perheen välttämättömistä  elinkustannuksista, asumiskuluista ja terveydenhoitomenoista.\n        Velkoja Oulun ja Kainuun verovirasto vastusti selvittäjälle toimittamassaan  lausumassa maksuohjelmaehdotusta. Verovirasto katsoi, että A:n  nettotuloihin tulisi lisätä luontoisetujen määrä yhteensä 2 890  markkaa, jotta saataisiin selville todellinen A:lle jäävä velkajärjestelyssä  huomioon otettava rahapalkan ja rahanarvoisten etujen yhteismäärä.  Näin laskettuna A:n nettoansiot olivat kuukaudessa 7 410 markkaa.  A:n tulisi tinkiä muista elinkustannuksistaan, mikäli hän haluaa  osan palkastaan luontoisetuina.\n        A lausui, että pienen mainostoimiston johtajana hän tarvitsi  välttämättä autoa. Hänellä oli ollut vapaa autoetu jo vuodesta  1984 lukien. Hän ei pystynyt hankkimaan omaa autoa eikä kustantamaan  polttoainekuluja. Autoedun vaihtaminen rahapalkkaan ei ollut mahdollista,  koska X Oy ei suostunut siihen, että autoetu poistettaisiin ja  rahapalkkaa vastaavasti nostettaisiin autoedun määrällä.\n        Selvittäjä muutti käräjäoikeudelle 23.3.2000 toimittamassaan  maksuohjelmaehdotuksessa veroviraston lausuman johdosta aiempaa  ehdotusta siten, että välttämättömistä elinkustannuksista kuukaudelta  vähennettiin työmatkakulujen määränä Oulun talousalueen seutulipun  hinta 410 markkaa kuukaudessa, jolloin maksuvaraksi tuli 1 133,50  markkaa kuukaudessa. Puhelinedun määrä oli niin vähäinen, ettei  selvittäjä huomioinut sitä maksuvaralaskelmassa.\n      \n      \n        Käräjäoikeuden päätös 10.4.2000\n        Käräjäoikeus lausui, että velallisen maksuvaralla tarkoitetaan  sitä rahamäärää, joka jää jäljelle kun velallisen tuloista vähennetään  asumiskustannukset, välttämättömät elinkustannukset ja elatusvelvollisuudesta  aiheutuvat menot. Maksuvaraa laskettaessa otetaan huomioon kaikki  velalliselle kertyvät nettotulot. Tulon lähteellä tai perusteella  ei ollut merkitystä.\n        Työsuhteeseen liittyvän luontoisedun verotusarvo ei ollut tosiasiallista  tuloa. Velkajärjestelyssä luontoisedut vaikuttivat sitä kautta,  että tällainen etuus saattaa vähentää menoja, jotka muutoin oli  otettava huomioon välttämättöminä elinkustannuksina, kuten työmatkakuluja.  Autoedun vaikutus velallisen maksuvaraan oli huomioitu oikein  maksuohjelmaehdotuksessa pienentämällä velallisen elinkustannuksiin  varattua määrää siten, että niistä oli vähennetty työmatkakulujen  osuutena 410 markkaa. Puhelinedun verotusarvoa ei ollut erikseen  ilmoitettu ja sen oli katsottava olevan niin vähäinen, että sillä  ei ollut merkitystä velallisen maksuvaraa laskettaessa.\n        Näillä perusteilla käräjäoikeus vahvisti maksuohjelmaehdotuksen  A:n maksuohjelmaksi.\n        Asian on ratkaissut käräjätuomari Ritva Väisänen.\n      \n      \n        Rovaniemen hovioikeuden päätös 28.6.2000\n        Verovirasto valitti hovioikeuteen. Hovioikeus ei muuttanut käräjäoikeuden  päätöstä.\n        Asian ovat ratkaisseet hovioikeuden jäsenet Auli Vähätörmä, Marianne  Wagner-Prenner ja Reetta Löija. Esittelijä Kaarina Ollikainen.\n      \n    \n    \n      MUUTOKSENHAKU KORKEIMMASSA OIKEUDESSA\n      Verovirastolle myönnettiin valituslupa. Valituksessaan se vaati,  että hovioikeuden päätöstä muutetaan siten, että A:n maksuvaraa  laskettaessa hänen nettotuloikseen vahvistetaan nettorahapalkan  4 520 markan sekä auto- ja puhelinedun raha-arvon 2 890 markan  yhteismäärä 7 410 markkaa.\n      A antoi häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Yksityishenkilön velkajärjestelystä annetun lain 5 §:n 1 momentin  mukaan velallisen on käytettävä velkojensa suoritukseksi maksuvaransa  eli kaikki ne tulot, joita hän ei tarvitse välttämättömiin elinkustannuksiinsa  ja elatusvelvollisuudesta aiheutuviin menoihinsa. Velallisen maksuvaralla  tarkoitetaan näin ollen sitä rahamäärää, joka jää jäljelle, kun  velallisen tuloista vähennetään hänen välttämättömät menonsa.  Velkojen suoritusta varten velalliselle vahvistetaan maksuohjelma.\n        A on omistamansa mainostoimiston X Oy:n toimitusjohtaja. Hänen  palkkansa koostuu 7 987 markan suuruisesta rahapalkasta ja 2 890  markan suuruisesta auto- ja puhelinedusta. Nettorahapalkka on  ennakonpidätyksen vähentämisen jälkeen 4 520 markkaa kuukaudessa.\n        A:lla on ollut vuodesta 1984 lukien vapaa autoetu. Maksuohjelmaa  vahvistettaessa hänen käytössään on ollut vuoden 1989 mallia oleva  Peugeot 405 -merkkinen henkilöauto. A on kertonut, että hän tarvitsee  autoa toimitusjohtajan työssään ja työmatkojensa suorittamisessa.  Puhelinedun merkitystä ei ole erikseen selvitetty.\n        A:n tarvetta säilyttää luontoisetunsa velkajärjestelyssä ei ole  riitautettu. Kysymys on siitä, miten luontoisedut otetaan huomioon  A:n maksuvaraa laskettaessa.\n        Verovirasto vaatii luontoisetujen huomioon ottamista siten, että  A:n nettotuloihin lisätään luontoisetujen verotusarvo. A ei kuitenkaan  saa luontoiseduista tätä vastaavaa tosiasiallista tuloa, joten  hän ei voi käyttää sen mukaista rahamäärää välttämättömien elinkustannustensa  tai velkojensa maksamiseen. Luontoisetujen verotusarvon lisääminen  hänen nettotuloihinsa maksuvaraa laskettaessa johtaisi sellaisen  maksuvaran vahvistamiseen, ettei hän tosiasiallisilla tuloillaan  pystyisi suoriutumaan elinkustannuksistaan tai näin lasketun maksuvaransa  mukaisista suorituksista velkojille. Tämän vuoksi Korkein oikeus  katsoo, ettei luontoisetujen verotusarvoja ole maksuvaraa laskettaessa  lisättävä nettotuloihin.\n        A:n saama autoetu pienentää hänen välttämättömiä elinkustannuksiaan.  Siten on perusteltua, että se otetaan maksuvaraa laskettaessa  huomioon näitä kustannuksia pienentämällä kuten on tehtykin. Hovioikeuden  ratkaisua ei ole esitetty syytä muuttaa siltäkään osin kuin autoedun  menoja pienentäväksi vaikutukseksi on arvioitu 410 markkaa kuukaudessa.\n        Puhelinedun merkitystä ei ole erikseen selvitetty. Tähän nähden  ei ole syytä muuttaa hovioikeuden ratkaisua myöskään siltä osin  kuin puhelinetu on katsottu tässä tapauksessa niin vähäiseksi,  ettei sillä ole vaikutusta maksuvaraa laskettaessa.\n      \n      \n        Päätöslauselma\n        Hovioikeuden päätöstä ei muuteta.\n        Asian ovat ratkaisseet oikeusneuvokset Riitta Suhonen, Gustaf  Möller, Markku Arponen, Gustav Bygglin ja Pasi Aarnio. Esittelijä  Mirja-Leena Nurmi.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "2002-03-12"
  ],
  "contributor": [
    "http://data.finlex.fi/person/9b47be2b",
    "http://data.finlex.fi/person/4d1032ba",
    "http://data.finlex.fi/person/bd15e96e",
    "http://data.finlex.fi/person/aa1d598d",
    "http://data.finlex.fi/person/98d78ddd"
  ],
  "judgmentNumber": [
    "19"
  ],
  "date": [
    "2001-12-04"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:2002:19"
  ],
  "year": [
    "2002"
  ],
  "description": [
    "http://data.finlex.fi/voc/kko/swe/cbd7038f",
    "http://data.finlex.fi/voc/kko/fin/14eb80a5",
    "http://data.finlex.fi/voc/kko/swe/0958145b",
    "http://data.finlex.fi/voc/kko/fin/f2a6117a"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "contributor": {
      "@id": "dcterms:contributor",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}