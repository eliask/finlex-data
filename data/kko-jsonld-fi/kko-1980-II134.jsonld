{
  "@id": "sfecli:kko/1980/II134",
  "languageVersion": [
    {
      "@id": "sfecli:kko/1980/II134/fin",
      "title_fi": [
        "KKO:1980-II-134"
      ],
      "abstract_fi": [
        "\n    Syytetty, joka oli tislannut itse valmistamaansa kotiviiniä ja ostamaansa omenaviiniä väkevämmäksi alkoholijuomaksi, tuomittiin alkoholilain 81 §:n 1 momentin nojalla rangaistukseen luvattomasta alkoholipitoisen aineen valmistuksesta.\n    Ään\n  "
      ],
      "hasFormat": {
        "@id": "sfecli:kko/1980/II134/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallisen syyttäjän sekä asianomistajien B:n ja C:n syytteestä sekä kuultuaan asianomistajana asunto Oy X:ää ja jutussa myös vahinkovakuutusyhtiötä Y:tä Turun RO p. 18/11 1976 oli lausunut selvitetyksi, että Aimo A oli Turussa\n      1) keväällä 1975 ja 31/1 1976 kahdessa eri tilaisuudessa luvattomasti valmistanut alkoholijuomaa, ensimmäisellä kerralla tuntemattoman määrän ja toisella kerralla noin 2 litraa sekä\n      2) 31/1 1976 huolimattomuutensa ja varomattomuutensa kautta aiheuttanut tulipalon asuinrakennuksessa siten, että hän oli asunto-osakeyhtiön X:n kiinteistössä sijaitsevassa, yhteisesti vaimonsa kanssa omistamansa osakehuoneiston kylpyhuoneessa kaasukeitintä, nestekaasupulloa ja tislausvälineitä käyttämällä valmistanut alkoholijuomaa ja sen jälkeen tislattua vettä sekä poistuttuaan kylpyhuoneesta jättänyt kaasukeittimen toimimaan ja palattuaan noin 15 minuutin kuluttua sytyttänyt sillä välillä sammuneen keittimen uudelleen. Tuolloin kylpyhuoneessa ollut palamaton kaasu oli syttynyt räjähdysmäisesti tuleen ja tulipalo levinnyt koko huoneistoon sekä edelleen samassa kiinteistössä sijaitseviin B:n sekä C:n asuntoihin. Tulipalo oli vaurioittanut huomattavasti rakennusta sekä tuhonnut A:n puolisojen ja B:n asuntoirtaimiston kokonaan sekä C:n vakuutusyhtiössä Y vahingon varalta vakuutetun irtaimiston osaksi, minkä lisäksi A ja hänen vaimonsa olivat loukkaantuneet A:n saadessa vaikeita ja hänen vaimonsa vähäisiä vammoja. Sen vuoksi RO oli rikoslain 34 luvun 7 §:n, alkoholilain 81 §:n 1 momentin sekä rikoslain 7 luvun 2 §:n nojalla tuominnut A:n 1 kohdan osalta jatketusta luvattomasta alkoholipitoisen aineen valmistuksesta 30 päiväsakkoon ja 2 kohdan osalta tulipalon tuottamuksesta 40 päiväsakkoon eli yhteensä 70:een 10 markan määräiseen päiväsakkoon eli maksamaan sakkoa 700 markkaa. Lisäksi RO oli alkoholilain 95 §:n nojalla tuominnut valtiolle menetetyiksi takavarikoidut nestekaasupullon, pannun ja lauhduttimen sekä A:n menettämään valtiolle luvattomasti valmistetun alkoholijuoman arvona 40 markkaa. Edelleen RO oli velvoittanut A:n suorittamaan vahingonkorvauksia asunto-osakeyhtiölle 545 markkaa, B:lle 1 108 markkaa ja C:lle 2 125 markkaa sekä vakuutusyhtiölle 24 001 markkaa, kaikki määrät 5 prosentin korkoineen 15/6 1976 lukien.\n      Turun HO, jonka tutkittavaksi A oli saattanut jutun p. 6/9 1978 oli jättänyt asian RO:n päätöksen varaan.\n      A pyysi lupaa hakea muutosta HO:n päätökseen, jatkettua luvatonta alkoholipitoisen aineen valmistusta koskevalta osalta oikeudenkäymiskaaren 30 luvun 3 §:n 2 kohdan nojalla, koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi, ja tulipalon tuottamusta koskevalta osalta sanotun 3 §:n 1 kohdan nojalla. Lupahakemukseensa hän sisällytti muutoksenhakemuksen. Virallinen syyttäjä antoi hakemuksesta siltä osin kuin se koski jatkettua luvatonta alkoholipitoisen aineen valmistusta häneltä pyydetyn lausunnon.\n    \n    \n      KORKEIN OIKEUS\n      KKO p. myönsi muutoksenhakuluvan ja tutki jutun. Jatkettua luvatonta alkoholipitoisen aineen valmistusta koskevalta osalta KKO katsoi selvitetyksi, että A oli keväällä 1975 tislaamalla valmistanut aikaisemmin kotitarpeeksi valmistamastaan viinistä väkevämpää alkoholijuomaa tarkemmin selvittämättä jääneen vähäisen määrän sekä 31/1 1976 samoin tislaamalla valmistanut aikaisemmin kotitarpeeksi valmistamastaan viinistä ja alkoholiliikkeestä ostamastaan miedosta viinistä väkevämpää alkoholijuomaa yhteensä noin 2 litraa. Kun sanottu alkoholijuoman valmistus oli tapahtunut tislaamalla ja siten alkoholijuomien kotitarpeeksi sallittua valmistusta koskevan alkoholilain 3 §:n, sellaisena kuin tuo lainkohta oli 26/7 1968 annetussa laissa, säännösten vastaisesti, A oli syyllistynyt alempien oikeuksien hänen syykseen lukemaan alkoholilain 81 §:n 1 momentissa rangaistavaksi säädettyyn tekoon. Tällä ja muutoin alempien oikeuksien päätöksissä mainituilla perusteilla KKO katsoi, ettei ollut syytä muuttaa HO:n päätöksen lopputulosta tältä osin. Muilta osin KKO katsoi, ettei ollut syytä muuttaa HO:n päätöstä muulla tavoin kuin että A:n vakuutusyhtiölle maksettavaksi tuomitun vahingonkorvauksen määrä, koska sen suorittaminen A:n varallisuusoloihin nähden muodostuisi hänelle kohtuuttoman raskaaksi, vahingonkorvauslain 2 luvun 1 §:n 2 momentin säännöstä soveltaen alennettiin 12 000 markkaan.\n      \n        Oikeusneuvos Ailio, joka oli eri mieltä, hyväksyi jutun esittelijän mietinnön, joka kuului: KKO myöntänee muutoksenhakuluvan ja tutkiessaan jutun katsonee, ettei ole esitetty syytä muuttaa HO:n päätöstä muulla tavoin kuin että, koska 1 kohdassa kerrotussa tilaisuudessa A ei ole tislatessaan mietona alkoholijuomana pidettävää Marlin omenaviiniä syyllistynyt alkoholilain 81 §:n 1 momentissa tarkoitetun alkoholipitoisen aineen luvattomaan valmistukseen, mutta hänen viakseen jää, että hän on tislaamalla HO:n päätöksessä kerrotulla tavalla itse valmistamaansa kotiviiniä siten menettelyllään ylittänyt alkoholilain 3 §:n 2 momentissa, sellaisena kuin se oli 26/7 1968 annetussa laissa, tarkoitetun kotitalouksille suodun oikeuden viinin valmistukseen ja syyllistynyt tältä osin hänen syykseen luettuun luvattomaan alkoholin valmistukseen, A:lle 1 kohdan osalta tuomittu sakkorangaistus alennettaneen 25 päiväsakoksi, eli kun A:n päiväsakkona on pidettävä 10 markkaa, maksamaan jutussa tuomittuina yhteenlaskettuina 65 päiväsakkona 650 markkaa, ja valtiolle menetetyksi tuomitun luvattomasti valmistetun alkoholijuoman arvo 20 markaksi. Näin muutettuna jäänee HO:n päätös voimaan.\n      \n      \n        Ratkaisuun osallistuneet: oikeusneuvokset Salervo ja Portin sekä ylimääräiset oikeusneuvokset Ketola ja Mäkinen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1980:II134"
  ],
  "judgmentNumber": [
    "II134"
  ],
  "date": [
    "1979-11-28"
  ],
  "issued": [
    "1980-12-16"
  ],
  "creator": [
    "http://data.finlex.fi/common/KKO"
  ],
  "year": [
    "1980"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}