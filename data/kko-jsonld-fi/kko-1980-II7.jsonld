{
  "@id": "sfecli:kko/1980/II7",
  "languageVersion": [
    {
      "@id": "sfecli:kko/1980/II7/fin",
      "title_fi": [
        "KKO:1980-II-7"
      ],
      "abstract_fi": [
        "\n    Surmattu oli lainvoimaisella avioeropäätöksellä velvoitettu maksamaan alaikäisille lapsilleen elatusapua. Kun surmattu ei ollut maksanut elatusapuja, oli lapsille suoritettu lapsen elatuksen turvaamisesta annetun lain mukaista elatustukea. Surmaaja velvoitettiin vahingonkorvauksena suorittamaan elatusavuksi lapsille surmatun kuolinhetken mukaisen elatustuen määrä, kunnes lapset täyttivät 18 vuotta.\n  "
      ],
      "hasFormat": {
        "@id": "sfecli:kko/1980/II7/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallinen syyttäjä oli Turun RO:ssa vaatinut A:n tuomitsemista rangaistukseen siitä, että A oli 13/6 1978 Turussa potkinut alaikäisten lasten Birgitta ja Petteri B:n isää Olavi B:tä puukengällä päähän ja siten tahallaan aiheuttanut Olavi B:lle kallonmurtuman sekä ruhjeita ja verenvuotoja eri puolille aivoja, joiden aivovammojen seurauksena Olavi B oli 86/6 1978 kuollut. Sen vuoksi virallinen syyttäjä oli vaatinut A:n tuomitsemista rangaistukseen yhdellä teolla tehdyistä törkeästä pahoinpitelystä ja kuolemantuottamuksesta.\n      Mainittujen lasten äiti Liisa B oli holhoojantoimessaan yhtynyt syytteeseen ja vaatinut A:n velvoittamista suorittamaan Birgitta ja Petteri B:lle elatusapuna kummallekin 193 markkaa kuukaudessa kunnes lapset täyttivät 20 vuotta.\n      Kuultuaan A:ta vaatimuksista RO p. 30/8 1978 oli lausunut selvitetyksi, että A oli syyllistynyt siihen, mistä hänelle oli vaadittu rangaistusta. Sen vuoksi ja kun pahoinpitely oli tehty erityistä raakuutta osoittavalla tavalla ja siinä oli käytetty hengenvaarallista välinettä ja pahoinpitelyä oli, ottaen huomioon rikokseen johtaneet ja siitä ilmenevät seikat kokonaisuudessaan, pidettävä törkeänä, RO oli rikoslain 21 luvun 6 §:n 1 momentin ja 9 §:n sekä 8 luvun 1 §:n nojalla tuominnut A:n törkeästä pahoinpitelystä ja kuolemantuottamuksesta. A oli velvoitettu vahingonkorvauksena suorittamaan elatusavuksi Birgitta ja Petteri B:lle, jotka rikoksen johdosta olivat jääneet tarpeellista elatusta vaille, kummallekin 193 markkaa kuukaudessa 1/7 1978 lukien, jo erääntyneet erät heti ja vastaisuudessa kuukausittain etukäteen kunnes lapset täyttivät 20 vuotta. Lisäksi A:n tuli korvata valtiolle sen varoista maksetut Olavi B:n ruumiin oikeuslääketieteellisestä avauksesta aiheutuneet kulut ja todistelukustannukset.\n      Turun HO, jonka tutkittavaksi virallinen syyttäjä toiselta ja A toiselta puolelta olivat saattaneet jutun, p. 5/12 1978 oli korottanut A:lle tuomitun rangaistuksen 3 vuodeksi vankeutta. Mitä Birgitta ja Petteri A:lle tuomittuun elatusapuun tuli, HO oli katsonut selvitetyksi, että Olavi B oli Mikkelin RO:n 18/10 1971 julistamalla lainvoiman saaneella avioeropäätöksellä velvoitettu suorittamaan Liisa B:lle Birgitta ja Petteri B:tä varten elatusapua 90 markkaa kuukaudessa kummankin osalta siihen saakka, kunnes lapsi täytti 20 vuotta tai sitä ennen kykeni elättämään itsensä. Eräiden elatusapujen sitomisesta elinkustannuksiin annetun lain säännösten nojalla nämä elatusavut, jotka lapsen elatuksesta annetun lain mukaan 1/10 1976 lukien oli ollut maksettava lapselle itselleen, oli 1/1 1978 lukien korotettu 193 markkaan kuukaudessa lasta kohden. Olavi B ei ollut ainakaan 1/4 1973 lukien maksanut sanottuja elatusapuja, minkä vuoksi Birgitta ja Petteri B:lle oli maksettu lapsen elatuksen turvaamisesta annetun lain mukaista elatustukea, jonka määrä Olavi B:n kuolinhetkellä oli ollut 185 markkaa kuukaudessa lasta kohden. Kun Olavi B:n kuoleman aiheuttama tosiasiallinen menetys sanottujen lasten elatuksessa, ottamalla huomioon elatusapurästien määrä ja hänen olosuhteensa kuolinhetkellä, siten oli ollut vain 185 markkaa kuukaudessa, ei A:ta olisi tullut velvoittaa suorittamaan lapsille tätä määrää enempää eikä, viimeksi mainitun lain säännökset huomioon ottaen, pitempään kuin kunnes lapset kohdaltaan täyttivät 18 vuotta. Lisäksi HO oli katsonut selvitetyksi, että Birgitta ja Petteri B saivat Olavi B:n kuoleman johdosta perhe-eläkelain mukaista perhe-eläkettä. Sen vuoksi HO, muuttaen RO:n päätöstä, oli alentanut A:n Birgitta ja Petteri B:lle vahingonkorvauksena maksettavaksi määrätyn elatusavun 185 markkaan kuukaudessa, joka A:n oli suoritettava RO:n päätöksessä lausutuin tavoin, kunnes lapset kumpikin kohdaltaan täyttivät 18 vuotta tai sitä ennen kykenivät itsensä elättämään. Elatusavuista oli lisäksi vähennettävä, mitä Birgitta ja Petteri B:lle oli suoritettu tai tultiin suorittamaan perhe-eläkelain nojalla perhe-eläkkeenä.\n      Liisa B holhoojantoimessaan ja A pyysivät oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n päätökseen ja lupahakemuksiinsa sisällyttivät muutoksenhakemukset.\n    \n    \n      KORKEIN OIKEUS\n      KKO p. myönsi muutoksenhakuluvan, tutki jutun ja katsoi, ettei esitetty syytä muuttaa HO:n päätöstä.\n      \n        Ratkaisuun osallistuneet: oikeusneuvokset Ailio, Heinonen, Nikkarinen ja af Hällström sekä ylimääräinen oikeusneuvos Winqvist\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1980-01-24"
  ],
  "judgmentNumber": [
    "II7"
  ],
  "date": [
    "1979-08-21"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1980:II7"
  ],
  "year": [
    "1980"
  ],
  "description": [
    "http://data.finlex.fi/voc/kko/swe/be48c9fd"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}