{
  "@id": "sfecli:kko/1982/II126",
  "languageVersion": [
    {
      "@id": "sfecli:kko/1982/II126/fin",
      "title_fi": [
        "KKO:1982-II-126"
      ],
      "abstract_fi": [
        "\n    Kantajat olivat kanteessaan vaatineet huoneiston vuokran alentamista ja liikaa perityn vuokran palauttamista HVL 48 §:n 2 mom:n nojalla. HO oli tuon lainkohdan lisäksi omasta aloitteestaan soveltanut sanotun pykälän 1 mom:a ja velvoittanut vastaajan myös sen nojalla palauttamaan vuokraa. HO:n tuomio kumottiin ja poistettiin viran puolesta siltä osin kuin siinä nojauduttiin perusteeseen, johon kantaja ei ollut vedonnut.\n  "
      ],
      "hasFormat": {
        "@id": "sfecli:kko/1982/II126/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A ja B olivat C:lle 12.10.1978 tiedoksi toimitetun haasteen nojalla Helsingin asunto-oikeudessa kertoneet, että he olivat 17.9.1977 lukien vuokranneet C:ltä määräaikaisella kirjallisella vuokrasopimuksella yhden huoneen ja keittokomeron käsittävän, 30 neliömetrin suuruisen asuinhuoneiston Helsingissä. Sopimuksessa oli määrätty, että vuokrasuhde päättyi 30.10.1978 ilman irtisanomista sen johdosta, että C tarvitsi huoneiston omaan käyttöönsä. C oli 31.5.1978 ilmoittanut kirjallisesti heille, että mainittu päättymisperuste oli edelleen olemassa ja että hän halusi vuokrasuhteen päättyvän niin kuin oli sovittu. Koska C ei kuitenkaan tarvinnut huoneistoa omaan käyttöönsä sovittuna vuokrasuhteen päättymisajankohtana eikä päättymisperustetta siten ollut olemassa, A ja B olivat vaatineet, että vuokrasuhteen todettaisiin jatkuvan irtisanomista edellyttävänä. Sen varalta, että vuokrasuhteen todettaisiin päättyneen, he olivat vaatineet muuttopäivän siirtämistä vuodella. Lisäksi A ja B olivat vaatineet kysymyksessä olevan huoneiston 650 markan suuruisen kuukausivuokran alentamista 420 markkaan kuukaudessa sekä C:n velvoittamista palauttamaan heidän liikaa suorittamanaan vuokrana 1.10.1977 jälkeiseltä ajalta yhteensä 2 990 markkaa, koska huoneiston vuokra olennaisesti ylitti vuokra-arvoltaan samanveroisista huoneistoista paikkakunnalla maksetun kohtuullisen käyvän vuokran.\n      C oli puolestaan A:lle ja B:lle 27.10.1978 tiedoksi toimitettujen haasteiden nojalla asunto-oikeudessa kertonut, että hän tarvitsi kysymyksessä olevan huoneiston asunnoksi lapsenhoitajalle, jonka hän aikoi ottaa palvelukseensa keväällä 1979. Sen vuoksi C oli vaatinut, että sopimuksessa mainitun päättymisperusteen todettiin olevan edelleen olemassa ja vuokrasuhteen siten päättyneen sekä että A ja B velvoitettaisiin häädön uhalla muuttamaan huoneistosta ja jättämään se C:n hallintaan.\n      Asianosaisten vastustettua toistensa kanteita asunto-oikeus t. 9.11.1978 oli siihen nähden, ettei kysymyksessä olevan vuokrasuhteen perusteena olevassa vuokrasopimuksessa ollut vuokrasuhteen päättymisperustetta tarkoin mainittu huoneenvuokralain 37 §:n 2 kohtaan, hylännyt vaatimuksen vuokrasuhteen päättymisen toteamisesta, joten vuokrasuhde jatkui irtisanomista edellyttävänä. Edelleen asunto-oikeus oli todennut, että huoneistosta maksettu vuokra ylitti olennaisesti vuokra-arvoltaan samanveroisista huoneistoista paikkakunnalla maksetun kohtuullisen käyvän vuokran ilman huoneenvuokrasuhteessa hyväksyttäväksi katsottavaa syytä, ja sen vuoksi alentanut kysymyksessä olevan vuokran 540 markkaan kuukaudessa 1.11.1978 alkaen. Asiassa ilmenneet seikat huomioon ottaen asunto-oikeus oli määrännyt, ettei 1.11.1978 aikaisemmalta ajalta liikaa maksettua vuokraa ollut palautettava, joten vaatimus liikaa perityn vuokran palauttamisesta oli hylätty.\n      Helsingin HO, jonka tutkittavaksi asianosaiset olivat saattaneet jutun, t. 4.4.1979 oli todennut, että asianosaiset olivat suullisesti sopineet siitä, että A ja B suorittavat kirjallisessa vuokrasopimuksessa mainitun 550 markan suuruisen kuukausivuokran lisäksi C:lle niin sanottua \"pimeää vuokraa\" 100 markkaa kuukaudessa. Kun sanotunlainen \"pimeän vuokran\" suorittamista koskeva lisäehto oli vuokrasuhteissa noudatettavan hyvän tavan vastainen ja kun siitä oli ilmeisesti sovittu yksinomaan vuokranantajan etuja silmällä pitäen, se oli huoneenvuokralain 48 §:n 1 momentin mukaan jätettävä kokonaisuudessaan huomioon ottamatta. A:lla ja B:llä oli siten oikeus saada takaisin kirjallisessa vuokrasopimuksessa sovitun 550 markan kuukausivuokran lisäksi suorittamanaan \"pimeänä vuokrana\" 1.10.1977 ja 31.10.1978 väliseltä ajalta 100 markkaa kuukaudelta eli yhteensä 1 300 markkaa. Edelleen HO oli katsonut, että sanottu 550 markan kuukausivuokra olennaisesti ylitti vuokra-arvoltaan samanveroisista huoneistoista paikkakunnalla maksetun kohtuullisen käyvän vuokran, jona oli pidettävä 480 markkaa kuukaudessa, ja että C oli tällä perusteella velvollinen palauttamaan A:lle ja B:lle liikaa perittynä vuokrana kohtuulliseksi harkitulta neljän kuukauden ajalta 70 markkaa kuukaudelta eli yhteensä 280 markkaa.\n      Edellä mainitulla perusteilla HO oli siten muuttanut asunto-oikeuden tuomiota, että kysymyksessä olevan huoneiston vuokraksi vahvistettiin 480 markkaa kuukaudessa 1.11.1978 lukien ja että C velvoitettiin palauttamaan A:lle ja B:lle yhteiseti \"pimeänä vuokrana\" maksetut 1 300 markkaa ja liikaa maksettuna vuokrana kerrotulta ajalta 280 markkaa eli kaikkiaan 1 580 markkaa.\n      C pyysi että, koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi, hänelle myönnettiin lupa hakea muutosta HO:n tuomioon vuokran vahvistamista ja sen palauttamista koskevalta osalta, ja lupahakemukseensa sisällytti muutoksenhakemuksen. A ja B eivät antaneet heiltä hakemuksen johdosta vaadittua vastausta.\n    \n    \n      \n      KKO t. myönsi esitetystä syystä muutoksenhakuluvan, käsitteli jutun ja totesi, että A ja B olivat kanteessaan asunto-oikeudessa vaatineet, paitsi muuta, mistä nyt ei enää ollut kysymys että, koska puheena olevan huoneiston vuokra 650 markkaa kuukaudessa olennaisesti ylitti vuokra-arvoltaan samanveroisista huoneistoista paikkakunnalla maksetun kohtuullisen käyvän vuokran, vuokran määräksi vahvistettaisiin 420 markkaa kuukaudelta ja että C velvoitettaisiin palauttamaan liika perittynä vuokrana 1.10.1977 jälkeiseltä ajalta yhteensä 2 990 markkaa. Koska kanne niin ollen oli tarkoittanut vain sovitun vuokran alentamista huoneenvuokralain 48 §:n 2 momentin nojalla, HO ei olisi saanut soveltaa sanotun pykälän 1 momentin eli nojautua perusteeseen, johon kantaja ei ollut vedonnut. Tämän vuoksi KKO harkitsi lailliseksi, vaikkei C ollut perustellutkaan muutoksenhakemustaan mainitulla HO:n virheellisellä menettelyllä, kumota ja poistaa HO:n tuomion siltä osin kuin siinä oli annettu lausunto viimeksi mainitun lainkohdan soveltamisesta ja sen nojalla velvoitettu C palauttamaan vuokralaisille niin sanottuna \"pimeänä vuokrana\" 1 300 markkaa.\n      Muutoin KKO tutki jutun ja katsoi, että huoneiston vuokra 650 markkaa kuukaudessa oli ilman huoneenvuokrasuhteissa hyväksyttävää syytä olennaisesti ylittänyt vuokra-arvoltaan samanveroisista huoneistoista paikkakunnalla maksetun kohtuullisen käyvän vuokran, joka oli ollut HO:n mainitsemat 480 markkaa kuukaudessa. Tämän johdosta C oli velvollinen palauttamaan A:lle ja B:lle liikaa perittynä vuokrana kohtuulliseksi harkitulta neljän kuukauden ajalta 170 markkaa kuukaudessa.\n      Edellä mainituilla perusteilla KKO harkitsi oikeaksi, muuttaen tältä osin HO:n tuomiota, velvoittaa C:n palauttamaan A:lle ja B:lle yhteisesti liikaa perittynä vuokrana yhteensä 680 markkaa.\n      \n        Ratkaisuun osallistuneet: oikeusneuvokset Salervo, Mälkki ja Lindholm sekä ylimääräiset oikeusneuvokset Karetie ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II126"
  ],
  "referenceToLegislation": [
    "http://data.finlex.fi/eli/sd/1995/481/luku/6/pykala/48"
  ],
  "description": [
    "http://data.finlex.fi/voc/kko/fin/8e98d26a",
    "http://data.finlex.fi/voc/kko/swe/e0635811",
    "http://data.finlex.fi/voc/kko/fin/c94cd7e3"
  ],
  "judgmentNumber": [
    "II126"
  ],
  "date": [
    "1982-02-02"
  ],
  "issued": [
    "1982-08-27"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}