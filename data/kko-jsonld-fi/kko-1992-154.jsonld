{
  "@id": "sfecli:kko/1992/154",
  "languageVersion": [
    {
      "@id": "sfecli:kko/1992/154/fin",
      "title_fi": [
        "KKO:1992:154"
      ],
      "abstract_fi": [
        "\n    A oli merkitty X Oy:n osakeluetteloon yhtiön osakkeenomistajaksi. Kun ei ollut ilmennyt riittävää perustetta pitää merkintää virheellisenä, A:ta oli sen perusteella pidettävä yhtiön osakkeenomistajana ja hallituksen tuli lunastusoikeuden estämättä merkitä myös A:n ilmoittama uusi osakesaanto osake- ja osakasluetteloihin.\n  "
      ],
      "hasFormat": {
        "@id": "sfecli:kko/1992/154/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Porin raastuvanoikeudessa\n        Osakeyhtiö A on X Oy:tä ja B:tä vastaan ajamassaan kanteessa lausunut, että se oli toimittanut X Oy:lle osake- ja osakasluetteloon merkittäväksi yhden omistamansa sanotun yhtiön osakkeen. X Oy:n hallitus oli 31.10.1988 pitämässään kokouksessa antanut osakkeen esitettyjen lunastusvaatimusten ja suoritetun arvonnan perusteella B:n lunastettavaksi, vaikka osakeyhtiö A oli jo ennestään ollut X Oy:n osakkeenomistaja eikä osakkeen lunastamisen edellytyksiä siten ollut ollut olemassa.\n        Koska X Oy ei ollut osakeyhtiö A:n pyynnöstä huolimatta purkanut päätöstä, osakeyhtiö A on vaatinut, että X Oy:n hallituksen mainittu päätös ja siihen liittyvät toimet kumotaan ja että osakeyhtiö A:n vahvistetaan olevan osakkeen oikea omistaja, joka tulee merkitä X Oy:n osake- ja osakasluetteloon.\n      \n      \n        Raastuvanoikeuden päätös 18.10.1989\n        Raastuvanoikeus, jossa asianosaiset ovat vaatineet korvausta oikeudenkäyntikuluistaan korkoineen, on lausunut, että X Oy oli 17.10.1988 päivätyllä kirjeellään ilmoittanut osakeyhtiö A:lle, että tällä ei osakerekisterin mukaan ollut omistuksessaan X Oy:n osakkeita, minkä vuoksi X Oy:n hallitus oli osakkeen siirtoa käsitellessään pitänyt osakeyhtiö A:tä yhtiön uutena osakkeenomistajana. Osakeyhtiö A oli 19.10.1988 päivätyllä kirjeellään ilmoittanut X Oy:lle peruuttavansa esittämänsä osakkeen rekisteröintianomuksen ja lisäksi ilmoittanut, ettei se tullut esittämään mitään sanotun osakkeen rekisteröimiseen liittyviä vaatimuksia.\n        Raastuvanoikeus on katsonut, että osakeyhtiö A oli näin menetellessään ja jättäessään ryhtymättä enemmälti selvittämään oikeuttaan osakkeen rekisteröintiin luopunut rekisteröintioikeudestaan.\n        Sen vuoksi raastuvanoikeus on hylännyt kanteen. Asian laadun vuoksi asianosaiset saivat pitää oikeudenkäyntikulunsa vahinkonaan.\n      \n      \n        Turun hovioikeuden tuomio 23.4.1991\n        Hovioikeus, jonka tutkittavaksi osakeyhtiö A ja X Oy olivat saattaneet jutun, on lausunut, että osakeyhtiö A oli perustanut kanteensa siihen, että se oli ollut Oy:n osakkeenomistaja hankkiessaan omistukseensa rekisteröinnin kohteena olleen ja lunastetuksi joutuneen X Oy:n osakkeen. Todistustaakkaa koskevien periaatteiden mukaan osakeyhtiö A:n oli näytettävä kanteensa peruste toteen.\n        Osakeyhtiö A oli esittänyt valokopion X Oy:n 30.5.1985 annetusta kymmenen osaketta käsittävästä osakekirjasta. Osakekirjaan tällöin tehdyn merkinnän mukaan osakeyhtiö A oli osakekirjan omistaja. Osakeyhtiö A oli lisäksi antanut kopion X Oy:n osakeluettelossa 12.4.1989. Sen mukaan osakeyhtiö A oli osakekirjan sisältämän kymmenen osakkeen omistaja. X Oy oli tunnustanut osakeluettelomerkinnän olleen samanlainen jo lokakuussa 1988, jolloin osakeyhtiö A oli vaatinut itsensä merkitsemistä osakeluetteloon oikeudenkäynnin kohteena olevan osakkeen omistajaksi.\n        X Oy oli kiistänyt kanteen, koska sillä oli ollut aihetta epäillä, ettei osakeyhtiö A enää omistanut mainittuja kymmentä osaketta yhtiön hankkiessa omistukseensa rekisteröitäväksi haluamansa osakkeen. X Oy oli käsityksensä tueksi vedonnut siihen, että muut oikeushenkilöt kuin osakeyhtiö A olivat vuosina 1987 ja 1988 nostaneet mainittujen kymmenen osakkeen tuottamat osingot.\n        Mainitun osakekirjan siirtomerkintöjä koskevalle sivulle oli kirjoitettu kaksi avointa siirtoa. Ensimmäiseksi siirtäjäksi oli merkitty epäselvä nimikirjoitus ja toiseksi siirtäjäksi osakeyhtiö A. Siirtomerkintöjä ei ollut päivätty. Merkintöjen perusteella oli pääteltävissä, ettei osakeyhtiö A ollut osakekirjan antamisesta lähtien ollut yhtäjaksoisesti osakkeiden omistajana. Ajanjaksoista, jolloin yhtiö oli omistanut osakkeet, voi ainoastaan se antaa selvitystä. Tällaista näyttöä osakeyhtiö A ei ollut jutussa esittänyt.\n        Näin ollen osakeyhtiö A ei ollut näyttänyt kannettaan toteen.\n        Osakeyhtiö A oli hävinnyt jutun eikä asia ollut niin sekava ja epätietoinen, että osakeyhtiö A:lla olisi ollut perusteellista aihetta oikeudenkäyntiin.\n        Näillä ja raastuvanoikeuden muutoin mainitsemilla perusteilla hovioikeus on jättänyt raastuvanoikeuden päätöksen lopputuloksen itse asian osalta pysyväksi ja oikeudenkäyntikulujen osalta muuttanut raastuvanoikeuden päätöstä siten, että osakeyhtiö A on velvoitettu suorittamaan X Oy:lle korvaukseksi oikeudenkäyntikuluista raastuvanoikeudessa 9.490 markkaa. Osakeyhtiö A on lisäksi velvoitettu suorittamaan X Oy:lle korvaukseksi oikeudenkäyntikuluista hovioikeudessa 1.800 markkaa.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 27.9.1991. Osakeyhtiö A on vaatinut hovioikeuden tuomion ja raastuvanoikeuden päätöksen kumoamista sekä kanteensa hyväksymistä ja X Oy:n velvoittamista korvaamaan sen oikeudenkäyntikulut jutussa.\n      X Oy on antanut siltä pyydetyn vastauksen. Yhtiö on vaatinut korvausta vastauskuluista.\n      B ei ole antanut pyydettyä vastausta.\n      Porin raastuvanoikeuden asianomaiset jäsenet ovat antaneet heiltä pyydetyn lausunnon sen muutoksenhakemuksessa esitetyn väitteen johdosta, että osakeyhtiö A:n puolesta olisi raastuvanoikeudessa toisin kuin pöytäkirjaan oli merkitty esitetty X Oy:n osakkeita nrot 65436-65445 koskeva osakekirja alkuperäisenä.\n    \n    \n      KORKEIMMAN OIKEUDEN RATKAISU 4.11.192\n      \n        Perustelut\n        X Oy on 17.10.1988 ilmoittanut pitävänsä osakeyhtiö A:ta uutena osakkeenomistajana, koska yhtiöllä sen osakasluettelon mukaan ei enää ollut hallussaan X Oy:n osakkeita. X Oy ei ole merkinnyt osakeyhtiö A:n ilmoittamaa osakesaantoa osakasluetteloonsa.\n        X Oy:n osakeluettelon mukaan osakeyhtiö A on kuitenkin vuodesta 1985 lähtien omistanut X Oy:n osakkeet nrot 65436-65445. Se, että osingon on osakekirjaan liittynyttä osinkolippua vastaan kerran nostanut muu kuin osakeyhtiö A, ei velkakirjalain 24 §:n säännös huomioon ottaen yksin ole oikeuttanut päättelemään, että osakeyhtiö A olisi luovuttanut aikaisemmin hankkimansa osakkeet. Kun muutakaan perustetta ei ole ollut pitää osakeluettelon merkintää osakeyhtiö A:n osakkuudesta virheellisenä, X Oy:n hallituksen olisi tullut yhtiöjärjestyksessä määrätyn lunastusoikeuden estämättä merkitä osakeyhtiö A:n ilmoittama osakesaanto osakeluetteloon ja osakasluetteloon.\n        Tämän oikeudenkäynnin aikana ei myöskään ole ilmennyt seikkoja, jotka osoittaisivat, että osakeyhtiö A luetteloihin merkittäväksi ilmoittamansa osakesaannon tapahtuessa ei enää olisi omistanut aikaisemmin hankkimiaan osakkeita. Yhtiö on päin vastoin Korkeimmalle oikeudelle esittänyt alkuperäisenä sille myös osakeluetteloon sen omistamiksi merkityistä osakkeista nrot 65436-65445 annetun osakekirjan, johon on avoimena siirtomerkintänä kirjoitettu vain yhtiön toiminimi ja sen toimitusjohtajan nimikirjoitus.\n      \n      \n        Tuomiolauselma\n        Hovioikeuden tuomio ja raastuvanoikeuden päätös kumotaan ja osakeyhtiö A vapautetaan tuomitusta oikeudenkäyntikulujen korvausvelvollisuudesta. Osakeyhtiö A:n kanteesta vahvistetaan, että B on virheellisesti merkitty X Oy:n osake- ja osakasluetteloon kysymyksessä olevan osakkeen omistajaksi, ja X Oy velvoitetaan merkitsemään osakeyhtiö A tuon osakkeen omistajana osake- ja osakasluetteloon. X Oy velvoitetaan korvaamaan osakeyhtiö A:n oikeudenkäyntikulut jutussa 14.000 markalla.\n        \n          Ratkaisuun osallistuneet: oikeusneuvokset Ailio, Nikkarinen, Roos, Taipale ja Sevon\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1992-11-04"
  ],
  "judgmentNumber": [
    "154"
  ],
  "date": [
    "1992-05-06"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1992:154"
  ],
  "year": [
    "1992"
  ],
  "description": [
    "http://data.finlex.fi/voc/kko/fin/11556ce2",
    "http://data.finlex.fi/voc/kko/swe/b78b3121",
    "http://data.finlex.fi/voc/kko/fin/ce177934",
    "http://data.finlex.fi/voc/kko/swe/463c270e",
    "http://data.finlex.fi/voc/kko/fin/1c2a4a3d",
    "http://data.finlex.fi/voc/kko/swe/a9c90f33"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}