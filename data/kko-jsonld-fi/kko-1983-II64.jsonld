{
  "@id": "sfecli:kko/1983/II64",
  "languageVersion": [
    {
      "@id": "sfecli:kko/1983/II64/fin",
      "title_fi": [
        "KKO:1983-II-64"
      ],
      "abstract_fi": [
        "\n    Yhdistys oli kutsunut pikkujoulujuhlaansa nuorisoseuran talolle yhdistyksen aktiivijäsenet seuralaisineen eräälle ilmoitustaululle asetetulla ilmoituksella. Tilaisuuteen oli saapunut noin 35 kutsussa tarkoitettua henkilöä, jollaiseen osanottajamäärään yhdistys oli varautunutkin. Pääsymaksua ei peritty. Kun tilaisuuden osanottajamäärä samoin kuin sen laatukin olivat kotikutsujen puitteisiin soveltuvia eikä ollut tuotu esiin sellaisia olosuhteita, joiden perusteella pikkujoulujuhlaa ei olisi voitu pitää kotikutsuihin rinnastettavana, syyte huvitilaisuuksista annettujen määräysten rikkomisesta hylättiin.\n  "
      ],
      "hasFormat": {
        "@id": "sfecli:kko/1983/II64/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallisen syyttäjän syytteestä Eurajoen KO p. 5.3.1981 oli lausunut selvitetyksi, että A Eurajoen Kuivalahden Vapaaehtoisen Palokunta r.y:n puheenjohtajana ja B sen sihteerinä olivat 5.12.1980 Eurajoen kunnassa panneet toimeen yleisen huvitilaisuuden hankkimatta sen toimeenpanemiseen poliisiviranomaisen lupaa ja pitäneet tuossa tilaisuudessa hallussaan päihdyttävää ainetta, sekä sen vuoksi julkisista huvitilaisuuksista annetun lain 1 §:n, 9 §:n 1 momentin ja 18 §:n 1 momentin nojalla tuominnut A:n ja B:n kummankin huvitilaisuuksista annettujen määräysten rikkomisesta sakkorangaistukseen.\n      Turun HO, jonka tutkittavaksi A ja B olivat saattaneet jutun, p. 18.2.1982 oli jättänyt asian KO:n päätöksen varaan.\n      Pyytäen valituslupaa A ja B hakivat muutosta HO:n päätöksen vaatien heitä vastaan ajetun syytteen hylkäämistä. Lupa myönnettiin ja virallinen syyttäjä antoi vastauksen hakemukseen.\n    \n    \n      \n      KKO p. tutki jutun.\n      \n        Perustelut\n        Eurajoen Kuivalahden Vapaaehtoinen Palokunta r.y. oli kokouksessaan tekemänsä päätöksen mukaisesti järjestänyt 5.12.1980 pikkujoulujuhlan Kuivalahden nuorisoseuran talolla. Siihen oli paikallisen osuuspankin ilmoitustaululle asetetulla ilmoituksella kutsuttu yhdistyksen aktiivijäsenet seuralaisineen. Eräille yhdistyksen jäsenille oli kutsu esitetty myös henkilökohtaisesti. Tilaisuuteen oli etukäteen järjestetty tarjoilu noin 35 henkilölle. Suunnilleen sanottu määrä kutsussa tarkoitettuja henkilöitä oli sitten saapunut. Illan ohjelmaan oli kuulunut lyhyt puhe ja tanssia. Kysymyksessä ei siten ollut ollut julkinen huvitilaisuus vaan sellainen tilaisuus, johon julkisista huvitilaisuuksista annetun lain säännöksiä sovellettiin vain sanotun lain 2 §:n 3 momentissa mainitun edellytyksin.\n        Jutussa ei ollut edes väitetty, että pikkujoulujuhlaan olisi päästetty muita kuin siihen sanotuin tavoin kutsuttuja henkilöitä. Pääsymaksua ei osanottajilta ollut peritty. Minkään mainitussa lainkohdassa tarkoitetun toiminnan osana pikkujoulujuhlan ei ollut ilmoitettu olleen. Sanotun lain säännöksiä voitaisiin näin ollen soveltaa puheena olevaan tilaisuuteen vain, jos sitä osanottajien lukumäärän, tilaisuuden laadun tai muiden olosuhteiden perusteella ei voitu pitää kotikutsuihin rinnastettavana.\n        Osanottajien lukumäärä samoinkuin tilaisuuden laatukin olivat olleet kotikutsujen puitteisiin soveltuvia. Virallinen syyttäjä ei ollut jutussa tuonut esiin muitakaan olosuhteita, joiden perustella pikkujoulujuhlaa ei voitaisi pitää kotikutsuihin rinnastettavana. Näin ollen oli jäänyt näyttämättä, että A ja B olisivat syyllistyneet hutitilaisuuksista annettujen määräysten rikkomiseen.\n      \n      \n        Päätöslauselma\n        HO:n ja KO:n päätökset kumottiin. A:ta ja B:tä vastaan jutussa ajettu syyte hylättiin ja heidät vapautettiin jutussa tuomituista rangaistuksista.\n        \n          Ratkaisuun osallistuneet: presidentti Olsson, oikeusneuvokset Takala ja Hämäläinen sekä ylimääräiset oikeusneuvokset Surakka ja Setälä\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1983-05-10"
  ],
  "judgmentNumber": [
    "II64"
  ],
  "date": [
    "1982-11-25"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1983:II64"
  ],
  "year": [
    "1983"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}