{
  "@id": "sfecli:kko/2009/74",
  "languageVersion": [
    {
      "@id": "sfecli:kko/2009/74/fin",
      "title_fi": [
        "KKO:2009:74"
      ],
      "abstract_fi": [
        "\n    Avustaja oli matkustanut lakiasiaintoimistonsa sijaintipaikkakunnalta hovioikeuspaikkakunnalle hovioikeudessa kolmena perättäisenä päivänä toimitettuun pääkäsittelyyn jokaisena päivänä. Avustajalla katsottiin olevan oikeus saada valtion varoista palkkio matka-ajalta jokaiselta päivältä, kuitenkin oikeusavun palkkioperusteista annetun valtioneuvoston asetuksen 5 §:n 2 momentin nojalla vain kahdeksalta tunnilta, ja korvaus matkakuluista.\n    OikeusapuL 17 § 1 mom\nVNA oikeusavun palkkioperusteista 3 §\nVNA oikeusavun palkkioperusteista 5 § 2 mom\nVNA oikeusavun palkkioperusteista 11 §\n  "
      ],
      "hasFormat": {
        "@id": "sfecli:kko/2009/74/fin/txt",
        "content_fi": [
          "\n    \n      Asian käsittely alemmissa oikeuksissa\n      \n        Asian tausta\n        Hovioikeus toimitti käräjäoikeudesta valitusteitse sen ratkaistavaksi saatetussa rikosasiassa pääkäsittelyn Kuopiossa kolmena peräkkäisenä päivänä 25. - 27.8.2008. Pääkäsittely kesti kyseisinä päivinä ruokailu- ja muut tauot pois lukien yhteensä noin yhdeksän tuntia.\n        Yleistä oikeusapua saaneelle asianomistajalle määrätty oikeudenkäyntiavustaja pyysi, että hänelle maksetaan valtion varoista muun muassa 4 tunnin päivittäiseltä matka-ajalta palkkiona 400 euroa ja matkakulujen korvaus 330 kilometrin edestakaiselta matkalta jokaiselta päivältä erikseen, koska avustaja oli matkustanut päivittäin edestakaisin toimistonsa sijaintipaikkakunnalta Mikkelistä hovioikeuden istuntopaikalle Kuopioon.\n      \n      \n        Itä-Suomen hovioikeuden tuomio 25.9.2008\n        Hovioikeus totesi, että oikeudenkäyntiavustajan päivittäinen matkustaminen Mikkelistä Kuopioon kaikkina kolmena pääkäsittelypäivänä ei ollut ollut välttämätöntä, vaan edullisempi tapa olisi ollut viettää pääkäsittelypäivien väliset yöt hotellissa Kuopiossa. Avustajalle korvattiin valtion varoista palkkio matka-ajalta yhden edestakaisen matkan osalta sekä yhden edestakaisen matkan matkakulut. Lisäksi oikeudenkäyntiavustajalle korvattiin kahden hotelliyöpymisen kustannuksia vastaavat kulut.\n        Asian ovat ratkaisseet hovioikeuden jäsenet Pertti Jokinen, Riitta-Liisa Rautsi ja Tuija Silvento. Esittelijä Sirpa Pulkkinen.\n      \n    \n    \n      Muutoksenhaku Korkeimmassa oikeudessa\n      Oikeudenkäyntiavustajalle myönnettiin valituslupa. Hän pyysi, että valtion varoista maksettu palkkio matka-ajalta korotetaan 1 200 euroon sekä korvaus matkakuluista 435,60 euroon lisättynä arvonlisäveron määrällä.\n      Virallinen syyttäjä ilmoitti hyväksyvänsä vaatimukset.\n    \n    \n      Korkeimman oikeuden ratkaisu\n      \n        Perustelut\n        1. Asiassa on kysymys siitä, minkä perusteiden mukaisesti asianomistajan oikeudenkäyntiavustajana toimineelle A:lle maksetaan valtion varoista palkkio matka-ajalta ja korvaus matkakuluista, kun hän on matkustanut lakiasiaintoimistonsa sijaintipaikkakunnalta Mikkelistä hovioikeuspaikkakunnalle Kuopioon hovioikeudessa kolmena perättäisenä päivänä toimitettuun pääkäsittelyyn sen jokaisena istuntopäivänä.\n        2. Oikeusapulain 17 §:n 1 momentin mukaan yksityiselle avustajalle suoritetaan valtion varoista kohtuullinen palkkio tarpeellisista toimenpiteistä ja ajanhukasta sekä korvaus kuluista. Palkkioiden ja korvausten perusteista säädetään tarkemmin valtioneuvoston asetuksella. Asiassa sovellettavan oikeusavun palkkioperusteista annetun valtioneuvoston asetuksen (palkkioasetus) 3 §:n (290/2008) mukaan avustajalle maksetaan palkkio muun muassa matkustamisesta oikeudenkäyntiin sekä muusta avustamisen kannalta välttämättömästä matkustamisesta johtuvasta ajanhukasta. Säännökset matka-ajalta maksettavasta palkkiosta ja kulujen korvaamisesta ovat palkkioasetuksen 5 ja 11 §:ssä. Palkkioasetuksen 5 §:n 2 momentin mukaan palkkiota matka-ajalta ei yhdessä asiassa makseta ilman erityistä syytä enempää kuin kahdeksalta tunnilta.\n        3. Korkein oikeus toteaa, että avustaja on oikeutettu saamaan palkkion oikeudenkäyntiin matkustamisen aiheuttamasta ajanhukasta palkkioasetuksessa säädetyin edellytyksin. Lähtökohtaisesti palkkio matka-ajalta maksetaan avustajan todellisen matkustamisen mukaisesti. Päivittäisen matkustamisen korvaamista arvioitaessa huomiota voidaan kiinnittää istuntopäivien keston ohella muun muassa siihen, ovatko avustajan toimistossa hoidettavina olevat muut asiat edellyttäneet hänen matkustamistaan istuntopäivien välillä toimistopaikkakunnalle. Päivittäinen matkustaminen voidaan kuitenkin jättää korvaamatta, jos matkustamiseen ei ole ollut perusteltua syytä ja siitä aiheutuisi ylimääräisiä kustannuksia valtiolle.\n        4. Tässä tapauksessa istuntopäivät ovat olleet kestoltaan lyhyitä siten, että istunto on päättynyt ensimmäisenä pääkäsittelypäivänä kello 14 ja toisena päivänä kello 15. Kolmen istuntopäivän kokonaiskesto päivittäisiä taukoja lukuun ottamatta on ollut noin yhdeksän tuntia. Istuntopäivien välillä tapahtunut matkustaminen on näissä olosuhteissa kohtuullista korvata.\n        5. A on vaatinut matka-ajan palkkiota yhteensä 12 tunnilta esittämättä kuitenkaan mitään erityistä syytä palkkion maksamiseen kahdeksan tuntia ylittävältä osalta. Hän on siten oikeutettu saamaan palkkion palkkioasetuksen 5 §:n 2 momentin mukaisesti vain kahdeksalta tunnilta.\n        6. Koska A:lle maksetaan palkkiota matka-ajalta, hän on palkkioasetuksen 11 §:n 2 ja 3 momentin mukaisesti oikeutettu saamaan korvauksen vaatimistaan matkakuluista. Korvauksen määrää laskettaessa otetaan kuitenkin huomioon, että hovioikeus on määrännyt maksettavaksi hänelle matkakulujen korvauksen sijasta arvioituja majoituskuluja vastaavat 192 euroa.\n      \n      \n        Päätöslauselma\n        A:lle maksetaan valtion varoista hovioikeudessa maksettujen määrien lisäksi palkkioksi neljän tunnin matka-ajalta 400 euroa, korvaukseksi matkakuluista 98,40 euroa ja arvonlisäveron määrä 109,65 euroa, mitkä määrät jäävät valtion vahingoksi.\n        Asian ovat ratkaisseet oikeusneuvokset Mikko Tulokas, Kari Kitunen, Hannu Rajalahti, Ilkka Rautio ja Marjut Jokela. Esittelijä Kaarlo Hakamies.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "2009-09-29"
  ],
  "contributor": [
    "http://data.finlex.fi/person/b7a35d25",
    "http://data.finlex.fi/person/68b21e1d",
    "http://data.finlex.fi/person/519b4e44",
    "http://data.finlex.fi/person/12127fb9",
    "http://data.finlex.fi/person/ecbc0b70"
  ],
  "judgmentNumber": [
    "74"
  ],
  "date": [
    "2009-06-23"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:2009:74"
  ],
  "year": [
    "2009"
  ],
  "description": [
    "http://data.finlex.fi/voc/kko/fin/c7025a01",
    "http://data.finlex.fi/voc/kko/swe/feeec5a0",
    "http://data.finlex.fi/voc/kko/swe/c5390c67",
    "http://data.finlex.fi/voc/kko/fin/ab37228f"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "contributor": {
      "@id": "dcterms:contributor",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}