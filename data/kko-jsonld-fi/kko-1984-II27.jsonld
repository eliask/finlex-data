{
  "@id": "sfecli:kko/1984/II27",
  "languageVersion": [
    {
      "@id": "sfecli:kko/1984/II27/fin",
      "title_fi": [
        "KKO:1984-II-27"
      ],
      "abstract_fi": [
        "\n    Alaikäisen asianosaisen A:n saatettua holhoojiensa edustamana hänen omaisuutensa hoitoa koskevan jutun HO:n käsiteltäväksi holhoustoimi oli jutun ollessa HO:ssa vireillä jaettu siten, että holhottavan äidille B:lle kuului holhottavan huolto ja kasvatus ja toiselle holhoojalle omaisuuden hoito. B:llä ei ollut oikeutta käyttää jutussa A:n puhevaltaa KKO:ssa.\n    Ks. KKO:1966-II-111\n  "
      ],
      "hasFormat": {
        "@id": "sfecli:kko/1984/II27/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      B ja D, edellinen 24.5.1971 syntyneen A:n ottovanhempana ja holhoojana ja jälkimmäinen Kiteen KO:n 6.11.1978 A:lle määräämänä toisena holhoojana, olivat K:lle 21.3.1980, L:lle 26.3.1980 ja M:lle 31.3.1980 toimitetun haasteen nojalla Kiteen KO:ssa kanteenaan lausuneet, että A:n ottoisä ja K:n, L:n ja M:n veli C, joka oli kuollut 27.9.1978, oli 24.11.1977 tehdyllä testamentillaan määrännyt, että hänen kuoltuaan oli kaikki hänen omaisuutensa menevä A:lle. Lisäksi C oli testamentissaan muun muassa nimennyt perityn omaisuuden hoitajiksi A:n 20 ikävuoteen saakka K:n, L:n ja M:n, joiden tuli pitää omaisuuden hoidosta tarkkaa kirjanpitoa ja tehdä omaisuudesta tarkka tilitys holhousviranomaisille. K,L ja M olivat valvoneet sanotun testamentin 6.11.1978 Kiteen KO:ssa. B ja D olivat tehneet perintökaaren 7 luvun 5 §:n 1 momentin edellyttämät ilmoitukset M:lle 9.4., L:lle 11.4. ja K:lle 21.4.1979. Sen vuoksi B, jonka avioliitto C:n kanssa oli purettu Kiteen KO:n 18.1.1977 julistamalla, lainvoiman saaneella päätöksellä, ja D, katsoen että mainittu testamentti omaisuudenhoitajia koskevine määräyksineen loukkasi A:n oikeutta lakiosaan, olivat perintökaaren 7 luvun säännöksiin vedoten vaatineet, että C:n kuolinpesä luovutetaan sellaiseen jakoon, jossa A:n lakiosa erotetaan hänen holhoojiensa B:n ja D:n hoitoon. Vielä B ja C olivat pyytäneet, että pesänjakajaksi sanottuun jakoon määrättäisiin suostumuksensa mukaisesti X:n.\n      K, L ja M olivat vastustaneet kannetta sekä toissijaisesti ehdottaneet, että pesänjakajaksi määrättäisiin X:n asemesta K.\n      KO p. 23.4.1980 oli tutkinut jutun ja todennut, että 27.9.1978 kuollut C oli 24.11.1977 allekirjoittanut testamentin, jossa oli määrätty C:n ainoa perillinen, ottotytär A testamentinsaajaksi ja C:n sisarukset K, L ja M testamentin toimeenpanijoiksi huolehtimaan omaisuuden hoidosta tilivelvollisuuksin holhousviranomaisille omistusoikeuden kuitenkin täydellisesti muuten siirtyessä C:lle ja että K, L ja M olivat 6.11.1978 valvoneet tuon testamentin, jota valvontaa koskevaa moitekannetta ei ollut laillisessa ajassa nostettu. Koska testamentin ei ollut katsottava perintökaaren 7 luvun mukaisesti loukkaavan A:n oikeutta lakiosaan, KO oli nojautuen lisäksi holhouslain 45 §:ään hylännyt kanteen ja vaatimuksen pesänjakajan määräämisestä.\n      Itä-Suomen HO, jonka tutkittavaksi B ja D, kumpikin holhoojantoimessaan olivat saattaneet jutun, t. 16.12.1982 oli tutkinut sen, ja koska C oli testamentatun omaisuuden hoitajia koskevalla määräyksellään halunnut tyttärensä A:n lakiosaa loukkaamatta turvata omaisuuden säilymisen A:lla tämän alaikäisyyden ajan ja kun A oli testamentilla saanut koko C:n omaisuuden ja siis enemmänkin kuin lakiosansa, HO oli näillä ja KO:n mainitsemilla perusteilla jättänyt asian KO:n päätöksen lopputuloksen varaan.\n    \n    \n      KORKEIN OIKEUS\n      Pyytäen valituslupaa B A:n lakimääräisenä holhoojana haki muutosta HO:n tuomioon. Lupa myönnettiin. K, L ja M antoivat heiltä hakemuksen johdosta pyydetyn vastauksen. D:lle ja E:lle varattiin tilaisuus lausunnon antamiseen, mitä tilaisuutta he eivät käyttäneet hyväkseen.\n      KKO p. käsitteli jutun ja lausui perusteluinaan:\n      KKO toteaa B:n pyytäneen valituslupaa ja valittaneen HO:n tuomiosta A:n holhoojan ominaisuudessa mutta ei hänelle itselleen määrättyä oikeudenkäyntikulujen korvaamisvelvollisuutta koskevassa osassa.\n      A:n saatettua holhoojiensa B:n ja D:n edustamana jutun HO:n käsiteltäväksi KO on 8.6.1981 julistamallaan, lainvoiman saaneella päätöksellä erottanut D:n holhoojantoimestaan ja määrännyt E:n hänen tilalleen A:n toiseksi holhoojaksi. Samalla KO on jakanut holhoojan tehtävät B:n ja E:n kesken siten, että se on uskonut A:n huollon ja kasvatuksen B:lle ja holhottavan omaisuuden hoidon E:lle.\n      KKO katsoo, ettei B:llä, kun juttu koskee vain A:n omaisuuden hoitoa, ole enää KO:n 8.6.1981 julistaman päätöksen jälkeen oikeutta käyttää siinä A:n puhevaltaa. Kun A ei ole hänen omaisuuttaan hoitamaan määrätyn holhoojan E:n edustamana pyytänyt valituslupaa, HO:n tuomio on saanut lainvoiman myös siltä osin kuin jutussa ajettu kanne on hylätty.\n      Näillä perusteilla KKO jätti valituksen tutkimatta. B velvoitettiin suorittamaan K:lle, L:lle ja M:lle yhteiseksi korvaukseksi heillä vastauksen antamisesta KKO:ssa olleista kuluista 1.000 markkaa.\n      \n        Ratkaisuun osallistuneet: presidentti Olsson, oikeusneuvokset Hämäläinen ja Roos sekä ylimääräiset oikeusneuvokset Paasikoski ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II27"
  ],
  "description": [
    "http://data.finlex.fi/voc/kko/fin/4ee2e1ac"
  ],
  "judgmentNumber": [
    "II27"
  ],
  "date": [
    "1983-11-08"
  ],
  "issued": [
    "1984-02-21"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}