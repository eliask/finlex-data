{
  "@id": "sfecli:kko/1982/II77",
  "languageVersion": [
    {
      "@id": "sfecli:kko/1982/II77/fin",
      "title_fi": [
        "KKO:1982-II-77"
      ],
      "abstract_fi": [
        "\n    Laskussa ollutta leimasimella tehtyä ilmoitusta, jonka mukaan lasku oli siirretty ja maksettava pankille, pidettiin velallista sitovana saatavan siirtämistä tarkoittavana määräyksenä.\n  "
      ],
      "hasFormat": {
        "@id": "sfecli:kko/1982/II77/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Ruotsista, Östersundista oleva Mellersta Norrlands föreningsbank, centralkassa för jordbrukskredit, oli Helsingistä olevalle Inter Marketing G. Jönsas Kommandiittiyhtiölle 22.5.1978 tiedoksi toimitetun haasteen nojalla Helsingin RO:ssa lausunut, että Ruotsista, Örsundsbrosta olevan Mini-Tube AB:n ja kommandiittiyhtiön välillä tehtyjen toimitussopimusten perusteella Mini-Tube AB oli lähettänyt kommandiittiyhtiölle vuonna 1976 muun muassa laskun n:o 2293, päivätty 18.5.1976, määrältään 28 910,20, laskun n:o 2310, päivätty 4.6.1976, määrältään 7 700 ja laskun n:o 2399, päivätty 7.9.1976, määrältään 22 608,40 Ruotsin kruunua. Kaikkiin laskuihin oli sisältynyt merkintä: \"Denna faktura har överlåtis på och skall betalas till Mellersta Norrlands Centralkassa för jordbrukskredit, Box 50, 831 01 Östersund, senast den / 19 Bankgiro 956-5003 Postgiro 1 3948-5\". Kommandiittiyhtiön olisi laskujen mukaan pitänyt maksaa lasku n:o 2293 18.6.1976 mennessä, lasku n:o 2310 4.7.1976 mennessä ja lasku n:o 2399 7.10.1976 mennessä. Huolimatta laskuissa olleista siirtomerkinnöistä kommandiittiyhtiö oli maksanut lasku suoraan Mini-Tube AB:lle. Mini-Tube AB oli sittemmin mennyt konkurssiin eikä pankki ollut voinut saada saatavaansa siltä. Kun kommandiittiyhtiö oli kieltäytynyt maksamasta laskujen määrää pankille, pankki oli vaatinut kommandiittiyhtiön velvoittamista suorittamaan sille laskun n:o 2293 perusteella 28 910,20 Ruotsin kruunua kahden prosentin korkoineen 18.6.1976 lukien, laskun n:o 2310 perusteella 7 700 kruunua kuuden prosentin korkoineen 4.7.1976 lukin sekä laskun n:o 2399 perusteella 22 608,40 kruunua niin ikään kuuden prosentin korkoineen 7.10.1976 lukien sekä korvausta oikeudenkäyntikuluistaan.\n      RO p. 4.12.1978 oli lausunut selvitetyksi, että Mini-Tube AB ja pankki olivat 26.11.1975 tehneet keskenään laskusaatavien rahoittamista koskevan sopimuksen ja shekkiluottosopimuksen, joiden perusteella pankki oli sitoutunut myöntämään Mini-Tube AB:lle enintään 750 000 Ruotsin kruunun suuruisen shekkiluoton ehdolla, että tietty osa asiakkaiden laskutuksesta pankille ja että Mini-Tube AB:n tuli varustaa pankille panttaamansa ja siirtämänsä laskut kanteessa kerrotulla merkinnällä. Kommandiittiyhtiö oli tehtyjen toimitussopimusten nojalla maksanut tavaroiden toimittajalle Mini-Tube AB:lle kanteessa mainitut laskut, 25.5.1976 laskun n:o 2293, 14.6.1976 laskun n:o 2310 ja 15.9.1976 laskun n:o 2399. Kaikissa näissä laskuissa oli ollut laskun vasemmassa alareunassa leimasimella tehty edellä kerrottu teksti lisättynä päivämäärillä, ensimmäisessä laskussa 18.6.1976, toisessa 4.7.1976 ja kolmannessa 7.10.1976. Edelleen RO oli lausunut, että Mini-Tube AB oli asetettu konkurssiin vuoden 1977 alussa.\n      Kommandiittiyhtiön maksaessa ko. laskut Mini-Tube AB:lle, ei ollut näytetty olleen tietoinen Mini-Tube AB:n ja pankin kesken 26.11.1975 solmitusta rahoitussopimuksesta. Suomen oikeuden mukaan kommandiittiyhtiötä sitovana laskun siirtämistä tarkoittavana määräyksenä ei voitu pitää laskuissa ollutta edellä kerrottua leimasimella tehtyä ja allekirjoittamatonta ilmoitusta siitä, että lasku oli siirretty ja se oli maksettava pankille. Sen vuoksi ja koskei kommandiittiyhtiö maksaessaan laskut Mini-Tube AB:lle ollut tiennyt eikä sen ollut katsottava pitäneenkään tietää, ettei Mini-Tube AB olisi ollut oikeutettu tavaroiden toimittajana saamaan laskuissa vaatimiaan suorituksia, ja kun ei ollut väitettykään, että kommandiittiyhtiön tarkoituksena olisi ollut tuottaa pankille vahinkoa ja Mini-Tube AB:lle laitonta aineellista etua, RO oli hylännyt kanteen ja velvoittanut pankin korvaamaan kommandiittiyhtiön oikeudenkäyntikulut 1 900 markalla.\n      Helsingin HO, jonka tutkittavaksi asianosaiset olivat saattaneet jutun, t. 11.3.1981 oli katsonut selvitetyksi, että Mini-Tube AB:n kommandiittiyhtiölle lähettämissä ko. laskuissa oli ollut merkintä laskujen siirtämisestä pankille ja ohje laskujen maksamisesta sille sekä yliviivaus laskulomakkeisiin painettujen Mini-Tube AB:n pankki- ja postisiirtotilien numeroiden päällä. Sen vuoksi ja koska kommandiittiyhtiön maksaessa laskut oli lähetettävä pankille ja ettei Mini-Tube Ab ollut maksujen oikea vastaanottaja, HO oli, kumoten RO:n päätöksen ja vapauttaen pankin sille määrätystä oikeudenkäyntikulujen korvausvelvollisuudesta, velvoittanut kommandiittiyhtiön suorittamaan pankille sen vaatimat laskujen määrät eli laskun n:o 2293 mukaan 28 910 Ruotsin kruunua 20 äyriä 6 prosentin korkoineen erääntymispäivästä 18.6.1976, laskun n:o 2310 mukaan 7 700 Ruotsin kruunua 6 prosentin korkoineen erääntymispäivästä 4.7.1976 ja laskun n:o 2399 22 608 Ruotsin kruunua 40 äyriä 6 prosentin korkoineen erääntymispäivästä 7.10.1976, joista määristä kuitenkin oli vähennettävä, mitä pankki näiden laskujen osalta sai valvontansa perusteella jako-osuutenaan Mini-Tube AB:n konkurssissa, sekä korvaamaan pankin oikeudenkäyntikulut asiassa 3 000 markalla.\n      Pyytäen valituslupaa kommandiittiyhtiö haki muutosta HO:n tuomioon. Lupa myönnettiin ja pankki antoi siltä pyydetyn vastauksen.\n    \n    \n      \n      KKO t. tutki jutun ja jätti HO:n tuomion siinä mainituilla perusteilla ja velkakirjalain 29 §:stä ilmenevän periaatteen nojalla pysyväksi. Kommandiittiyhtiö velvoitettiin korvaamaan pankille sille vastauksen antamisesta KKO:ssa aiheutuneet kulut 750 markalla.\n      \n        Ratkaisuun osallistuneet: oikeusneuvokset Salervo, Portin ja Mörä sekä ylimääräiset oikeusneuvokset Ketola ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-06-09"
  ],
  "judgmentNumber": [
    "II77"
  ],
  "date": [
    "1981-09-10"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II77"
  ],
  "year": [
    "1982"
  ],
  "description": [
    "http://data.finlex.fi/voc/kko/fin/1fe784a0",
    "http://data.finlex.fi/voc/kko/swe/1fe784a0",
    "http://data.finlex.fi/voc/kko/swe/94b6483e"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}