{
  "@id": "sfecli:kko/1987/123",
  "languageVersion": [
    {
      "@id": "sfecli:kko/1987/123/fin",
      "title_fi": [
        "KKO:1987:123"
      ],
      "abstract_fi": [
        "\n    A:n B:tä vastaan rikollisen menettelyn perusteella ajama vahingonkorvauskanne oli lainvoimaisesti hylätty. Myöhemmin B:lle vaadittiin rangaistusta saman menettelyn johdosta. A vaati syytejutussa B:ltä korvausta samasta vahingosta.\n    Kysymys siitä, poikkesivatko jutuissa esitettyjen vahingonkorvausvaatimusten perusteet siinä määrin toisistaan, että viimeksi tehty vaatimus voitiin tutkia.\n  "
      ],
      "hasFormat": {
        "@id": "sfecli:kko/1987/123/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Vaatimukset Halikon kihlakunnanoikeudessa\n        A Oy on kihlakunnanoikeudessa virallisen syyttäjän B:tä, C:tä ja D:tä vastaan ajamassa jatkettua petosta koskeneessa syytejutussa lausunut, että B, C ja D olivat, hankkiakseen itselleen ja toisilleen laitonta aineellista etua, sopineet, että B ME Oy:n ja myöhemmin, sanotun yhtiön sulauduttua A Oy:öön, viimeksi mainitun yhtiön vientimyynnistä vastaavana henkilönä järjestäisi sanottujen yhtiöiden huolintatehtävät Oy AH Ab:n hoidettaviksi ja että C viimeksi mainitun yhtiön toimitusjohtajana ja hallituksen jäsenenä sekä D sen huolintapäällikkönä ja niin ikään hallituksen jäsenenä huolehtisivat siitä, että Oy AH Ab laskuttaisi niistä toimeksiantajia enemmän kuin mitä yhtiöiden välinen huolintasopimus kulloinkin edellytti. B, C ja D olivat lisäksi sopineet, että laskujen tultua suoritetuiksi niihin sisältyneiden ylihintojen osalta laadittaisiin hyvityslaskut, joiden mukaan Oy AH Ab hyvittäisi ME Oy:tä ja A Oy:tä ylihintojen osalta. Tämän jälkeen B kuittaisi ME Oy:n ja A Oy:n puolesta hyvityslaskujen mukaiset rahamäärät saaduiksi, vaikka todellisuudessa B, C ja D jakaisivat ne keskenään. Menettelemällä kerrotuin tavoin B, C ja D olivat 30.11.1976-26.9.1983 välisenä aikana erehdyttäneet ME Oy:n ja A Oy:n suorittamaan Oy AH Ab:lle useista eri huolintatehtävistä kerrottua ylihintaa 1.154.545 markkaa ja aiheuttaneet siten yhtiöille sanotun suuruisen vahingon. Sen vuoksi A Oy on vaatinut, että B velvoitettaisiin yhteisvastuullisesti C:n ja D:n sekä kahden viimeksi mainitun työnantajan Oy AH Ab:n kanssa suorittamaan sille korvaukseksi sanotut 1.154.545 markkaa 16 prosentin korkoineen.\n      \n      \n        Kihlakunnanoikeuden päätös 19.12.1985\n        Kihlakunnanoikeus on lausunut selvitetyksi, että B, C ja D olivat 30.11.1976-26.9.1983 välisenä aikana edellä kerrotuissa tehtävissään aiheuttaneet ME Oy:lle ja A Oy:lle yhteensä 224.066,43 markan suuruisen vahingon menettelemällä seuraavasti. B oli sopinut C:n ja D:n kanssa, että osa ME Oy:n ja A Oy:n huolintatehtävistä annetaan varmasti Oy AH Ab:n suoritettavaksi. C ja D olivat näissä tapauksissa määränneet huolintahinnan korkeammaksi kuin ilman sopimusta olisi ollut mahdollista. D oli C:n tieten kirjoittanut normaalilaskutuksen ylittäviltä osin hyvityslaskuja, jotka B oli edustamiensa yhtiöiden puolesta kuitannut maksetuiksi ja jotka oli otettu Oy AH Ab:n kirjanpitoon. Niiden perusteella B oli saanut Oy AH Ab:ltä 224.066,43 markkaa. B ei ollut tilittänyt näitä varoja työnantajilleen vaan oli jakanut niistä osan ainakin D:n kanssa. Sitä vastoin oli jäänyt näyttämättä, että Oy AH Ab:n laskuttamat huolintahinnat vähennettyinä mainittujen hyvityslaskujen määrillä olisivat olleet suuremmat kuin Oy AH Ab:n huolintatehtävistään yleensä laskuttamat hinnat. A Oy:n ei siten ollut näytetty kärsineen mainittujen hyvityslaskujen yhteissummaa suurempaa vahinkoa.\n        Sanotuilla perusteilla kihlakunnanoikeus on velvoittanut B:n yhteisvastuullisesti C:n ja D:n sekä kahden viimeksi mainitun työnantajan Oy AH Ab:n kanssa suorittamaan A Oy:lle korvaukseksi 224.066,43 markkaa 16 prosentin korkoineen 26.9.1983 lukien.\n      \n      \n        Turun hovioikeuden päätös 12.9.1986\n        Hovioikeus, jonka tutkittavaksi A Oy, B, C ja D olivat saattaneet jutun, on lausunut, että A Oy oli ennen syytejutun oikeudenkäyntiä siviilioikeudellisessa järjestyksessä ajanut B:tä vastaan vahingonkorvauskannetta B:n rikoksen perusteella. Juttu oli ratkaistu kihlakunnanoikeudessa 27.8.1984 ja lainvoimaisesti hovioikeuden 5.7.1985 antamalla tuomiolla. Hovioikeus oli hylännyt A Oy:n B:hen kohdistaman korvausvaatimuksen. Vaatimuksen perusteena oli tuolloin ollut sama B:n väitetty rikollinen menettely kuin nyt kysymyksessä olevassa jutussa. Koska korvausvaatimus siten oli lainvoimaisella tuomiolla jo ratkaistu, kihlakunnanoikeuden ei olisi pitänyt uudelleen tutkia A Oy:n samaan perusteeseen nojautuvaa korvausvaatimusta.\n        Lausumillaan perusteilla hovioikeus on, muuttaen kihlakunnanoikeuden päätöstä, poistanut kihlakunnanoikeuden A Oy:n B:hen kohdistamasta korvausvaatimuksesta antaman lausunnon ja jättänyt sanotun vaatimuksen tutkimatta sekä vapauttanut B:n suorittamasta A Oy:lle hänen maksettavakseen tuomittua 224.066,43 markan vahingonkorvausta korkoineen. Sanottu korvaus on siten jäänyt C:n ja D:n yhteisvastuullisesti yhdessä Oy AH Ab:n kanssa A Oy:lle korvattavaksi.\n      \n    \n    \n      MUUTOKSENHAKU KORKEIMMASSA OIKEUDESSA\n      A Oy on vaatinut hovioikeuden päätöksen muuttamista siltä osin kuin B oli vapautettu velvollisuudesta korvata rikoksella aiheuttamansa vahinko. Valituslupa on myönnetty 26.11.1986.\n      B on vastannut hakemukseen.\n    \n    \n      KORKEIMMAN OIKEUDEN RATKAISU\n      \n        Perustelut\n        Korkein oikeus toteaa, että A Oy on 15.3.1984 vireille tulleessa B:tä vastaan ajamassaan vahingonkorvausjutussa esittämässään kanteessa, jonka hovioikeus on 5.7.1985 antamallaan lainvoiman saaneella tuomiolla hylännyt, vaatinut B:n velvoittamista suorittamaan vahingonkorvaukseksi 80.000 markkaa sillä perusteella, että B oli anastanut hänelle edellä mainittujen hyvityslaskujen perusteella maksettuja, mutta A Oy:lle kuuluneita varoja yhteensä 80.000 markkaa. B:tä vastaan ajetun jatkettua petosta koskeneen syytejutun yhteydessä esittämänsä 1.154.545 markan määräisen korvausvaateen A Oy on perustanut siihen, että B olisi yhdessä C:n ja D:n kanssa, hankkiakseen itselleen laitonta aineellista etua, erehdyttänyt ME Oy:n ja A Oy:n suorittamaan Oy AH Ab:lle sen suorittamista huolintatehtävistä kulloinkin voimassa oleviin huolintasopimuksiin perustumatonta ylihintaa ja siten aiheuttanut ME Oy:lle ja A Oy:lle yhteensä sanotun suuruisen tappion.\n        Korkein oikeus katsoo A Oy:n esittäneen B:hen syytejutun yhteydessä kohdistamalleen vahingonkorvausvaateelle siinä määrin toisenlaisen perusteen, ettei siihen perustuvaa korvausvaadetta ole katsottava ratkaistun jo hovioikeuden 5.7.1985 antamalla tuomiolla. Hovioikeuden ei siten olisi pitänyt jättää A Oy:n korvausvaadetta tutkimatta. Sen vuoksi Korkein oikeus kumoaa hovioikeuden päätöksen siltä osin kuin hovioikeus on poistanut kihlakunnanoikeuden sanotusta korvausvaateesta antaman lausunnon ja jättänyt vaateen tutkimatta. Viivytyksen välttämiseksi Korkein oikeus on ottanut A Oy:n vaatimuksen välittömästi tutkittavakseen.\n        Tutkiessaan sanotun korvausvaatimuksen Korkein oikeus katsoo selvitetyksi, että B on 30.11.1976-27.9.1983 välisenä aikana, hankkiakseen itselleen laitonta aineellista etua, salaamalla sen seikan, että C:n ja D:n Oy AH Ab:n puolesta ME Oy:lle ja A Oy:lle toimittamat huolintoja koskeneet veloituslaskut sisälsivät noihin tehtäviin kuulumattomia hänelle itselleen maksettavaksi tarkoitettuja hyvityksiä, erehdyttänyt sanotut yhtiöt suorittamaan Oy AH Ab:lle ylimääräisiä korvauksia yhteensä 224.066,43 markkaa.\n      \n      \n        Päätöslauselma\n        B velvoitetaan yhteisvastuullisesti kysymyksessä olevaan korvausvelvollisuuteen tuomittujen C:n ja D:n sekä Oy AH Ab:n kanssa suorittamaan A Oy:lle korvaukseksi rikoksella aiheutetusta vahingosta 224.066,43 markkaa 16 prosentin korkoineen 26.9.1983 lukien.\n        \n          Ratkaisuun osallistuneet: oikeusneuvokset Takala, Mörä, Nybergh, af Hällström ja Kilpeläinen\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1987:123"
  ],
  "description": [
    "http://data.finlex.fi/voc/kko/fin/82abf8d4",
    "http://data.finlex.fi/voc/kko/swe/b19aab70"
  ],
  "judgmentNumber": [
    "123"
  ],
  "date": [
    "1987-02-05"
  ],
  "issued": [
    "1987-12-14"
  ],
  "creator": [
    "http://data.finlex.fi/common/KKO"
  ],
  "year": [
    "1987"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}