{
  "@id": "sfecli:kko/1984/II77",
  "languageVersion": [
    {
      "@id": "sfecli:kko/1984/II77/fin",
      "title_fi": [
        "KKO:1984-II-77"
      ],
      "abstract_fi": [
        "\n    Vuoden 1902 MVL:n alaisessa 25 vuodeksi tehdyssä liiketontin vuokrasopimuksessa ei ollut määräystä siitä, oliko vuokramiehellä vuokra-ajan päättyessä oikeus saada vuokranantajalta korvausta vuokra-alueelle rakentamastaan rakennuksesta vai oliko hänen siirrettävä se pois korvauksetta.\n    A oli ostanut rakennuksen noin kaksi vuotta ennen vuokra-ajan päättymistä tietoisena siitä, että alue oli myyty noin kaksi viikkoa aikaisemmin B:lle. Koska rakennuksen siirtäminen ei olisi ollut mahdollista ilman rakennuksen purkamista ja sen arvon hävittämistä ja kun vuokrasopimuksessa edellytetty rakennustapa tarkoitti rakennusta, jonka kestoikä oli sovittua vuokra-aikaa huomattavasti pitempi, hylättiin B:n kanne rakennuksen siirtämisestä. Huomioon ottaen rakennuksen käyttöaika B, joka saattoi käyttää rakennusta liiketoiminnassaan, velvoitettiin suorittamaan A:lle rakennuksen käypää arvoa vastaava korvaus.\n    Vrt. KKO:1988:122\n  "
      ],
      "hasFormat": {
        "@id": "sfecli:kko/1984/II77/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      B oli A:lle tiedoksi toimitetun haasteen nojalla Kuusankosken KO:ssa lausunut, että hän oli 21.8.1978 tehdyllä kiinteistönkaupalla ostanut 46.865 markan kauppahinnalla X Oy:ltä määräalan Tähtee nimisestä tilasta RN:o 15.58 Kuusankosken kaupungin Kymenrannan kylässä ja saanut 13.8.1979 lainhuudon määräalasta muodostettuun tonttiin n:o 1 Kuusankosken I kaupunginosan korttelissa 40 ja että A oli 25.10.1979 tekemällään kaupalla saanut 255.000 markan kauppahinnalla omistukseensa edellä mainittua määräalaa koskevan, 5.8.1955 tehdyn, vuokranantajana olleen X Oy:n ja vuokramiehenä olleen Y:n välisen liiketarkoitusta koskevan maanvuokrasopimuksen mukaisen vuokraoikeuden ja vuokra-alueelle rakennetun vuokramiehen rakennuksen sekä että, vaikka edellä mainittu vuokraoikeus oli vuokrasopimuksen mukaan päättänyt ilman erityistä irtisanomista 5.8.1980. A ei ollut siirtänyt omistamaansa rakennusta tontilla eikä ollut jättänyt tonttia B:n vapaaseen hallintaan.\n      Sen vuoksi B oli kanteessaan vaatinut, että A velvoitetaan 1) siirtämään A:n omistama rakennus pois tontilta ja tasaamaan tontti sekä 2) luovuttamaan tontti B:n hallintaan tai 3) että A:n mahdollisesti laiminlyödessään asetetun velvoitteen, B oikeutettaisiin suorittamaan työ A:n kustannuksella. Lisäksi B oli 4) varannut oikeuden myöhemmin vaatia korvausta kaikesta haitasta ja vahingosta, mikä hänelle oli aiheutunut A:n toimenpiteiden ja laiminlyöntien johdosta vuokra-ajan päättymisen jälkeen.\n      A oli B:lle tiedoksi toimitetun haasteen nojalla KO:ssa lausunut, että kysymyksessä oleva vuokraoikeus ja rakennus olivat siirtyneet hänelle sillä jo vanhastaan noudatetulla edellytyksellä, että X Oy vuokra-alueen maapohjan omistajana ei tulisi myymään vuokra-alueen mukaista tonttia muulle kuin joko vuokramiehelle tai ulkopuoliselle vain vuokramiehen suostumuksella ja että B oli ulkopuolisena saanut ostaa yhtiöltä tontin, koska oli antanut yhtiön erheellisesti ymmärtää, että oli kirjallisen tarjouksensa mukaisesti ostamassa samanaikaisesti myös rakennusta 250.000 markan hinnalla, mutta olikin tonttikaupan toteuduttua peruuttanut tarjouksensa rakennuksesta rahoitusvaikeuksiinsa vedoten. Edelleen A oli kanteessa lausunut, että B oli nimenomaan halunnut saada omistukseensa myös tontilla olevan vuokramiehen rakennuksen, mutta tontinomistajaksi tultuaan ei ollut enää pyrkinyt tähän päämäärään kaupalla, vaan painostamalla ja asemaansa tontinomistajana hyväkseen käyttäen.\n      Sen vuoksi A oli vaatinut, että a) hänet oikeutetaan pitämään omistamaansa rakennusta kysymyksessä olevalla B:n omistamalla tontilla käypää vuokraa vastaan tai b) että B velvoitetaan korvaamaan menettelystään aiheutuneena vahinkona A:lle rakennuksen käyvän arvon silloin, kun A sen omistus- ja hallintaoikeuden menettäisi eli enintään 500.000 markkaa laillisine korkoineen haasteen tiedoksiantopäivästä lukien.\n      Asianosaiset olivat puolin ja toisin vastustaneet toistensa kanteita ja vaatineet korvausta oikeudenkäyntikuluistaan.\n      KO p. 19.2.1982 oli tutkinut jutun ja katsonut ensinnäkin, että vuoden 1966 maanvuokralain 90 §:n 2 momentin mukaan kysymyksessä olevaan maanvuokrasopimukseen oli sovellettava, sikäli kuin jutussa oli kysymys, maanvuokrasta maalla 19.6.1902 annettua lakia.\n      Mitä tuli B:n kanteen vaatimuksiin 1) ja 3) KO oli todennut, että kysymyksessä olevan maanvuokrasopimuksen 3 kohdan mukaan vuokramiehellä oli oikeus rakentaa vuokra-alueelle sopimuksen ohessa seuranneiden piirustusten mukaiset rakennukset liikettään varten. Jutussa ei ollut väitettykään, että vuokramies olisi rakentanut vuokra-alueelle muunlaisia rakennuksia. Vuokrasopimus ei sisältänyt määräystä siitä, että vuokramiehen tulisi vuokra-ajan päätyttyä siirtää omistamansa rakennukset vuokra-alueelta. Myöskään vuoden 1902 maanvuokralaissa ei ollut tällaista siirtovelvollisuutta vuokramiehelle asetettu kysymyksessä olevan laisessa maanvuokrassa. Sen vuoksi KO oli hylännyt B:n kanteen vaatimukset 1) ja 3).\n      Mitä tuli B:n vaatimukseen 4), KO oli hylännyt vaatimuksen tämän jutun yhteydessä tehtynä aiheettomana.\n      Mitä tuli A:n vaatimukseen a), KO oli, koska kysymyksessä olevan vuokrasopimuksen 1 kohdan perusteella vuokra-aika oli ilman irtisanomista päättynyt 5.8.1980 ja kun tuon vuokrasopimuksen 1 kohdan mukaan vuoden 1902 maanvuokralain 5 §:n 2 momentin säännöstä vuokra-ajan jatkumisesta yli sovitun vuokrakauden ei ollut sovellettava kysymyksessä olevassa vuokrasuhteessa, hylännyt vaatimuksen a) perusteettomana.\n      Mitä tuli B:n kanteen vaatimukseen 2) että A velvoitettaisiin luovuttamaan tontti B:n vapaaseen hallintaan, KO oli katsonut edellä mainituilla perusteilla selvitetyksi, että A:n vuokraoikeus kysymyksessä olevalla kiinteistöllä oli päättynyt edellä kerrotulla tavalla.\n      Mitä vihdoin tuli A:n vaatimukseen b) B:n velvoittamisesta korvaamaan A:lle vuokramiehen omistaman rakennuksen käyvän arvon, mikäli vuokrasuhdetta ei jatkettaisi, KO, todeten että vuokrasopimuksessa ei ollut määrätty tuliko vuokrasuhteen päättyessä vuokranantajan korvata vuokramiehen rakennukset vaiko ei, oli katsonut että, vaikkei vuoden 1902 maanvuokralain 51 §:n säännöstä parannuskorvauksen suorittamisesta sanotun lain 61 §:n perusteella ollut suoranaisesti sovellettava muun kuin maanviljelysmaan vuokrassa, niin säännös kuitenkin ilmaisi nyt kysymyksessä olevankin vuokrasuhteeseen soveltuvan yleisen oikeusohjeen vuokranantajan korvausvelvollisuudesta, kun asianosaiset eivät olleet asiasta mitään sopineet ja vuokranantaja tulisi saamaan perusteetonta etua, mikäli hän saisi vuokramiehen rakennukset omistukseensa korvauksetta.\n      Sen vuoksi KO oli, hyläten esitetyt kanteet enemmälti perusteettomina, velvoittanut A:n häädön uhalla luovuttamaan hallinnassaan olevan, edellä mainitun kiinteistön rakennuksineen B:n vapaaseen hallintaan sitä vastaan, että B suoritti A:lle tontilla olevasta vuokramiehen rakennuksesta korvaukseksi KO:n kohtuulliseksi harkitsemat 250.000 markkaa 5 prosentin korkoineen päätöksen julistamispäivästä lukien. A oli velvollinen luovuttamaan rakennuksen hallinnan vasta, kun mainittu summa oli hänelle suoritettu. Jutun näin päättyessä asianosaiset saivat kärsiä kulunsa jutussa vahinkonaan.\n      Kouvolan HO, jonka tutkittavaksi asianosaiset saattoivat jutun, t. 13.4.1983 oli jättänyt asian KO:n päätöksen varaan muutoin paitsi että B oli velvoitettu suorittamaan A:lle KO:n päätöksessä tarkoitettu korvaus 250.000 markkaa 5 prosentin korkoineen 19.2.1982 lukien sitä vastaan, että A jätti kiinteistön rakennuksineen B:n vapaaseen hallintaan. A:lle KO:n päätöksessä mainituin tavoin määrätty rakennuksen luovutusvelvollisuus B:lle jäi siis voimaan.\n      A toiselta ja B toiselta puolen pyysivät valituslupaa ja hakivat muutosta HO:n tuomioon. Valituslupa myönnettiin hakijoille ja he vastasivat toistensa hakemuksiin.\n    \n    \n      \n      KKO t. tutki jutun ja lausui perusteluinaan:\n      X OY on 5.8.1955 tehdyllä vuokrasopimuksella vuokrannut Y:lle kanteessa mainitun noin 1.000 m2:n suuruisen määräalan 25 vuodeksi. Sopimukseen otetun ehdon mukaan siihen ei ollut sovellettava maanvuokrasta maalla 1902 annetun lain 5 §:n 2 momentin säännöstä vuokra-ajan jatkumisesta sovitun vuokra-ajan umpeen kuluttua.\n      Y on rakentanut alueelle sopimukseen liitettyjen piirustusten mukaisen asuin- ja liikerakennuksen. Hän on 28.11.1975 siirtänyt vuokraoikeutensa Z:lle. B on 21.8.1978 tietoisena sanotusta vuokrasopimuksesta ostanut yhtiöltä kysymyksessä olevan määräalan 46.865 markan kauppahinnasta, ja on hänelle 13.8.1979 myönnetty lainhuuto määräalasta muodostettuun tonttiin. A on 6.9.1978 ostanut vuokra-alueelta sijaitsevan rakennuksen Z:n kuolinpesän osakkailta 255.000 markan kauppahinnasta, ja sen tultua maksetuksi A:lle on 25.10.1979 siirretty sanottu vuokraoikeus.\n      Koska vuokra-aika on päättynyt eikä A:lla vuokrasopimuksen mukaan ole oikeutta saada vuokra-aikaa jatketuksi, KKO katsoo, kuten alemmat oikeudetkin, että A on velvollinen luovuttamaan vuokra-alueen sen omistajan B:n hallintaan.\n      Yhtiön ja Y:n tekemässä vuokrasopimuksessa ei ole määräystä siitä, miten vuokra-ajan päätyttyä on meneteltävä vuokramiehen alueelle rakentaman rakennuksen suhteen. Tästä ei ole myöhemminkään erikseen sovittu. Vuonna 1966 annetun maanvuokralain 90 §:n 2 momentin mukaan vuokrasuhteeseen on sovellettava vuonna 1902 maanvuokrasta maalla annettua lakia. Tämän lain 51 §:n 2 momentin säännös vuokramiehen oikeudesta saada vuokrasopimuksen päätyttyä vuokranantajalta korvausta vuokra-alueelle rakentamastaan rakennuksesta koskee kuitenkin vain maanviljelyksen harjoittamista varten tehtyä vuokrasopimusta eikä laissa ole vastaavia säännöksiä muunlaisista sopimuksista.\n      Harkitessaan, onko vuokramiehellä vuokrasuhteen päättyessä oikeus saada vuokranantajalta tässä tapauksessa korvausta rakennuksestaan vai onko hänen poistettava se vuokra-alueelta korvauksetta, KKO on ottanut huomioon seuraavat seikat.\n      Kysymyksessä oleva rakennus, joka on valmistunut vuosina 1955 - 1956, käsittää kaksi maanpäällistä kerrosta ja kellarikerroksen, joiden yhteinen huoneistoala on noin 400 m2. Ensimmäisessä kerroksessa on kaksi liikehuoneistoa ja ylimmässä kerroksessa asuinhuoneisto. Rakennuksen kantavat osat ovat betonista. Ylin kerros on puusta ja päältä rapattu. Rakennuksessa on öljykeskuslämmitys.\n      Rakennustapa huomioon ottaen rakennuksen siirtäminen ei olisi mahdollista ilman sen purkamista. Kun puretuilla rakennusaineilla on vain vähäinen arvo, merkitsisi rakennuksen siirtäminen sen arvon lähes täydellistä hävittämistä. Vuokrasopimuksessa edellytetty rakennustapa tarkoittaa rakennusta, jonka kestoikä on huomattavasti pitempi kuin sovittu vuokra-aika.\n      B on käyttänyt rakennusta jo aikaisemmin harjoitettuaan siinä 1.2.1976 - 31.1.1979 vuokrasopimuksen nojalla hautaustoimistoliikettä ja kukkakauppaa. Hänen on lisäksi selvitetty vuokra-alueen ostettuaan tarjoutuneen 4.9.1978 ostamaan rakennuksen Z:n kuolinpesän osakkailta 250.000 markan hinnasta. Rakennuksen käyttötarkoitus ja sen jäljellä oleva taloudellinen käyttöaika huomioon ottaen rakennuksen omistaja voi edelleen vaikeuksitta hyödyntää sitä joko käyttämällä sitä itse tai vuokraamalla sen toiselle.\n      Näillä perusteilla KKO katsoo, että B siinä sääntelemättä jääneessä tilanteessa, joka on syntynyt edellä kerrotun vuokrasuhteen päättymisen ja omistajanvaihdoksen johdosta, on velvollinen maksamaan vuokramiehelle A:lle korvausta hänen vuokra-alueelle jäävästä rakennuksestaan.\n      Huomioon ottaen rakennuksen kunto, sijainti ja sen jäljellä oleva käyttöaika sekä B:n rakennuksesta tarjoama ja A:n siitä maksama hinta, vastaa alempien oikeuksien tuomitsema määrä 250.000 markkaa rakennuksen käypää arvoa.\n      Edellä lausumillaan perusteilla KKO katsoi, ettei ollut syytä muuttaa HO:n tuomion lopputulosta.\n      \n        Ratkaisuun osallistuneet: presidentti Olsson, oikeusneuvokset Portin, Hiltunen ja Roos sekä ylimääräinen oikeusneuvos Virolainen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II77"
  ],
  "description": [
    "http://data.finlex.fi/voc/kko/fin/e71d145d",
    "http://data.finlex.fi/voc/kko/swe/cefadab2",
    "http://data.finlex.fi/voc/kko/fin/d60fdfdf",
    "http://data.finlex.fi/voc/kko/swe/74d8101b"
  ],
  "judgmentNumber": [
    "II77"
  ],
  "date": [
    "1983-10-25"
  ],
  "issued": [
    "1984-05-07"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}