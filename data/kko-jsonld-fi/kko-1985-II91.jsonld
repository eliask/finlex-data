{
  "@id": "sfecli:kko/1985/II91",
  "languageVersion": [
    {
      "@id": "sfecli:kko/1985/II91/fin",
      "title_fi": [
        "KKO:1985-II-91"
      ],
      "abstract_fi": [
        "\n    Tieosakkaat olivat tiekunnan kokouksessa määränneet eräälle tilalle tiemaksun ja lisäksi sanotusta tilasta määräosan omistaneelle A:lle tien käytön perusteella kuljetusmaksun. Koska puheena olevan yksityistien osalta ei ollut yksityisistä teistä annetun lain 25 §:n mukaisesti määrätty tien kunnossapitoa varten tarvittavia varoja kerättäväksi kuljetusmaksuina, sanotut varat oli kerättävä lain 23 §:n 2 mom:ssa säädetyin tavoin tieosakkailta tieyksiköiden perusteella määrättävinä tiemaksuina. Kuljetusmaksun määräämisen A:lle katsottiin siten tapahtuneen lakia virheellisesti soveltaen ja maksu poistettiin.\n  "
      ],
      "hasFormat": {
        "@id": "sfecli:kko/1985/II91/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Tielautakunnan päätös\n        Juopavaaran yksityistien tiekunnan osakkaat olivat 23.11.1979 pidetyssä tiekunnan kokouksessa vahvistaneet maksuunpanoluettelon, jossa A:n suoritettavaksi oli määrätty 10.000 markan suuruinen kuljetusmaksu soranajosta. Ylitornion tielautakunnalle 3.11.1981 tekemässään perustevalituksessa A on vaatinut kuljetusmaksun maksuunpanon kumoamista, koska sanottu maksu oli lakia virheellisesti soveltaen määrätty aiheettomasti.\n        Tiekunnan vaadittua valituksen hylkäämistä tielautakunta on 16.2.1982 tekemällään päätöksellä katsoen, etteivät tieosakkaat päättäessään tiekunnan kokouksessa kuljetusmaksun määräämisestä A:lle olleet soveltaneet yksityisistä teistä annettua lakia virheellisesti, hylännyt perustevalituksen.\n      \n      \n        Pohjois-Suomen maaoikeuden päätös 22.2.1984\n        Maaoikeus, jonka tutkittavaksi A oli saattanut jutun, on asiakirjoista ilmenevän menettelyn jälkeen sekä kuultuaan asianosaisia ja Ylitornion tielautakunnan puheenjohtajaa katsonut selvitetyksi, että Ylitornion kunnan Närkin kylässä olevan A tila RN:o 3:12 oli Juopavaaran yksityistien tieosakkaiden määrätessä 23.11.1979 pidetyssä tiekunnan kokouksessa A:lle soranajosta puheena olevan kuljetusmaksun ollut sanotun yksityistien osakastila ja A puolestaan tuon osakastilan osaomistaja. Samassa tiekunnan kokouksessa oli A:lle määrätyn kuljetusmaksun lisäksi määrätty A:n tilalle tiemaksu. Koska kuljetusmaksua Juopavaaran yksityistien osalta ei ollut määrätty siten kuin yksityisistä teistä annetun lain 25 §:ssä tarkoitettiin, tien kunnossapitovarat oli kerättävä lain 23 §:n 2 momentissa säädetyin tavoin tieosakkailta tieyksiköiden perusteella määrättävinä tiemaksuina. Tieosakkaat olivat siten soveltaneet lakia virheellisesti määrätessään A:lle A:n tilan osaomistajana kuljetusmaksun soranajosta. Sen vuoksi maaoikeus on kumonnut tielautakunnan päätöksen ja tiekunnan kokouksessa 23.11.1979 tehdyn päätöksen kuljetusmaksun määräämisestä A:lle ja poistanut hänelle viimeksi mainitun päätöksen perusteella määrätyn 10.000 markan kuljetusmaksun. Lisäksi maaoikeus on velvoittanut tiekunnan suorittamaan A:lle korvaukseksi hänellä maaoikeudessa olleista kuluista 1.000 markkaa.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Juopavaaran yksityistien tiekunta on pyytänyt valituslupaa sekä valituksessaan vaatinut maaoikeuden päätöksen kumoamista ja jutun jättämistä tielautakunnan päätöksen varaan ja korvausta oikeudenkäyntikuluistaan. Valituslupa on myönnetty tiekunnalle 6.6.1984. A on antanut häneltä pyydetyn selityksen vaatien myös korvausta selityksen antamisesta aiheutuneista kuluistaan.\n    \n    \n      KORKEIMMAN OIKEUDEN RATKAISU\n      Maaoikeuden päätöstä ei muuteta. Juopavaaran yksityistien tiekunta velvoitetaan suorittamaan A:lle korvaukseksi hänellä selityksen antamisesta täällä olleista kuluista 1.000 markkaa.\n      \n        Ratkaisuun osallistuneet: oikeusneuvokset Salervo, Portin, Nikkarinen, Lehtonen ja Ketola\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-06-06"
  ],
  "judgmentNumber": [
    "II91"
  ],
  "date": [
    "1984-08-02"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II91"
  ],
  "year": [
    "1985"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}