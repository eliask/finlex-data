{
  "@id": "sfecli:kko/1986/II125",
  "languageVersion": [
    {
      "@id": "sfecli:kko/1986/II125/fin",
      "title_fi": [
        "KKO:1986-II-125"
      ],
      "abstract_fi": [
        "\n    Poliisimies oli käskenyt sivullista henkilöä A:ta hälyttämään puhelimella paikalle lisää poliisimiehiä, jotta hänen kiinni ottamansa rikoksesta epäillyt henkilöt olisi voitu kuljettaa poliisiasemalle. Kieltäytymällä noudattamasta käskyä A ei ollut syyllistynyt rikokseen.\n  "
      ],
      "hasFormat": {
        "@id": "sfecli:kko/1986/II125/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Hauhon kihlakunnanoikeuden päätös 8.1.1985\n        Kihlakunnanoikeus on virallisen syyttäjän syytteestä lausunut selvitetyksi, että A oli 11.8.1984 Hattulassa jättänyt noudattamatta poliisimiehen antaman käskyn hälyttää poliisin lisävoimia paikalle sen jälkeen, kun poliisimies oli ottanut A:n asunnon läheisyydessä kiinni kaksi päihtynyttä henkilöä syyllisiksi epäiltyinä paikalle sattuneeseen auton ojaanajoon ja kun nämä epäiltyyn rattijuopumusrikokseen syyllistyneet henkilöt olivat kieltäytyneet seuraamasta poliisimiestä kiinnioton jälkeen ja kun siten oli ollut epäiltävissä, että he olisivat paenneet paikalta, mikäli poliisimies itse olisi lähtenyt hälyttämään paikalle lisävoimia. Käskyn oli antanut asianmukaisesti poliisimieheksi esittäytynyt virantoimituksessa ollut poliisimies ja se oli ollut poliisin tehtäviin kuuluvan järjestyksen ja oikeusjärjestyksen edellyttämän tilan ylläpitämistä varten tarpeellinen ja kohtuullinen.\n        Tämän vuoksi kihlakunnanoikeus on poliisilain 13 §:n 1 momentin ja 30 §:n nojalla tuominnut A:n niskoittelusta poliisia vastaan 10:een päiväsakkoon eli, kun tämä sakko ja A:lle 10.10.1984 tapahtuneesta niskoittelusta poliisia vastaan tuomitut 10 päiväsakkoa on laskettu yhteen ja hänen päiväsakokseen on määrätty 85 markkaa, maksamaan sakkoa 20 päiväsakkoa vastaavat 1.700 markkaa sekä velvoittanut A:n korvaamaan valtiolle sen varoista maksetut todistelukustannukset 27 markkaa.\n      \n      \n        Turun hovioikeuden päätös 17.9.1985\n        Hovioikeus, jonka tutkittavaksi A valittamalla oli saattanut jutun, on lausunut, että poliisilain 12 §:n mukaan poliisin tuli ensikädessä neuvoin, kehotuksin ja käskyin pyrkiä ylläpitämään yleistä järjestystä ja turvallisuutta. Poliisi ei kuitenkaan saanut puuttua kansalaisten oikeuksiin enempää kuin edellä mainitun tarkoituksen saavuttamiseksi tai virkatehtävän toimittamiseksi oli tarpeen. Saman lain 13 §:n 1 momentin mukaan jokaisen tuli noudattaa niitä määräyksiä, käskyjä ja kieltoja, joita poliisi toimivaltansa rajoissa antoi.\n        Poliisimiehellä ei ollut edellä tarkoitettujen säännösten nojalla yleistä oikeutta määrätä sivullista henkilöä auttamaan itseään virkatehtäviensä suorittamisessa.\n        Näillä perusteilla hovioikeus on katsonut, ettei A:lla ollut ollut kysymyksessä olevassa tilaisuudessa velvollisuutta noudattaa poliisimiehen käskyä kutsua paikalle poliisin lisävoimia kahden syylliseksi epäillyn kuljettamiseksi poliisiasemalle.\n        Tämän vuoksi hovioikeus, muuttaen kihlakunnanoikeuden päätöstä, on hylännyt 11.8.1984 tapahtuneeksi ilmoitetusta niskoittelusta poliisia vastaan ajetun syytteen ja vapauttanut A:n tältä osin tuomitusta sakkorangaistuksesta. A:n maksettavaksi jäi kihlakunnanoikeuden 10.10.1984 tapahtuneesta niskoittelusta poliisia vastaan tuomitsemat 10 päiväsakkoa vastaavat 850 markkaa. Todistelukustannusten valtiolle korvaamista koskevassa osassa kihlakunnanoikeuden päätös on jäänyt pysyväksi.\n      \n    \n    \n      VALITUSLUVAN MYÖNTÄMINEN JA VÄLITOIMI\n      Valituslupa on myönnetty 17.12.1985. Virallinen syyttäjä on valituksessaan vaatinut hovioikeuden päätöksen kumoamista hylättyä syytettä koskevassa osassa ja A:n tuomitsemista rangaistukseen kihlakunnanoikeuden päätöksessä selostetusta rikoksesta. A on antanut häneltä hakemuksen johdosta pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Poliisilain 13 §:n 1 momentin nojalla jokaisen tulee noudattaa niitä määräyksiä, käskyjä ja kieltoja, joita poliisi toimivaltansa rajoissa yksittäistapauksessa antaa.\n        Nyt kysymyksessä olevassa tilaisuudessa poliisimies on ollut suorittamassa virkatehtävää ja saanut tapahtuneeksi ilmoitetun rattijuopumusrikoksen vuoksi etsimänsä kaksi henkilöä kiinni A:n asunnon läheisyydessä. Arveltuaan noiden henkilöiden lähtevän karkuun poliisimies on käskenyt paikalla ollutta A:ta hälyttämään puhelimella paikalle lisää poliiseja, jotta kiinni otetut olisi voitu kuljettaa poliisiasemalle. A on kieltäytynyt noudattamasta käskyä.\n        Poliisilaissa enempää kuin muussakaan lainsäädännössä ei ole säännöksiä, joiden nojalla poliisilla olisi oikeus määrätä sivullinen henkilö avustamaan poliisia rikoksen tutkimisessa ja siihen syyllistyneen saattamisessa syytteeseen. A:lle annetun käskyn antaminen ei siten ole kuulunut poliisin toimivaltaan, eikä A ole ollut velvollinen sitä noudattamaan. Näin ollen hän ei ole syyllistynyt rikokseen kieltäytymällä täyttämästä sanottua käskyä.\n      \n      \n        Päätöslauselma\n        Hovioikeuden päätöksen lopputulosta ei muuteta.\n      \n      \n        Ratkaisuun osallistuneet: oikeusneuvokset Salervo, Hämäläinen, Mörä, Riihelä ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-10-07"
  ],
  "judgmentNumber": [
    "II125"
  ],
  "date": [
    "1986-02-26"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II125"
  ],
  "year": [
    "1986"
  ],
  "description": [
    "http://data.finlex.fi/voc/kko/fin/85339eca",
    "http://data.finlex.fi/voc/kko/swe/987c386b"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}