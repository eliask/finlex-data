{
  "@id": "sfecli:kko/1985/II151",
  "languageVersion": [
    {
      "@id": "sfecli:kko/1985/II151/fin",
      "title_fi": [
        "KKO:1985-II-151"
      ],
      "abstract_fi": [
        "\n    Halkomistoimituksessa oli syntynyt riita omistusoikeudesta eräisiin halottavien tilojen osuuksiin ja tämän riidan ratkaiseminen vaikutti jakoehdotuksen laatimiseen. Riita oli JL 67 §:n mukaan ratkaistava toimituksen yhteydessä. Se seikka, että jako-osakkaat olivat toimituksessa esittäneet selvityksen heille myönnetyistä, halottavien tilojen omistusoikeuden jakaantumista osoittavista lainhuudoista, ei ollut esteenä sanotun riidan ratkaisemiselle.\n    Ks. KKO:1930-I-54\n  "
      ],
      "hasFormat": {
        "@id": "sfecli:kko/1985/II151/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Toimituksen perusteeksi esitetyt saannot\n        A:lle oli 13.11.1969 myönnetty lainhuuto 0,0327 manttaalin suuruiseen osuuteen Kaarelan kunnan, nykyisin Kokkolan kaupungin Rössin kylässä olleesta Silakan tilasta RN:o 3:3. Tällöin hänen oli katsottu saaneen tuon tilanosuuden seuraavalla tavalla: E ja hänen vaimonsa F, jotka yhdessä omistivat 0,0980 manttaalin suuruisen osuuden Silakan tilasta, olivat 11.1.1932 tekemällään keskinäisellä testamentilla määränneet, että heidän kumpaisenkin kuoltua oli muun muassa kaikki heidän kiinteä omaisuutensa menevä yhtä suurin osuuksin heidän pojilleen B:lle, C:lle ja D:lle, kuitenkin siten että jos joku testamentinsaajista testamentintekijäin kuoleman jälkeen kuoli naimattomana ja ilman rintaperillisiä, hänen osuutensa testamentatusta omaisuudesta meni sille tai niille testamentinsaajista, jotka olivat elossa. E:n ja F:n kuoltua oli D testamentin nojalla saanut 0,0980 manttaalin suuruisesta osuudesta Silakan tilaa yhden kolmasosan eli 0,0327 manttaalin suuruisen osuuden tuosta tilasta. D:n kuoltua B:n jälkeen 18.4.1969 naimattomana ja ilman rintaperillisiä oli mainittu D:n omistama osuus Silakan tilasta testamentin edellä selostetun ehdon mukaisesti siirtynyt C:lle. C oli sitten D:n Jälkeen 3.7.1969 toimitetun perunkirjoituksen yhteydessä allekirjoittanut asiakirjan, jolla hän luovutti D:ltä saamansa perintöosuuden, johon perunkirjan mukaan sisältyi 0,0327 manttaalin suuruinen osuus Silakan tilasta, sisarensa pojalle A:lle.\n        A oli 22.1.1968 lisäksi saanut lainhuudon 0,0163 manttaalin suuruiseen osuuteensa Silakan tilasta. Kaarlelan kunnassa suoritetussa uusjaossa oli edellä selostetusta 0,0980 manttaalin suuruisesta osuudesta Silakan tilaa muodostettu 0,0955 manttaalin veroinen Sund niminen tila RN:o 3:12 ja 0,0025 manttaalin kokoinen Karlsanttas niminen tila RN:o 3:13. Näistä kummastakin tilasta omisti A hänelle Silakan tilan osuuksiin myönnettyjen lainhuutojen mukaan puolet. Toisen puoliskon Sundin ja Karlsanttasin tiloista omisti yhteensä 0,0490 manttaalin suuruiseen osuuteen Silakan tilasta myönnettyjen lainhuutojen mukaisesti C:n poika G.\n      \n      \n        Toimituksessa esitetyt vaatimukset\n        A:n hakemuksesta Sundin ja Karlsanttasin tiloilla vireille tulleessa halkomistoimituksessa n:o 800692 ovat C ja G väittäneet, ettei A omistanut halottavista tiloista puolta vaan ainoastaan yhden kuudesosan, sekä vaatineet, että E ja F testamentin perusteella D:lle siirtyneestä yhdestä kolmasosasta noita tiloja muodostettaisiin tilat C:lle. Vaatimustaan C ja G ovat perustellet sillä, ettei C ollut saanut edellä selostettua 0,0327 manttaalin suuruista osuutta Silakan tilasta perintönä veljeltään D:ltä vaan testamentilla vanhemmiltaan E:ltä ja F:ltä ja ettei tuo tilanosuus siis ollut kuulunut D:n kuolinpesään. Edellä selostettu perintöosuuden luovutus A:lle oli niin ollen koskenut ainoastaan irtainta omaisuutta. C ei myöskään ollut tarkoittanut luovuttaa puheena olevaa tilanosuutta sisarensa pojalle A:lle, kun hänellä oli oma poika G. A:lla ei siis ollut saantoa riidanalaiseen tilanosuuteen.\n      \n      \n        Toimitusmiesten ratkaisu\n        Toimitusmiehet ovat hylänneet C:n ja G:n vaatimuksen ja katsoneet, että A hänelle myönnettyjen lainhuutojen mukaisesti omisti halottavista Sundin ja Karlsanttasin tiloista puolet. Asianosaisille 31.3.1982 esittämässään jakoehdotuksessa toimitusmiehet ovat muodostaneet Sundin tilasta G:lle ja A:lle yhteisesti 0,0015 manttaalin suuruisen Tonttipalstan tilan jm 3:12/1 sekä Sundin tilan muista tiluksista ja Karlsanttasin tilasta G:lle hänen niistä omistamaansa puoliskoa vastaavat 0,0470 manttaalin suuruisen Sundin tilan jm 3:12/2 ja 0,0012 manttaalin suuruisen Karlsanttasin tilan jm 3:13/1 sekä A:lle hänen halottavista tiloista omistamansa osuudet käsittävät 0,0470 manttaalin suuruisen Salmen tilan jm 3:12/3 ja 0,0013 manttaalin suuruisen Kallenantin tilan jm 3:13/2. Kun jakoperustetta ei ollut hyväksytty, asia on alistettu maaoikeuden tutkittavaksi.\n      \n      \n        Vaasan maaoikeuden päätös 15.10.1982\n        Maaoikeus, jossa C ja G ovat toistaneet toimituksessa esittämänsä vaatimuksen, on A:ta ja toimitusinsinööriä kuultuaan todennut, että toimitusmiehet olivat perustaneet halottavien Sundin ja Karlsanttasin tilojen omistusoikeuden jakaantumisesta tekemänsä ratkaisun jako-osakkaiden esittämään selvitykseen heille myönnetyistä lainhuudoista, joita koskevaa riitaa ei ollut ennen toimitusta tai sen aikana pantu vireille asianomaisessa yleisessä tuomioistuimessa. Kun halottavat tilat näin oli jaettu lainhuutojen osoittamalla tavalla sekä ottaen lisäksi huomioon jako-osakkaiden toimituksessa tilusten sijoituksesta käymät neuvottelut, maaoikeus on, C:n ja G:n vaatimuksen hyläten, jättänyt jakoehdotuksen pysyväksi.\n      \n    \n    \n      VAATIMUKSET KORKEIMMASSA OIKEUDESSA, SELITYS JA LAUSUNNOT\n      C ja G ovat jakoperusteen osalta hakeneet muutosta maaoikeuden päätökseen sekä muutoksenhakemuksessaan toistaneet toimituksessa ja maaoikeudessa esittämänsä vaatimuksen. Lisäksi he ovat pyytäneet korvausta oikeudenkäyntikuluistaan.\n      Valituksen johdosta A on antanut selityksen sekä toimitusinsinööri ja maanmittaushallitus kumpikin lausunnon.\n    \n    \n      KORKEIMMAN OIKEUDEN RATKAISU\n      \n        Käsittelyratkaisu\n        Jutussa on kysymys siitä, omistaako E:n ja F:n testamentin perusteella D:lle siirtyneen kolmanneksen halottavista Sundin ja Karlsanttasin tiloista C vai A. Tämän riidan ratkaiseminen ei vaikuta G oikeuksiin, vaikka hän halottavien tilojen osakkaana onkin toimituksen asianosainen. G:llä ei siis ole puhevaltaa jutussa. Sen vuoksi Korkein oikeus harkitsee oikeaksi, poistaen maaoikeuden päätöksen siltä osin kuin siinä on annettu lausunto G:n vaatimuksesta, jättää tutkimatta, mitä hän on esittänyt muutoksen saamiseksi maaoikeuden päätökseen.\n      \n      \n        Pääasiaratkaisun perustelut\n        Kysymyksessä oleva halkomisen jakoperusteeseen liittyvä riita, siitä kuka omistaa kolmanneksen halottavista Sundin ja Karlsanttasin tiloista, on syntynyt valituksenalaisen toimituksen yhteydessä ja sen ratkaiseminen vaikuttaa jakoehdotuksen laatimiseen. Sen vuoksi riita jakolain 67 §:n mukaan on ratkaistava toimituksen yhteydessä ja kun jakoehdotus on alistettu maaoikeuden tutkittavaksi, myös siellä. Se seikka, että jako-osakkaat ovat toimituksessa esittäneet selvityksen heille myönnetystä, halottavien tilojen omistusoikeuden jakaantumisesta osoittavista lainhuudoista, ei ole esteenä tämän riidan ratkaisemiselle. Maaoikeuden olisi näin ollen tullut tutkia ja ratkaista kysymys siitä, omistaako puheena olevan kolmanneksen halottavista tiloista C vai A.\n      \n      \n        Päätöslauselma\n        Maaoikeuden päätös kumotaan ja asia palautetaan maaoikeuteen,joka tulee ilmoituksetta ottaa se uudelleen käsiteltäväkseen ja palauttamisen syy huomioon ottaen siinä laillisesti menetellä.\n        \n          Ratkaisuun osallistuneet: oikeusneuvokset Leivonen, Saarni-Rytkölä, Mörä, Riihelä ja Lindholm\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-10-07"
  ],
  "judgmentNumber": [
    "II151"
  ],
  "date": [
    "1985-04-10"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II151"
  ],
  "year": [
    "1985"
  ],
  "description": [
    "http://data.finlex.fi/voc/kko/swe/174b02ed",
    "http://data.finlex.fi/voc/kko/fin/93812f86",
    "http://data.finlex.fi/voc/kko/fin/460054bc",
    "http://data.finlex.fi/voc/kko/swe/52e58777",
    "http://data.finlex.fi/voc/kko/swe/3b2f66b7",
    "http://data.finlex.fi/voc/kko/fin/c11784ad",
    "http://data.finlex.fi/voc/kko/fin/ab2e1015"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}