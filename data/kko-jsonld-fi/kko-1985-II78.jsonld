{
  "@id": "sfecli:kko/1985/II78",
  "languageVersion": [
    {
      "@id": "sfecli:kko/1985/II78/fin",
      "title_fi": [
        "KKO:1985-II-78"
      ],
      "abstract_fi": [
        "\n    Myymäläauton hoitajan palkka muodostui kiinteän kuukausipalkan lisäksi myyntiprovisiosta. Työnantaja ilmoitti, että provisio oli tarkoitettu m.m. korvaukseksi mahdollisesta ylityöstä. Kauppaliikkeiden ja toimistojen työaikalain 7 §:n 9 momentin mukaan sopimus, jolla vähennetään työntekijän ylityöstä johtuvia etuja tai korotettu palkka sisällytetään peruspalkkaan, on mitätön. Jos korvaus on määrätty lain järjestelmästä poikkeavalla tavalla, on siten maksettu lisäpalkka luettava lain mukaan laskettavan ylityökorvauksen vähennykseksi, edellyttäen että sopimuksesta selvästi ilmenee, mikä on peruspalkka ja mikä ylityökorvaus. Tähän nähden ja kun ei edes työnantajan ilmoituksesta ilmennyt, mikä osa provisiosta oli tarkoitettu ylityökorvaukseksi, työntekijän sanotun pykälän 7 momentin mukaisena peruspalkkana ylityökorvausta laskettaessa pidettiin kuukausipalkkaa ja provisiota kokonaisuudessaan.\n    Ks. KKO:1973-II-55\n  "
      ],
      "hasFormat": {
        "@id": "sfecli:kko/1985/II78/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Lahden raastuvanoikeudessa\n        Lihanleikkaaja A on 28.7.1982 Päijät-Hämeen Osuuskaupalle tiedoksi toimituttamansa haasteen nojalla raastuvanoikeudessa kertonut, että hän oli 28.4.1980 - 5.5.1982 työskennellyt työsopimuslain mukaisessa työsuhteessa osuuskunnan palveluksessa toimien osuuskunnan myymäläauton numero 3 hoitajana. Hänen työsuhteeseensa oli sovellettu Kaupan Työnantajaliitto KTL r.y:n ja Myymäläesimiesten Liitto r.y:n sekä Liiketyöntekijäin Liitto r.y:n välistä myymälän- ja osastonhoitajien, tuotevarastonhoitajien sekä keskusvarastonhoitajien työehtosopimusta. Hänen palkkansa oli ollut työehtosopimuksen mukainen kuukausipalkka lisättynä yhdellä prosentilla myymäläauton myynnistä. Hänen säännöllinen työaikansa oli ollut työehtosopimuksen 7 §:n mukaisesti enintään kahdeksan tuntia vuorokaudessa eikä hänen ja osuuskunnan kesken ollut sovittu mainitun pykälän mukaisista poikkeamisista säännöllisestä kahdeksan tunnin vuorokautisesta työajasta. Myymäläauton reitit ja aikataulut oli kuitenkin suunniteltu siten, ettei työn hoitaminen kaikkineen mitä siihen liittyi ollut mahdollista säännöllisen vuorokautisen työajan kuluessa. Työpäivät olivat lauantaita lukuunottamatta muodostuneet säännönmukaisesti 12 - 13 tunnin pituisiksi. A:lle ei kuitenkaan ollut koko työsuhteen kestoaikana maksettu näistä ylitöistä lainkaan korvausta. Osuuskunta oli sitävastoin maksanut myymäläauton apulaisille korvauksen heidän tekemistään ylitöistä. Osuuskunta ei ollut työsuhteen päättymisen 5.5.1982 jälkeenkään maksanut A:lle ylityökorvauksia. A oli työsuhteensa aikana korvausta saamatta tehnyt vuorikautista ylityötä yhteensä 1.674,5 tuntia, joista 741 tunnilta olisi tullut maksaa 50 prosentilla ja 933,5 tunnilta 100 prosentilla korotettu palkka. Hänen ylityökorvaustensa yhteismäärä oli 84.990 markkaa 10 penniä. Laskelma perustui kuitenkin kuukauden osalta erikseen laskettuun tuntipalkkaan, joka oli saatu jakamalla työehtosopimuksen 15 §:n 4 kohdan mukaisesti A:n kuukausipalkka ja kuukausiprovisio luvulla 70.\n        Tämän vuoksi A on vaatinut, että osuuskunta kauppaliikkeiden ja toimistojen työaikalain 3 ja 7 §:n sekä alan työehtosopimuksen nojalla velvoitettaisiin heti hänelle suorittamaan ylityökorvauksena hänen 28.4.1980 - 5.5.1982 tekemistään 1.674,5 tunnista vuorokautista ylityötä yhteensä 84.990 markkaa 10 penniä ja työsopimuslain 22 §:n 5 momentin nojalla odotusajan palkkana 195 markan 35 pennin suuruisen päiväpalkan mukaan laskettuna kuuden päivän palkkaa vastaavat 1.172 markkaa 10 penniä, molemmat kuuden prosentin korkoineen työsuhteen päättymispäivästä 5.5.1982 lukien sekä korvaamaan hänen oikeudenkäyntikulunsa.\n      \n      \n        Raastuvanoikeuden päätös 14.1.1983\n        Osuuskunnan vastustaessa kannetta raastuvanoikeus on lausunut näytetyksi, että A ollessaan osuuskunnan palveluksessa kanteessa mainitun ajan ja siinä kerrotuin ehdoin oli tehnyt vuorokautista ylityötä kesäkuukausina eli noin kuuden kuukauden aikana keskimäärin kolme tuntia päivässä ja muulloin noin 18 kuukauden aikana keskimäärin kaksi tuntia päivässä.\n        A:n saamaa myyntiprovisiota ei ollut pidettävä sellaisena etuna, joka olisi ollut peruspalkan luonteista, vaan se oli pääasiassa hyvitystä hänen suorittamastaan ylityöstä. Kun A oli myyntiprovisiona työssäoloaikanaan saanut enemmän kuin mitä hänelle lain mukaan olisi ollut maksettava edellä tarkoitetusta ylityöstä, ja kun A:lla ei myöskään näin ollen ollut oikeutta odotusajan palkkaan, raastuvanoikeus on hylännyt kanteen näyttämättömänä ja velvoittanut A:n suorittamaan osuuskunnalle osakorvauksena oikeudenkäyntikuluista 1.000 markkaa.\n      \n      \n        Kouvolan hovioikeuden tuomio 12.9.1984\n        Hovioikeus, jossa A oli uudistanut kanteensa ja osuuskunta oli vastannut A:n muutoksenhakemukseen, on lausunut, että todistajana kuullun osuuskunnan myymäläryhmäpäällikön mukaan A:lle kiinteän kuukausipalkan lisäksi maksettu provisio oli tarkoitettu korvaukseksi myös mahdollisista ylitöistä. Siten A:n oli työsopimuslain 19 §:n 2 momentin mukaisesti edellytetty tekevän työtä yli sopimuksenmukaisen työajan. Mainitun lainkohdan mukaan oli ylityöstä maksettava palkka siten kuin työaikalaissa tai muussa laissa oli säädetty. A:n työsopimuksen osalta asiasta oli säädetty kauppaliikkeiden ja toimistojen työaikalaissa. Sen 7 §:n 9 momentin mukaan ei A:n peruspalkkaan, jona oli pidettävä mainittua kiinteä kuukausipalkkaa ja provisiota, ollut voitu sisällyttää korvausta ylitöistä. Osuuskunta oli siten velvollinen suorittamaan A:lle hänen tekemistään ylitöistä mainitun lain ja työehtosopimusten edellyttämän korotetun lisäpalkan.\n        Asiassa esitetyn selvityksen perusteella oli riidatonta, että A oli kanteessa tarkoitettuna aikana tehnyt ylitöitä. Niiden määrästä A oli esittänyt selvityksensä jälkeenpäin laatimansa luettelot. Osuuskunta oli osoittanut luettelon tiedot eräiltä osiltaan selvästi virheellisiksi. Huomioon ottaen todistajan lausumat ja myymäläauton aikataulut hovioikeus on katsonut kuten raastuvanoikeuskin, että A oli tehnyt ylityötä kesäkuukausina enintään kolme tuntia vuorikaudessa ja muulloin enintään kaksi tuntia vuorikaudessa. Siten A oli tehnyt kanteessa tarkoitettuna aikana luettelossaan ilmoittaminaan päivinä 50 prosentilla korotettuun lisäpalkkaan oikeuttavaa ylityötä 709 tuntia ja 100 prosentilla korotettuun lisäpalkkaan oikeuttavaa ylityötä 80 tuntia. Niistä osuuskunta oli velvollinen maksamaan A:lle hänen kunkin kuukauden kokonaisansionsa perusteella laskettuna ylityökorvausta kaikkiaan 37.644 markkaa 67 penniä vaadittuine kuuden prosentin korkoineen työsuhteen päättymispäivästä 5.5.1982 lukien.\n        Ylityökorvausten maksu oli viivästynyt työsuhteen päättyessä. Sen vuoksi osuuskunta oli velvollinen maksamaan A:lle odotusajan palkkaa kuudelta päivältä ja sille korkoa viisi prosenttia haasteen tiedoksiantopäivästä 28.7.1982 lukien.\n        Hovioikeus on, kumoten raastuvanoikeuden päätöksen ja vapauttaen A:n oikeudenkäyntikulujen korvausvelvollisuudesta, velvoittanut osuuskunnan suorittamaan A:lle ajalta 28.4.1980 - 5.5.1982 saamatta jäänyttä ylityökorvausta 37.644 markkaa 67 penniä ja odotusajan palkkaa 1.172 markkaa 10 penniä eli kaikkiaan 38.816 markkaa 77 penniä sekä suorittamaan korkoa 37.644 markalle 67 pennille kuusi prosenttia 5.5.1982 lukien ja 1.172 markalle 10 pennille viisi prosenttia 28.7.1982 lukien.\n        Hovioikeus on velvoittanut osuuskunnan korvaamaan A:n oikeudenkäyntikulut jutussa 2.500 markalla.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Osuuskunta on pyytänyt valituslupaa ja vaatinut A:n kanteen hylkäämistä, hovioikeuden tuomion kumoamista sekä jutun jättämistä raastuvanoikeuden päätöksen varaan. Valituslupa on myönnetty 29.11.1984. A on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        A:n ja osuuskunnan välisen kirjallisen työsopimuksen mukaan A:n palkka on muodostunut kiinteästä kuukausipalkasta ja yhden prosentin myyntiprovisiosta. Osuuskunta on jutussa ilmoittanut, että peruspalkan lisäksi maksettavalla myyntiprovisiolla oli suullisesti sovittu korvattavaksi A:lle myös hänen toimenkuvansa mukaisista työtehtävistä mahdollisesti aiheutuvat ylityöt. A on kiistänyt, että provisioon olisi sisällytetty osaksikaan ylityökorvausta.\n        Kauppaliikkeiden ja toimistojen työaikalain 7 §:n 9 momentin mukaan sopimus, jolla vähennetään työntekijän ylityöstä johtuvia etuja tai korotettu palkka sisällytetään peruspalkkaan, on mitätön. Jos korvaus ylityöstä on määrätty lain järjestelmästä poikkeavalla tavalla, on siten maksettu lisäpalkka luettava lain mukaan laskettavan ylityökorvauksen vähennykseksi, edellyttäen että sopimuksesta selvästi ilmenee, mikä on peruspalkka ja mikä ylityökorvaus.\n        Jutussa ei osuuskunnankaan ilmoituksesta ilmene, mikä osa provisiosta olisi tarkoitettu ylityökorvaukseksi. Näin ollen ja siinäkin tapauksessa, että osuuskunnan ilmoitusta pidettäisiin toteen näytettynä, A:n ylityökorvausten laskemisessa käytettävä peruspalkka on muodostunut kiinteästä kuukausipalkasta ja yhden prosentin myyntiprovisiosta.\n        Osuuskunta ei ole valituksessaan puuttunut A:n suorittaman ylityön määrään eikä korvausten markkamääriin. Asiakirjoista ilmenee kuitenkin, että odotusajan palkka on hovioikeuden tuomiossa määrätty korvattavaksi kahdesti.\n      \n      \n        Tuomiolauselma\n        Hovioikeuden tuomiota muutetaan siten, että osuuskunnan A:lle suoritettava ylityökorvaus alennetaan 36.472 markkaan 57 penniin. Päijät-Hämeen Osuuskauppa velvoitetaan siten, kun odotusajan palkka on 1.172 markkaa 10 penniä suorittamaan A:lle yhteensä 37.644 markkaa 67 penniä sekä suorittamaan korkoa 36.472 markalle 57 pennille kuusi prosenttia 5.5.1982 lukien ja 1.172 markalle 10 pennille viisi prosenttia 28.7.1982 lukien. Oikeudenkäyntikulujen osalta hovioikeuden tuomio jää pysyväksi.\n        Kun hovioikeuden tuomiota on muutettu, A saa kärsiä hänellä täällä olleet vastauskulunsa vahinkonaan.\n        \n          Ratkaisuun osallistuneet: presidentti Olsson, oikeusneuvokset Heinonen, Portin, Nybergh ja Lindholm\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II78"
  ],
  "description": [
    "http://data.finlex.fi/voc/kko/fin/f28a6de1",
    "http://data.finlex.fi/voc/kko/swe/3f875c9c"
  ],
  "judgmentNumber": [
    "II78"
  ],
  "date": [
    "1985-01-08"
  ],
  "issued": [
    "1985-05-13"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}