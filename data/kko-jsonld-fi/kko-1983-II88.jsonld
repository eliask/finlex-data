{
  "@id": "sfecli:kko/1983/II88",
  "languageVersion": [
    {
      "@id": "sfecli:kko/1983/II88/fin",
      "title_fi": [
        "KKO:1983-II-88"
      ],
      "abstract_fi": [
        "\n    Oikeudenkäyntiasiamies oli laiminlyönyt päämiehensä antaman toimeksiannon hakea muutosta lääninhallituksen päätökseen, jolla päämiehen liikennelupahakemus oli hylätty. Päämiehen asiamiestä vastaan ajama vahingonkorvausvaatimus hylättiin, kun päämies ei ollut saattanut todennäköiseksi, että liikenneministeriö vastoin sanottua päätöstä olisi hyväksynyt liikennelupahakemuksen.\n    Ään.\n  "
      ],
      "hasFormat": {
        "@id": "sfecli:kko/1983/II88/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli lakiasiaintoimisto B:lle toimituttamansa haasteen nojalla Turun RO:ssa lausunut, että toimisto oli A:n toimeksiannosta hoitanut vuosina 1974 ja 1975 A:n liikennelupa-asiaa. Lupahakemusta oli käsitelty useamman kerran sekä lääninhallituksessa sekä liikenneministeriössä. Viimeksi liikennelupahakemusta oli käsitelty Turun ja Porin lääninhallituksessa 30.10.1975, jolloin hakemus oli hylätty. A oli antanut toimistolle toimeksiannon valittaa päätöksestä liikenneministeriöön. Lakiasiaintoimisto laiminlöi kuitenkin toimittaa valituksen perille. A oli mainitun laiminlyönnin johdosta kärsinyt ansionmenetyksen muodossa vahinkoa, koska hänellä oli kaikki edellytykset saada lupa. Sen vuoksi A oli vaatinut toimiston velvoittamista suorittamaan hänelle korvauksena liikennelupa-asian raukeamisen johdosta aiheutuneesta vahingosta 20 000 markkaa ja korvaamaan hänen oikeudenkäyntikulunsa.\n      Kuultuaan lakiasiaintoimistoa kanteesta RO p. 5.12.1980 oli lausunut selvitetyksi, että toimisto, joka A:n toimeksiannosta oli hoitanut tämän liikennelupa-asiaa, oli laiminlyönyt pätevättä syyttä määräajassa valittaa Turun ja Porin lääninhallituksen 30.10.1975 antamasta päätöksestä liikenneministeriöön, jolla päätöksellä lääninhallitus oli hylännyt A:n liikennelupahakemuksen. Koska A kuitenkaan ei ollut saattanut todennäköiseksi, että liikenneministeriö olisi vastoin lääninhallituksen sanottua päätöstä hyväksynyt A:n liikennelupahakemuksen, eikä A:n näin ollen ollut toimiston laiminlyönnin johdosta katsottava kärsineen vahinkoa, RO oli hylännyt kanteen.\n      Turun HO, jonka tutkittavaksi A oli saattanut jutun, t. 23.12.1981 oli jättänyt asian RO:n päätöksen varaan.\n      Pyytäen valituslupaa A haki muutosta HO:n päätökseen. Lupa myönnettiin ja lakiasiaintoimisto B antoi siltä vaaditun vastauksen.\n    \n    \n      KKO t. tutki jutun ja katsoi, ettei ollut syytä muuttaa HO:n tuomiota.\n      \n        Eri mieltä olevan jäsenen lausunto\n        Oikeusneuvos Saarni-Rytkölä: lääninhallitus on päätöksessään 30.10.1975 todennut, että se oli samanaikaisesti myöntänyt neljälle eri henkilölle liikenneluvat tavaran kuljettamiseen ja että nämä henkilöt on katsottu sopivimmiksi luvan saamiseen kuin A. Huomioon ottaen että liikenneministeriö oli jo aikaisemmin kaksi eri kertaa A:n valituksen johdosta kumonnut lääninhallituksen päätöksen A:n liikennelupaa koskevassa asiassa ja että lääninhallituksen päätöksessä ei ole esitetty perusteluja sille, mistä syystä sen liikennelupien saajiksi nimeämät henkilöt ovat olleen sopivampia kuin A, sekä huomioon ottaen myös A:n esittämät todistukset sopivaisuudestaan ja että ratkaisu liikennelupa-asiassa on vapaaharkintaista hallintotoimintaa katson, että A on esittänyt todennäköisiä perusteita sille, että valitus lääninhallituksen päätöksestä olisi voinut tuoda myönteisen ratkaisun A:n hakemukseen. Lakiasiaintoimisto B puolestaan ei ole esittänyt selvitystä siitä, ettei valitus olisi voinut johtaa lääninhallituksen päätöksen muuttamiseen. Harkitsen sen vuoksi oikeaksi, kumoten HO:n tuomion ja RO:n päätöksen, velvoittaa toimiston suorittamaan A:lle kohtuullisena korvauksena 10 000 markkaa sekä korvaukseksi jutussa olleista kuluista 2 000 markkaa.\n        \n          Ratkaisuun osallistuneet: oikeusneuvokset Hämäläinen ja Surakka sekä ylimääräiset oikeusneuvokset Setälä ja Lager\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1983-06-21"
  ],
  "judgmentNumber": [
    "II88"
  ],
  "date": [
    "1982-10-13"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1983:II88"
  ],
  "year": [
    "1983"
  ],
  "description": [
    "http://data.finlex.fi/voc/kko/fin/e72bcabb",
    "http://data.finlex.fi/voc/kko/fin/d51aa6a9"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}