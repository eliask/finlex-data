{
  "@id": "sfecli:kko/2002/1",
  "languageVersion": [
    {
      "@id": "sfecli:kko/2002/1/fin",
      "title_fi": [
        "KKO:2002:1"
      ],
      "abstract_fi": [
        "\n    Tuomittu, joka ei ollut asian vuoksi vangittu mutta joka suoritti rangaistuslaitoksessa hänelle aikaisemmin tuomittua vankeusrangaistusta, ei voinut miltään osin sitovasti ilmoittaa rangaistuslaitoksen johtajalle tyytyvänsä käräjäoikeuden ratkaisuun, jolla hänet oli tuomittu rangaistukseen ja velvoitettu suorittamaan eräitä korvauksia.\n  "
      ],
      "hasFormat": {
        "@id": "sfecli:kko/2002/1/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Käsittely Seinäjoen käräjäoikeudessa\n        Seinäjoen käräjäoikeuden tuomio 25.1.2001\n        Käräjäoikeus tuomitsi A:n muun ohessa varkaudesta vankeusrangaistukseen ja velvoitti hänet suorittamaan asianomistajille vahingonkorvausta. Käräjäoikeus totesi, ettei A:ta ollut kyseisen asian vuoksi pidettävä vangittuna, ja passitti muuta rangaistusta suorittavan A:n vankilaan entisten määräysten varaan.\n      \n      \n        Tyytymättömyyden ilmoitus Seinäjoen käräjäoikeudessa\n        Saavuttuaan 30.1.2001 vankilaan A ilmoitti käräjäoikeuden 25.1.2001 antamasta tuomiosta tiedon saatuaan vankilan apulaisjohtajalle kahden todistajan läsnäollessa tyytyvänsä tuomioon. Apulaisjohtaja laati ja lähetti ilmoituksen A:n tyytymisestä käräjäoikeuteen 31.1.2001 saapuneella ilmoituksella.\n        A:n oikeudenkäyntiavustaja ilmoitti 31.1.2001 A:n puolesta tyytymättömyyttä käräjäoikeuden tuomioon eräiden A:n syyksi luettujen rikosten osalta ja niiden johdosta tuomittujen rangaistusten ja vahingonkorvausten osalta.\n      \n      \n        Seinäjoen käräjäoikeuden ratkaisu 2.2.2001\n        Käräjäoikeus hylkäsi tyytymättömyyden ilmoituksen ja lausui perusteluinaan, että vankeusrangaistusta suorittamassa ollut A oli vankilassa ilmoittanut vankilan apulaisjohtajalle tyytyvänsä häntä koskevalta osalta käräjäoikeuden 25.1.2001 antamaan päätökseen. Tämän jälkeen A oli avustajansa välityksellä ilmoittanut tahtovansa hakea muutosta eli tehnyt tyytymättömyyden ilmoituksen säädetyssä järjestyksessä ja oikeassa määräajassa.\n        Oikeudenkäymiskaaren 25 luvun 2 §:n 2 momentin mukaan asianosainen voi valitusajan kuluessa sitovasti ilmoittaa tyytyvänsä käräjäoikeuden ratkaisuun ja oikeudenkäymiskaaren 25 luvun 6 §:n mukaan vankeusrangaistusta suorittava henkilö saa rikosasiassa ilmoittaa tyytymättömyyttä käräjäoikeuden ratkaisuun vankilan johtajalle.\n        Vaikka tyytymisilmoituksen osalta ei ollut säädetty, että myös se voidaan tehdä vankilan johtajalle, käräjäoikeus katsoi, että verrattuna rangaistusten täytäntöönpanosta annetun lain 2 luvun 1 §:n 2 momentin ja vankeusrangaistuksen täytäntöönpanosta annetun asetuksen 6 §:n säännöksiin, vankilan johtajalle tehdyllä tyytymisilmoituksella oli samanlaiset oikeusvaikutukset kuin käräjäoikeudelle tehdyllä tyytymisilmoituksella. Täytäntöönpanosäännösten tarkoituksena oli mahdollistaa rangaistuksen täytäntöönpano tuomitun suostumuksella tilanteissa, joissa tuomio oli tyytymisilmoituksen johdosta tullut tuomitun vankeusrangaistuksen osalta lainvoimaiseksi.\n        Koska käräjäoikeuden tuomio tuli lainvoimaiseksi tyytymisilmoituksen tekemisellä, tyytymisilmoitus oli asianosaista sitova eikä sitä ollut mahdollista peruuttaa.\n        Näiden seikkojen vuoksi käräjäoikeus katsoi, että A oli vankilan johtajalle tekemänsä tyytymisilmoituksen seurauksena menettänyt oikeutensa hakea muutosta käräjäoikeuden julistamaan tuomioon, joka oli siten tullut lainvoimaiseksi A:n osalta.\n        Asian on ratkaissut käräjätuomari Helena Männikkö.\n      \n      \n        Vaasan hovioikeuden päätös 11.4.2001\n        Hovioikeus, jonka tutkittavaksi A oli kantelulla saattanut asian, lausui, että A oli vankilan apulaisjohtajan ja kahden todistajan läsnäollessa allekirjoittanut käräjäoikeuden 25.1.2001 antaman tuomiolauselman jälkeen lausuman \"En valita päätöksestä\". Tyytymisestä oli vankilan apulaisjohtajan toimesta kirjallisesti ilmoitettu käräjäoikeudelle ja A:n asianajajalle. Asiassa oli siten menetelty oikeudenkäymiskaaren 25 luvun 2 §:n 2 momentissa edellytetyin tavoin. Näin ollen kysymyksessä olleesta käräjäoikeuden tuomiosta oli tullut täytäntöönpanokelpoinen.\n        Tämän vuoksi hovioikeus hylkäsi kantelun.\n        Asian ovat ratkaisseet hovioikeuden jäsenet Lasse Silvennoinen, Juhani Palmu ja Marjukka Huuskonen. Esittelijä Kaisa Ahva.\n      \n    \n    \n      MUUTOKSENHAKU KORKEIMMASSA OIKEUDESSA\n      A:lle myönnettiin valituslupa. A pyysi valituksessaan, että hänen tyytymättömyyden ilmoituksensa hyväksytään ja asia siirretään pääasian osalta hovioikeuden käsiteltäväksi. Vankilan johtajan tekemä tyytymisilmoitus oli vailla merkitystä, koska se oli virheellinen ja johtunut ilmeisestä väärinkäsityksestä.\n      Virallinen syyttäjä antoi häneltä pyydetyn vastauksen. Asianomistajat eivät käyttäneet tilaisuutta vastauksen antamiseen.\n    \n    \n      KORKEIMMAN OIKEUDEN RATKAISU\n      \n        Perustelut\n        Oikeudenkäymiskaaren 25 luvun 2 §:n 2 momentin mukaan asianosainen voi valitusajan kuluessa sitovasti ilmoittaa tyytyvänsä käräjäoikeuden ratkaisuun joko kokonaan tai osaksi. Ilmoitus tulee sanotun lainkohdan mukaan tehdä kirjallisesti käräjäoikeudelle. Rangaistuksen täytäntöönpanosta annetun lain 2 luvun 1 §:n 2 momentista ja vankeusrangaistuksen täytäntöönpanosta annetun asetuksen 6 §:n 1 momentista ilmenee, että tuomittu, joka on asian takia vangittuna, voi kahden todistajan läsnäollessa ilmoittaa rangaistuslaitoksen johtajalle tyytyvänsä tuomioon siltä osin kuin hänet on tuomittu vankeusrangaistukseen tai muuten määrätty suorittamaan vankeusrangaistusta.\n        A ei ilmoittaessaan rangaistuslaitoksen johtajalle tyytyvänsä käräjäoikeuden tuomioon ole ollut kyseisen asian takia vangittuna, vaan hän on suorittanut muuta hänelle tuomittua vankeusrangaistusta. Laissa ei ole säännöstä, jonka mukaan muu kuin kyseisen asian takia vangittu voisi miltään osin sitovasti ilmoittaa rangaistuslaitoksen johtajalle tyytyvänsä käräjäoikeuden ratkaisuun. Kun A ei ole oikeudenkäymiskaaren 25 luvun 2 §:n 2 momentissa säädetyllä tavalla ilmoittanut tyytyvänsä käräjäoikeuden ratkaisuun, käräjäoikeuden tuomio ei A:n rangaistuslaitoksen johtajalle tekemän ilmoituksen johdosta ole näin ollen tullut osaksikaan lainvoimaiseksi, eikä käräjäoikeuden puheenjohtaja olisi saanut hylätä A:n tyytymättömyyden ilmoitusta.\n      \n      \n        Päätöslauselma\n        Hovioikeuden ja käräjäoikeuden päätökset kumotaan. Asia palautetaan käräjäoikeuteen, jonka tulee tehdä tyytymättömyyden ilmoituksesta johtuvat toimenpiteet ja samalla asettaa A:lle määräaika valituksen perille ajamista varten.\n        Asian ovat ratkaisseet oikeusneuvokset Riitta Suhonen, Gustaf Möller, Markku Arponen, Pauliine Koskelo ja Pasi Aarnio. Esittelijä Elisa Mäntysaari.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:2002:1"
  ],
  "contributor": [
    "http://data.finlex.fi/person/bd15e96e",
    "http://data.finlex.fi/person/95a40554",
    "http://data.finlex.fi/person/4d1032ba",
    "http://data.finlex.fi/person/aa1d598d",
    "http://data.finlex.fi/person/226f204f"
  ],
  "description": [
    "http://data.finlex.fi/voc/kko/swe/951278a0"
  ],
  "judgmentNumber": [
    "1"
  ],
  "date": [
    "2001-12-18"
  ],
  "issued": [
    "2002-01-22"
  ],
  "creator": [
    "http://data.finlex.fi/common/KKO"
  ],
  "year": [
    "2002"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "contributor": {
      "@id": "dcterms:contributor",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}