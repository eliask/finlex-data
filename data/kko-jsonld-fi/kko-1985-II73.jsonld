{
  "@id": "sfecli:kko/1985/II73",
  "languageVersion": [
    {
      "@id": "sfecli:kko/1985/II73/fin",
      "title_fi": [
        "KKO:1985-II-73"
      ],
      "abstract_fi": [
        "\n    Merimiehellä, joka oli merimieslain 39 §:n 2 mom:n vastaisesti irtisanottu, oli oikeus saman lain 65 §:n mukaiseen hyvikkeeseen, mutta ei samalla oikeutta saada merimieslain 57 §:ssä tarkoitettua korvausta.\n    Merimiehen irtisanomisaikaa ei voitu työnantajan yksipuolisella määräyksellä sijoittaa kulumaan merimiehelle merityöaikalain 14 §:n mukaan annettavan vastikevapaan aikana.\n    Ks. KKO:1986-II-100\n  "
      ],
      "hasFormat": {
        "@id": "sfecli:kko/1985/II73/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Hangon RO:ssa\n        Moottorimies A oli Oy Hangö Ship-Owners Ab:lle tiedoksi toimituttamansa haasteen nojalla kertonut, että yhtiö oli menetellyt lainvastaisesti irtisanoessaan hänet varustamon omistaman aluksen m/s Mirrabookan myynnin johdosta, koska hän oli tuolloin työskennellyt saman yhtiön omistamalla m/s Stena Traderilla. Koska irtisanominen oli lisäksi suoritettu vastikeloman aikana, A ei ollut saanut lukea hyväkseen irtisanomisajan palkkaa. Tämän vuoksi A oli vaatinut, että Oy Hangö Ship-Owners Ab velvoitettaisiin suorittamaan hänelle irtisanomisajan palkkana 3.009 markkaa, irtisanomisajan luontoisetujen korvauksena 1.620 markkaa, kolmen kuukauden peruspalkkaa vastaavana hyvikkeenä 9.027 markkaa sekä odotusajan palkkana kuudelta päivältä yhteensä 601,80 markkaa, kaikki määrät laillisine korkoineen 14.9.1982 lukien, sekä korvaamaan hänen oikeudenkäyntikulunsa.\n      \n      \n        RO:n päätös 8.8.1983\n        Varustamon vastustettua kannetta RO oli päätöksessään lausunut selvitetyksi, että jos työntekijän tarkoituksena oli ilman eri sopimusta palvella useammalla varustamon aluksella, siitä tehtiin käytännön mukaan eri merkintä merimiehen työsopimuskaavakkeelle kohtaan 27. Aluksen myynnin sattuessa irtisanominen kohdistettiin ensi sijassa juuri sen aluksen henkilökuntaan, huomioon ottanen muun muassa henkilön työsuhteen kesto.\n        A oli palvellut m/s Stena Traderilla eikä hän ollut edellä mainituin tavoin sitoutunut palvelemaan varustamon muilla aluksilla. A:n työsuhde yhtiöön oli kyseessä olevana ajankohtana palvelleista moottorimiehistä kestänyt kauimmin eikä työ nimenomaan hänen kohdaltaan ollut todellisuudessa vähentynyt. Irtisanomisen tapahduttua A:n tehtäviä hoitamaan oli palkattu lisäksi toinen henkilö. Tämän vuoksi RO oli katsonut, ettei m/s Mirrabookan myynti muodostanut A:n kohdalta lain mukaista irtisanomisperustetta. Koska vastikevapaa oli korvausta jo tehdystä työstä ja kun irtisanomisajan ja vastikevapaan sijoittamisella kulumaan samanaikaisesti työntekijät saatettaisiin eriarvoiseen asemaan eikä ollut näytetty, että ulkomaan liikenteeseen käytettävässä aluksessa toimessa oleva henkilö olisi asetettava tältä osin eriarvoiseen asemaan kuin kotimaan liikenteeseen käytettävässä aluksessa toimessa oleva henkilö, RO oli, huomioon ottaen lisäksi merimieslain 15 §:n säännökset, katsonut, ettei irtisanomisaikaa ja vastikevapaata voitu sijoittaa työnantajan yksipuolisen määräyksen perusteella kulumaan samanaikaisesti.\n        Näillä perusteilla RO oli velvoittanut Oy Hangö Ship-Owners Ab:n merimieslain 1, 18, 39, 41 ja 65 §:n nojalla maksamaan A:lle irtisanomisajan palkkana 3.009 markkaa, irtisanomisajan luontoisetujen korvauksena 1.620 markkaa, yhteensä kolmen kuukauden peruspalkkaa vastaavana hyvikkeenä 9.027 markkaa sekä odotusajan palkkana kuudelta päivältä yhteensä 601,80 markkaa, kaikki määrät 6 prosentin korkoineen 14.9.1982 lukien. Tämän lisäksi yhtiö velvoitettiin korvaaman A:n oikeudenkäyntikulut 5.000 markalla.\n      \n      \n        Helsingin HO:n tuomio 16.5.84\n        HO, jonka tutkittavaksi Oy Hangö Ship-Owners Ab oli saattanut jutun, oli todennut, että A oli ollut merimieslain 1 §:n mukaisessa toistaiseksi voimassa olleessa työsopimussuhteessa yhtiöön 20.11.1979 lukien. A oli palvellut moottorimiehenä yhtiölle kuuluneella m/s Mirrabookalla 20.11.1979 ja 18.12.1981 välisen ajan ja yhtiölle kuuluneella m/s Stena Traderilla 14.1.1982 lähtien. Hän oli ollut vuosilomalla 14.6. -14.7.1982 ja sen jälkeen hänellä oli ollut merityöaikalain ja asianomaisen työehtosopimuksen mukaan määräytynyttä ylityökorvausta vastaava vapaa-aikaa eli niin sanottua vastikevapaata 11.10.1982 saakka. Yhtiö oli irtisanonut A:n työsopimuksen 14.9.1982 päivätyllä kirjallisella irtisanomisilmoituksella ilmoittaen irtisanomisen syyksi m/s Mirrabookan myynnin. A:n irtisanomisaika oli ollut merimieslain 41 §:n 4 momentissa tarkoitetut 30 päivää.\n        Yhtiö, joka oli suorittanut A:lle vastikevapaan ajalta palkan ja luontoisetujen korvauksen, oli maksanut hänelle ajalta 12.10. - 14.10.1982 irtisanomisajan palkkana 309,90 markkaa ja luontoisetujen korvauksena 162 markkaa. Lisäksi yhtiö oli suorittanut A:lle merimieslain 57 §:ssä tarkoitettuna aluksen luovutukseen liittyvänä kuukauden peruspalkkaa vastaavana korvauksen 3.099 markkaa.\n        A oli saanut peruspalkan ja luontoisetujen korvauksen irtisanomisajalta 14.9. - 14.10.1982 sen suuruisina kuin hän olisi saanut ne työssä ollessaan. Työajasta kotimaanliikenteen aluksista annetun lain 16 §:ssä oli tosin säädetty, että ylityön korvauksena annettavaa vapaa-aikaa ei saanut ilman työntekijän suostumusta määrätä irtisanomisaikaan. Yhtiön alus m/s Stena Traderia oli kuitenkin käytetty yksinomaan ulkomaanliikenteessä. A:n työhön oli siten ollut sovellettava merityöaikalakia, jossa ei ollut vastaavanlaista kieltoa. Hallituksen esityksestä Eduskunnalle laiksi työajasta kotimaanliikenteen aluksissa ilmeni, että mainittujen lakien pysyttämistä erillisinä oli pidetty edelleen tarkoituksenmukaisena huomioon ottaen, että koti- ja ulkomaanliikenteessä töitten järjestely ja siten myös työaikasuojelun käytännön mahdollisuudet poikkesivat olennaisesti toisistaan. Se seikka, että koti- ja ulkomaanliikenteen aluksissa palvelevat henkilöt ehkä joutuivat mainitun vapaa-ajan suhteen eriarvoiseen asemaan, ei HO:n mielestä oikeuttanut RO:n päätöksestä ilmenevään johtopäätökseen, että irtisanomisaikaa ja mainittua vapaa-aikaa ei olisi voitu sijoittaa kulumaan samanaikaisesti.\n        Sitä seikkaa, että yhtiö oli myynyt m/s Mirrabookan, ei RO:n päätöksessä mainitulla perusteilla ollut pidettävä sellaisena merimieslain 39 §:n 2 momentissa tarkoitettuna erityisen painavana syynä, joka olisi oikeuttanut yhtiön irtisanomaan m/s Stena Traderilla palvelleen A:n työsopimuksen. A:lla oli siten oikeus saada yhtiöltä merimieslain 65 §:ssä tarkoitettuna hyvikkeenä hänen kolmen kuukauden peruspalkkaansa vastaavat 9.027 markkaa. Yhtiöllä oli kuitenkin oikeus vähentää mainitusta A:lle suoritettavasta hyvikkeestä ne 3.099 markkaa, jotka yhtiö oli maksanut A:lle merimieslain 57 §:ssä tarkoitettuna aluksen luovutukseen liittyvänä kuukauden peruspalkkaa vastaavana korvauksena.\n        Merimieslain 65 §:ssä tarkoitettu hyvike ei ollut sellainen työsuhteesta johtuva saatava, jonka suorituksen viivästyminen oikeutti työntekijän saamaan saman lain 18 §:n 5 momentissa tarkoitetun odotusajan palkan.\n        Näillä perusteilla HO oli hylännyt A:n kanteen irtisanomisajan palkkaa ja luontoisetujen korvausta sekä odotusajan palkkaa koskevilta osin. Yhtiön A:lle suoritettavasta 9.027 markan hyvikkeestä HO oli vähentänyt yhtiön hänelle merimieslain 57 §:ssä tarkoitettuna aluksen luovutuksen liittyvänä kuukauden peruspalkkaa vastaavana korvauksena suorittamat 3.099 markkaa. Yhtiön A:lle hyvikkeenä suoritettavaksi jäi siten 5.928 markkaa 6 prosentin korkoineen 14.9.1982 lukien. Yhtiön A:lle suoritettava oikeudenkäyntikulujen korvaus alennettiin 3.000 markkaan.\n      \n    \n    \n      VALITUSLUVAN MYÖNTÄMINEN JA VÄLITOIMI\n      Pyytäen valituslupaa A haki muutosta HO:n tuomioon toistaen RO:ssa tekemänsä vaatimukset. Valituslupa myönnettiin 27.9.1984. Oy Hangö Ship-Owners Ab antoi siltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        A:n työsopimus on HO:n tuomiossa kerrotuin tavoin irtisanottu merimieslain 39 §:n 2 momentissa säädetyn irtisanomiskiellon vastaisesti, mistä syystä hänellä on oikeus merimieslain 65 §:n mukaiseen hyvitykseen. Kun irtisanominen ei siten ole tapahtunut sellaisissa olosuhteissa, joissa yhtiö luovuttaessaan aluksen toiselle ei ole pystynyt osoittamaan A:lle hänen entistä työtään vastaavaa työtä, hänellä ei ole oikeutta saada merimieslain 57 §:ssä tarkoitettua korvausta.\n        Mikäli merimiehen työsuhteessa noudatettava irtisanomisaika ja merityöaikalain 14 §:ssä säädetty niin sanottu vastikevapaa voitaisiin työnantajan yksipuolisella määräyksellä sijoittaa kulumaan yhtä aikaa, työntekijä saattaisi hänestä itsestään riippumattomista syistä menettää oikeutensa hänelle vastikevapaana annettaviin ylityökorvauksiin, mikä olisi vastikkeena suoritettavaa ylityökorvausta koskevien säännösten tarkoituksen vastaista. A:lla on siten vastikevapaan lisäksi oikeus irtisanomisajan palkkaan luontoisetukorvauksineen.\n      \n      \n        Tuomiolauselma\n        HO:n tuomiota muutetaan siten, että Oy Hangö Ship-Owners Ab velvoitetaan HO:n tuomitsemaan 5.928 markan hyvikkeen ja sille määrätyn koron lisäksi suorittamaan A:lle irtisanomisajan palkkana hänelle jo maksettujen 309 markan 90 pennin lisäksi 2.699 markkaa 10 penniä ja palkkaukseen kuuluvana luontoisetujen korvauksena niistä jo maksettujen 162 markan lisäksi 1.458 markkaa, molemmat erät 6 prosentin korkoineen 14.9.1982 lukien, sekä, koska mainittujen saatavien suoritus on työsuhteen päättyessä viivästynyt, odotusajan palkkana 601 markkaa 80 penniä 5 prosentin korkoineen haastepäivästä 30.11.1982 lukien. Yhtiön maksuvelvollisuudeksi vielä jäävä A:lle jutussa suoritettava oikeudenkäyntikulujen korvaus korotetaan RO:n määräämiksi 5.000 markaksi.\n        \n          Ratkaisuun osallistuneet: oikeusneuvokset Jalanko, Heinonen, Portin, Hiltunen ja Ketola\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-05-09"
  ],
  "judgmentNumber": [
    "II73"
  ],
  "date": [
    "1984-11-22"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II73"
  ],
  "year": [
    "1985"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}