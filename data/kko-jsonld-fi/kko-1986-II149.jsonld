{
  "@id": "sfecli:kko/1986/II149",
  "languageVersion": [
    {
      "@id": "sfecli:kko/1986/II149/fin",
      "title_fi": [
        "KKO:1986-II-149"
      ],
      "abstract_fi": [
        "\n    Työsopimuksen ehtoa rakennustyöntekijälle vuosilomalain mukaan kuuluvien etujen sisällyttämisestä tuntipalkkaan on sanotun lain 16 §:n 1 mom:n nojalla pidettävä mitättömänä. Ehto katsottiin kuitenkin päteväksi siltä osin kuin työehtosopimuksen mukainen lomakorvaus (13,5 %) vuosilomalain mukaisen lomakorvauksen (8,5 %) ylittävältä osalta oli sisällytetty tuntipalkkaan.  KKO:1971-II-88\n    Ään.\n    Vrt. KKO:1991:107\n  "
      ],
      "hasFormat": {
        "@id": "sfecli:kko/1986/II149/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Kuopion raastuvanoikeudessa\n        A on 22.10.1981 vireille pannussa kanteessaan kertonut, että hän oli 4. - 15.8.1980 työskennellyt B:n palveluksessa tämän omakotitalon laajennustyömaalla työsopimuslain 1 §:n mukaisessa työsuhteessa kirvesmiehenä. Työsopimusta tehtäessä A:n tuntipalkaksi oli sovittu 35 markkaa matka- ja työkalukorvauksineen. Ensimmäisen palkanmaksun yhteydessä 15.8.1980 A:n luovuttaessa B:lle lomapalkkakorttiaan tarkoituksin, että B suorittaisi hänelle vuosilomakorvauksena 13,5 prosenttia A:n työansiosta, B oli kieltäytynyt suorittamasta vuosilomakorvausta ilmoittaen työsuhteen päättyväksi samana päivänä. Aikaan 4. -15.8.1980 sisältyneiltä 72 työtunnilta A:n kokonaisansio oli 35 markan tuntipalkan mukaan laskien ollut 2.520 markkaa ja veronalainen ansio, kun tuosta määrästä oli vähennetty työkalu- ja matkakulukorvaus 28 markkaa 25 penniä, 2.491 markkaa 75 penniä. Näin ollen veronalainen tuntipalkka sanotuilta 72 työtunnilta oli ollut 34 markkaa 61 penniä. Tämän vuoksi A on vaatinut B:n velvoittamista suorittamaan hänelle vuosilomalain 16 §:n ja 21.4.1980 alkaen voimassa olleen Suomen Rakennusteollisuusliiton ja Rakennustyöläisten Liiton välisen rakennusalan työehtosopimuksen 23 §:n nojalla vuosilomakorvauksena 13,5 prosenttia veronalaisesta ansiosta 2.491 markasta 75 pennistä eli 336 markkaa 39 penniä 6 prosentin korkoineen 15.8.1980 lukien sekä työsopimuslain 22 §:n 5 momentin mukaisena odotusajan palkkana kuudelta kahdeksan tunnin työpäivältä 34 markan 61 pennin tuntiansion mukaan 1.661 markkaa 28 penniä 5 prosentin korkoineen haasteen tiedoksiantopäivästä 22.10.1981 lukien. Lisäksi A on vaatinut, että B velvoitettaisiin korvaamaan hänen oikeudenkäyntikulunsa.\n        Vastaus: B on vastustanut kannetta lausuen muun muassa, että A:n työsopimusta tehtäessä 35 markan tuntipalkan oli sovittu sisältävän myös vuosilomakorvauksen.\n      \n      \n        Kuopion raastuvanoikeuden päätös 9.5.1985\n        Raastuvanoikeus on lausunut selvitetyksi, että B työnantajana ja A työntekijänä olivat 3.8.1980 solmineet työsopimuksen B:n omakotitalon kirvesmiestöistä ja että A:n palkaksi oli sovittu 35 markkaa tunnilta. Raastuvanoikeus, ottaen huomioon todistajien X:n ja Y:n lausumat sekä mainitun tuntipalkan suuruuden verrattuna tuolloin vallinneeseen kirvesmiesten palkkatasoon, on katsonut asianosaisten nimenomaisesti sopineen, että mainittu 35 markan tuntipalkka sisälsi matka-, työkaluja lomakorvaukset. A:n aloitettua 4.8.1980 työt B:n ja A:n välille oli muutama päivä sen jälkeen syntynyt erimielisyyksiä A:n vaatiessa B:ltä 35 markan tuntipalkan lisäksi vuosilomakorvausta 13,5 prosenttia mainitusta tuntipalkasta ja B:n katsoessa sanotun palkan sisältävän sopimuksen mukaisesti myös vuosilomakorvauksen. Lomakorvauksesta aiheutuneiden erimielisyyksien johdosta työsuhde oli purkautunut 15.8.1980, jolloin B oli maksanut A:lle hänen suorittamistaan töistä palkkaa 72 tunnilta 35 markan tuntipalkan mukaan yhteensä 2.520 markkaa. Sen sijaan oli jäänyt näyttämättä, että B olisi irtisanonut A:n, vaan työsuhde oli riitaisuuksien johdosta molempien asianosaisten yhtäpitävän tahdon mukaisesti purkautunut. Tämän vuoksi raastuvanoikeus, katsoen että B:n A:lle suorittama 2.520 markan korvaus sisälsi A:lle tulevan vuosilomakorvauksen ja että työsuhde ei ollut päättynyt B:n taholta tapahtuneeseen irtisanomiseen eikä A:lla ollut ollut työsuhteen päättyessä siitä johtuvia saatavia, on hylännyt kanteen kokonaisuudessaan perusteettomana. Raastuvanoikeus on, jutun näin päättyessä ja ottaen huomioon asian laadun, velvoittanut A:n korvaamaan B:n oikeudenkäyntikulut kohtuulliseksi harkitulla 5.000 markalla 16 prosentin korkoineen 9.5.1985 lukien.\n      \n      \n        Itä-Suomen hovioikeuden tuomio 7.11.1985\n        Hovioikeus, jonka tutkittavaksi A ja B olivat saattaneet jutun, on muutoin jättänyt asian raastuvanoikeuden päätöksen varaan mutta korottanut A:n B:lle maksettavaksi tuomitun oikeudenkäyntikulujen korvauksen 9.000 markaksi, mikä määrä A:n oli suoritettava raastuvanoikeuden päätöksessä mainittuine korkoineen. A velvoitettiin suorittamaan B:lle korvaukseksi hänellä hovioikeudessa olleista kuluista 720 markkaa 16 prosentin korkoineen hovioikeuden tuomion antamispäivästä lukien.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      A on pyytänyt valituslupaa sekä vaatinut hovioikeuden tuomion kumoamista ja kanteensa hyväksymistä. Valituslupa on myönnetty 19.2.1986. B on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        A ja B ovat tehneet raastuvanoikeuden päätöksessä mainitun työsopimuksen. Työsuhteen alkaessa 4.8.1980 he ovat myös sopineet, että A:lle ei sovitun tuntipalkan lisäksi makseta erikseen matka- ja työkalukorvausta eikä lomakorvausta. Myöhemmin A on kuitenkin vaatinut, että hänelle työehtosopimuksen mukaisena lomakorvauksena erikseen maksetaan 13,5 prosenttia hänen 34,61 markan mukaan tunnilta ansaitsemastaan varsinaisesta rahapalkasta. B ei ole maksanut tätä korvausta. Sopimus lomakorvauksesta vähentää A:lle vuosilomalain 12 §:n (1973/272) mukaan kuuluvaa oikeutta 8,5 prosentin lomakorvaukseen lyhytaikaisen työsuhteen päättyessä. Näin ollen sopimus on lain 16 §:n 1 momentin nojalla mitätön. Sitä vastoin asianosaisten sopimus tätä ylittävän, työehtosopimuksessa määrätyn lomakorvauksen sisällyttämisestä tuntipalkkaan sitoo heitä eikä A:lla siten tältä osin ole oikeutta vaatimaansa korvaukseen.\n        A:n ja B:n työsuhteen päättyessä 15.8.1980 on työsuhteesta johtuvan A:n lomakorvaussaatavan suoritus viivästynyt. A:lla on siten työsopimuslain 22 §:n 5 momentin (1970/320) nojalla oikeus saada täysi palkka kuudelta päivältä.\n        A:n hävittyä jutun sekä raastuvanoikeudessa että hovioikeudessa B voidaan velvoittaa korvaamaan hänen oikeudenkäyntikulunsa näissä oikeuksissa vain, jos siihen on erityisiä syitä. Tällaisia syitä ei jutussa ole osoitettu.\n      \n      \n        Tuomiolauselma\n        Hovioikeuden tuomiota muutetaan siten,\n        - että B velvoitetaan maksamaan A:lle vuosilomakorvauksena 8,5 prosenttia 2.491,75 markan rahapalkasta eli 211 markkaa 80 penniä 6 prosentin korkoineen 15.8.1980 lukien ja odotusajan palkkana 1.661 markkaa 28 penniä 5 prosentin korkoineen 22.10.1981 lukien ja\n        - että A vapautetaan korvaamasta B:n oikeudenkäyntikuluja raastuvanoikeudessa ja hovioikeudessa.\n        Siltä osin kuin A:n vaatimus lomakorvauksesta on enemmälti hylätty, hovioikeuden tuomio jää pysyväksi.\n        B velvoitetaan korvaamaan A:n oikeudenkäyntikulut Korkeimmassa oikeudessa 1.200 markalla. A:n vaatimus saada korvausta oikeudenkäyntikuluistaan alemmissa oikeuksissa hylätään.\n      \n      \n        Eri mieltä olevien jäsenten lausunnot\n        Oikeusneuvos Nybergh: Olen muutoin samaa mieltä kuin enemmistö, mutta velvoitan B:n, kun siihen on erityistä syytä alempien oikeusasteiden sivuuttaessa lain pakottavan säännöksen A:n vahingoksi, korvaamaan A:n oikeudenkäyntikulut jutussa 7.000 markalla.\n        Oikeusneuvos Takala: Katson näytetyksi, että asianosaisten välisessä sopimuksessa on A:lle työstä tuntipalkan nimellä tuleva korvaus mitoitettu siten, että A tuli siinä varsinaisen palkan lisäksi saamaan, paitsi matka- ja työkalukorvauksen, myös vuosilomakorvauksen. Kun B on työsuhteen päättyessä ensimmäisen palkanmaksukauden lopussa maksanut A:lle sopimuksen mukaisesti, eikä ole näytetty, ettei A tällöin olisi saanut lain edellyttämää määrää vuosilomakorvausta, ei sopimuksella ole vähennetty A:lle vuosilomalain mukaan kuuluvia etuja, eikä sopimus siten ole vuosilomalain 16 §:n 1 momentin nojalla mitätön. Näillä ja hovioikeuden muutoin mainitsemilla perusteilla jätän hovioikeuden tuomion lopputuloksen pysyväksi. Velvoitan A:n korvaamaan B:n vastauskulut Korkeimmassa oikeudessa 1.200 markalla 16 prosentin korkoineen tuomion antopäivästä.\n      \n      \n        Ratkaisuun osallistuneet: oikeusneuvokset Leivonen, Nikkarinen ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II149"
  ],
  "description": [
    "http://data.finlex.fi/voc/kko/fin/f28a6de1",
    "http://data.finlex.fi/voc/kko/swe/3f875c9c"
  ],
  "judgmentNumber": [
    "II149"
  ],
  "date": [
    "1986-05-22"
  ],
  "issued": [
    "1986-11-21"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}