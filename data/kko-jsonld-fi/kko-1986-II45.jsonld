{
  "@id": "sfecli:kko/1986/II45",
  "languageVersion": [
    {
      "@id": "sfecli:kko/1986/II45/fin",
      "title_fi": [
        "KKO:1986-II-45"
      ],
      "abstract_fi": [
        "\n    Keisari oli 1.3.1854 määrännyt tulipalossa tuhoutuneen kaupungin siirrettäväksi uuteen paikkaan ja 1.8.1855 vahvistanut kaupungille uuden asemakaavan, jossa oli määrätty alue evankelis-luterilaista kirkkoa varten. Kaupunki oli sille myönnettyjen valtion varojen turvin hankkinut uuden asemakaavan mukaiset maa-alueet omistukseensa. Kirkko oli senaatin vahvistamien piirustusten mukaan rakennettu sille asemakaavassa osoitettuun paikkaan. Katsottiin, että kunnallisen ja seurakunnallisen hallinnon eriytyessä kirkon alue ja sitä ympäröivä kirkkopuisto olivat silloisen oikeuskäsityksen mukaan tulleet seurakunnan omaisuudeksi.\n    Ään.\n  "
      ],
      "hasFormat": {
        "@id": "sfecli:kko/1986/II45/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Asian käsittely selvittelytoimituksessa\n        Kiinteistöinsinööri J oli 27.3.1980 lopetetuksi julistamassaan eräiden yleisten alueiden rekisterissä olevien alueiden järjestelystä annetun lain mukaisessa selvittelytoimituksessa kysymyksessä olevilta osin todennut, että Venäjän keisari ja Suomen suuriruhtinas oli 1.3.1854 antamassaan käskykirjeessä määrännyt palon jälkeen Vaasan kaupungin siirrettäväksi toiseen paikkaan Klemetsön kylän alueelle sekä kaupunkia varten laadittavaksi asemakaavan ja vahvistanut sen 1.8.1855. Kaupungin oli ryhdyttävä toimenpiteisiin tarpeellisen maa-alueen hankkimiseksi kaupunkia varten valtion tuella. Kaupunki oli muutamilla vapaaehtoisilla kaupoilla ja pakkolunastuksella hankkinut omistukseensa koko Klemetsön kylän maat. Hankkimilleen manttaaliosuuksille kaupunki oli saanut lainhuudon 18.10.1963. Edellä mainitussa asemakaavassa oli varaus luterilaista kirkkoa varten Kirkkopuiston, silloisen Nikolaintorin kohdalla. Luterilaisen kirkon rakentamisen aikaan kirkko ja kaupunki olivat olleet yhtä ja samaa. Varat ja lainat, jotka kirkon rakentamista varten olivat käytettävissä, olivat rakennustoimikunnan vastuulla ja kaupungin asukkaat vastasivat yhteisvastuullisesti lainojen takaisinmaksusta.\n        Kiinteistöinsinööri oli, koska Kirkkopuiston alue oli muodostettu kaupungin omistamista Klemetsön kylän maista eikä mitään luovutuskirjaa ollut esitetty eikä aluetta voitu katsoa pakkolunastetuksikaan, päättänyt, että Kirkkopuiston alue oli edelleen kaupungin omistuksessa.\n      \n      \n        Vaasan maaoikeuden päätös 13.12.1983\n        Maaoikeus, jonka tutkittavaksi asianosaiset olivat saattaneet jutun, on päätöksessään todennut, että Vaasan palon jälkeen 1.3.1854 annetussa keisarin käskykirjeessä kaupunki oli määrätty siirrettäväksi uuteen paikkaan myöntämällä valtion varoja tarvittavien maa-alueiden ostoon ilman takaisinmaksuvelvollisuutta. Asemakaava oli vahvistettu 1.8.1855 ja sen mukaiset alueet oli hankittu osaksi ostamalla, osaksi pakkolunastuksella. Kirkko oli rakennettu sille asemakaavassa osoitettuun paikkaan niiden lainavarojen turvin, joiden takaisinmaksusta kaupungin talonomistajien ja porvariston oli huolehdittava. Kun kunnallinen ja seurakunnallinen itsehallinto olivat eriytyneet vuoden 1865 kunnallisasetuksen, vuoden 1869 kirkkolain ja vuoden 1873 kunnallishallinnosta annetun asetuksen astuessa voimaan, olivat kirkkojen rakennus- ja kunnossapitoasiat siirtyneet seurakunnille sekä samoin silloisen oikeuskäsityksen mukaan myös näiden rakennusten ja niihin kuuluvien tonttien omistusoikeudet. Vaasan evankelis-luterilainen seurakunta oli koko Kirkkopuiston aluetta hallinnut ja omistanut eriytymisestä lähtien.\n        Edellä mainituilla perusteilla maaoikeus on kumonnut kiinteistöinsinöörin päätöksen ja rekisteröintiehdotuksen Kirkkopuistoa koskevalta osalta ja määrännyt alueesta muodostettavaksi seurakunnille oman kirkkokiinteistön. Asia palautettiin kiinteistöinsinöörille päätöksestä johtuvia toimenpiteitä varten. Asian laatuun nähden asianosaiset saivat pitää oikeudenkäyntikulunsa omana vahinkonaan.\n      \n    \n    \n      VAATIMUKSET KORKEIMMASSA OIKEUDESSA\n      Kaupunki on pyytänyt, että Korkein oikeus toteaisi Vaasan evankelis-luterilaisilla seurakunnilla olevan vain oikeus pitää kirkkoa sen nykyisellä paikalla ja käyttää sekä kunnossapitää kirkon pääsytietä niin kauan kun kirkkoa käytetään alkuperäiseen tarkoitukseen. Edelleen kaupunki on pyytänyt seurakuntien velvoittamista korvaamaan kaupungin oikeudenkäyntikulut maaoikeudessa ja Korkeimmassa oikeudessa.\n      Seurakunnat ja kiinteistöinsinööri ovat antaneet, edelliset niiltä pyydetyn vastauksen ja kiinteistöinsinööri lausunnon.\n    \n    \n      KORKEIMMAN OIKEUDEN RATKAISU\n      \n        Perustelut\n        Vaasan kaupungin 1.8.1855 vahvistetussa asemakaavassa oli osoitettu Kirkkopuistolle alue. Kirkko oli senaatin vahvistamien piirustusten mukaisesti vuosina 1858 - 1864 rakennettu asemakaavassa osoitettuun paikkaan. Asemakaavan vahvistamisen ja kirkkorakennuksen rakentamisen aikaan oli Vaasan kaupunkialueen hallinto ollut yhteistä ja erottamatonta kunnan ja seurakunnan hallintotoimintaa. Säännökset kunnallisen ja kirkollisen hallinnon järjestämisestä erillisten hallintoelinten toimesta sisällytettiin 6.2.1865 annettuun kunnallishallintoa maalla koskevaan asetukseen, 8.12.1872 annettuun kunnallishallintoa kaupungissa koskevaan asetukseen ja 6.12.1869 annettuun kirkkolakiin. Laissa ei ole erityisiä säännöksiä siitä, miten siihen asti yleisiin ja yhteisiin tarkoituksiin rakennettujen ja käytössä olevien rakennusten ja laitosten tonttialueiden omistusoikeus määräytyi kunnallisten ja seurakunnallisten laitosten kesken. Kunnallishallintoa koskevien lainsäännösten syntymisen aikaan vallinneen oikeuskäsityksen mukaan on ne osat yleisiin ja yhteisiin tarkoituksiin käytetyistä alueista, joita käytettiin kunnallishallinnon tehtäväpiiriin kuuluviin tarkoituksiin, katsottu kunnan omistamiksi, kirkollisiin tarkoituksiin varatut ja käytetyt alueet puolestaan seurakuntien omistamiksi.\n      \n      \n        Tuomiolauselma\n        Maaoikeuden päätöksen lopputulosta ei muuteta. Asian laadun vuoksi seurakunnat saavat pitää oikeudenkäyntikulut omana vahinkonaan.\n      \n      \n        Eri mieltä olevan jäsenen lausunto\n        Oikeusneuvos Saarni-Rytkölä: Vaasan kaupungin vapaaehtoisilla kaupoilla ja myöhemmin myös pakkolunastuksella hankkiman Klemetsön kylän käsittävän yhdistetyn Klemetsön talon alueella ei ole suoritettu isojakoa, jossa olisi erotettu alueet yleisiin tarpeisiin käytettäviksi. Kylän maita ei myöskään ole julistettu lahjoitusmaaksi. Venäjän keisarin ja Suomen suuriruhtinaan määrättyä laadittavaksi kaupunkia varten asemakaavan, se on valmistuttuaan tullut keisarin vahvistamaksi 1.8.1855. Tällöin samoin kuin tuon vahvistamisen jälkeen 18.3.1856 annetussa asetuksessa kaupunkien järjestämisen ja rakentamisen perusteita ei ollut nimenomaista määräystä siitä, että kaupunki oli rakennettava hallituksen vahvistaman asemakaavan mukaan. Kuitenkin edellytettiin, että jokaisen kaupunkijärjestelyn tuli tapahtua sellaisen kaavan pohjalla. Asemakaavan vahvistaminen ei kuitenkaan sinänsä merkinnyt vallitsevien omistusoikeusolojen muuttamista. Niissä tapauksissa, joissa asemakaavassa oli valtion tarkoituksiin varattu alue ja tämä oli otettu asemakaavassa ilmoitettuun käyttöön, on alueen katsottu kuitenkin siirtyneen valtion omistukseen. Tuon siirtymisen perusteena on ollut käsitys niin sanotusta valtion yliomistusoikeudesta. Seurakunnan tarkoituksiin varatun tontin kohdalla ei kuitenkaan ole omistusoikeuden siirtymisen tueksi voitu vedota samanlaiseen yliomistusoikeuteen.\n        Vuoden 1869 kirkkolaki ja vuoden 1872 kunnallishallintoa kaupungissa koskeva asetus sisälsivät määräykset hallinnon eriytymisestä, mutta eivät nekään koskeneet omaisuuden järjestelyä. Asemakaavan vahvistaminen sekä kaupungin ja kirkon hallintojen eriytyminen eivät siten sinänsä ole voineet siirtää asemakaavassa kirkon alueeksi merkityn tontin omistusoikeutta kaupungilta seurakunnille.\n        Vaasan luterilaiselle seurakunnalle tarkoitetun kirkkorakennuksen tultua senaatin vahvistamien piirrosten mukaan vuosina 1858 - 1864 kaupungin asukkaiden yhteisellä vastuulla rakennetuksi asemakaavassa sille osoitettuun paikkaan, kirkko on kaupungin toimesta luovutettu seurakunnalle. Kirkon kokouksessa 21.7.1868 kirkko on todettu seurakunnalle vastaanotetuksi. Vaikka noissa asiakirjoissa ei nimenomaisesti ole mainittu kirkon aluetta, on seurakunta hallinnut myös Kirkkopuiston aluetta luovutuksesta lähtien.\n        Kirkon luovutus seurakunnalle on siten käytännössä tarkoittanut myös kirkon tontin luovutusta eikä kaupunki ole voinut esittää sellaisia toimenpiteitä tai asiakirjaa, jotka osoittaisivat, että tontti olisi kirkon rakennuksen luovutuksesta huolimatta jäänyt edelleen kaupungin omistukseen. Näillä perusteilla katson, ettei ole syytä muuttaa maaoikeuden päätöksen lopputulosta.\n        \n          Ratkaisuun osallistuneet: oikeusneuvokset Miettinen, Jalanko, Nybergh ja Hiltunen\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II45"
  ],
  "description": [
    "http://data.finlex.fi/voc/kko/swe/3b2f66b7",
    "http://data.finlex.fi/voc/kko/fin/c11784ad"
  ],
  "judgmentNumber": [
    "II45"
  ],
  "date": [
    "1985-08-21"
  ],
  "issued": [
    "1986-04-07"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}