{
  "@id": "sfecli:kko/1986/II124",
  "languageVersion": [
    {
      "@id": "sfecli:kko/1986/II124/fin",
      "title_fi": [
        "KKO:1986-II-124"
      ],
      "abstract_fi": [
        "\n    Työnantaja velvoitettiin työsopimuslain 38 a §:n 1 momentin nojalla maksamaan työntekijälle vuosilomakorvaus noudattamatta jättämältään irtisanomisajalta.\n  "
      ],
      "hasFormat": {
        "@id": "sfecli:kko/1986/II124/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Tampereen raastuvanoikeudessa\n        Metallityöväen Liitto r.y. on kertonut, että Neles Oy oli 26.11.1984 irtisanonut Tampereen Lokomon tehtaalta työntekijöitä siten, että kaikkien irtisanottujen työntekijöiden työsuhde oli päättynyt 31.12.1984. Niille 48 työntekijälle, joiden työsuhteen ehtojen mukainen irtisanomisaika oli ulottunut yli työsuhteen päättymispäivän, yhtiö oli työsopimuslain 38 a §:n mukaan maksanut palkan koko irtisanomisajalta, mutta kieltäytynyt maksamasta työsuhteen päättymisen jälkeiseltä ajalta vuosilomakorvausta. Vuosilomalain 3 §:n 5 momentin 9 kohdan mukaan vuosilomaa määrättäessä työssäolopäivien veroisina pidettiin niitä päiviä, joina työntekijä työsuhteen kestäessä oli estynyt suorittamasta työtä, mikäli työnantaja lain mukaan oli ollut velvollinen maksamaan hänelle poissaolosta huolimatta tällaiselta päivältä palkan. Koska yhtiö työsopimuslain 38 a §:n mukaan oli velvollinen maksamaan työntekijöille täyden palkan irtisanomisajalta riippumatta siitä, halusiko se käyttää hyväkseen näiden työpanosta, yhdistys, jolle edellä kerrotut työntekijät ovat siirtäneet saatavansa, on vaatinut, että yhtiö velvoitetaan suorittamaan sille mainittujen irtisanomisaikojen lomakorvauksia yhteensä 75.240 markkaa sekä, koska sanottujen saatavien suoritus oli työsuhteiden päättyessä viivästynyt, odotusajan palkkoja yhteensä 87.552 markkaa eli kaikkiaan 162.792 markkaa 16 prosentin vuotuisine korkoineen sekä korvaamaan yhdistyksen oikeudenkäyntikulut.\n        Vastaus: Neles Oy on kiistänyt kanteen lakiin perustumattomana, koskei lomaa eikä siten myöskään oikeutta lomakorvaukseen ollut kertynyt enää työsuhteiden päättymisen jälkeen. Mikäli yhtiö katsottaisiin työsopimuslain 38 a §:n nojalla velvolliseksi maksamaan lomakorvaus puheena olevalta irtisanomisajalta, se on katsonut olevansa velvollinen suorittamaan sanottuja lomakorvauksia ja odotusajan palkkoja esittämänsä laskelman mukaisesti yhteensä 118.371 markkaa 6 penniä.\n      \n      \n        Raastuvanoikeuden päätös 7.11.1985\n        Raastuvanoikeus on lausunut, että työsopimuslain 38 a §:n mukaan työnantaja, joka ei noudattanut irtisanomisaikaa, oli velvollinen maksamaan työntekijälle täyden palkan irtisanomisajalta. Jos irtisanomisajan noudattamatta jättäminen koski vain osaa irtisanomisajasta, suoritusvelvollisuus koski vastaavaa osaa irtisanomisajan palkasta. Vuosilomalain 3 §:n mukaan vuosilomaa laskettaessa pidettiin työssäolopäivien veroisina myös niitä työpäiviä, joina työntekijä työsuhteen kestäessä oli ollut estynyt suorittamasta työtä sanotussa lainkohdassa luetelluista syistä, jollaisena syynä 5 momentin 9 kohdassa mainittiin edellisissä kohdissa luettelematon muu syy, mikäli työnantaja lain mukaan oli ollut velvollinen maksamaan työntekijälle poissaolosta huolimatta tällaiselta päivältä palkan. Kanteessa tarkoitettujen työntekijöiden työsuhde oli päättynyt 31.12.1984, minkä jälkeen he eivät enää olleet olleet yhtiön työssä. Kun työsuhteen päättymisen jälkeistä aikaa ei vuosilomalain 3 §:n mukaan ollut luettava vuosilomakorvaukseen oikeuttavaksi ajaksi eikä kysymys ollut sellaisista työntekijöistä, joille olisi kuulunut rahapalkasta määräytyvä lomakorvaus, raastuvanoikeus on hylännyt kanteen lakiin perustumattomana ja velvoittanut yhdistyksen korvaamaan yhtiön oikeudenkäyntikulut 6.000 markalla.\n      \n      \n        Turun hovioikeuden tuomio 14.3.1986\n        Hovioikeus, jonka tutkittavaksi yhdistys oli saattanut jutun vaatien korvausta myös muutoksenhakukuluistaan, on jättänyt jutun raastuvanoikeuden päätöksen varaan ja velvoittanut yhdistyksen suorittamaan yhtiölle korvaukseksi vastauksen antamisesta hovioikeudessa olleista kuluista 500 markkaa.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Yhdistys on vaatinut hovioikeuden tuomion kumoamista, kantensa hyväksymistä ja korvausta sille jutusta aiheutuneista oikeudenkäyntikuluista. Valituslupa on myönnetty 30.5.1986. Yhtiö on antanut siltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Jutussa on riidatonta, että yhtiön maksuvelvollisuus noudattamatta jättämältään irtisanomisajalta määräytyy kaikkien kanteessa tarkoitettujen työntekijöiden kohdalta työsopimuslain 38 a §:n mukaan. Yhtiö on sen varalta, että se katsottaisiin tuon lainkohdan nojalla velvolliseksi maksamaan lomakorvaus puheena olevalta irtisanomisajalta, myöntänyt olevansa velvollinen suorittamaan sanottuja lomakorvauksia ja odotusajan palkkoja edellä mainitun määrän.\n        Työsopimuslain 38 a §:n 1 momentin mukaan yhtiö, joka ei ole noudattanut kysymyksessä olevat työntekijät irtisanoessaan näiden työsuhteiden ehtona olleita irtisanomisaikoja, on velvollinen maksamaan näille täyden palkan irtisanomisajalta. Täydellä palkalla tarkoitetaan tässä lainkohdassa kaikkia niitä palkkaetuja, jotka työntekijä olisi voinut puheena olevana irtisanomisaikana ansaita. Koska tavanomaisessa irtisanomistilanteessa palkka irtisanomisajalta maksetaan lomakorvauksineen, kuuluu saamatta jääneen vuorilomaedun korvaus mainittuun täyteen palkkaan.\n        Työntekijöiden saatavien määränä on muun selvityksen puuttuessa pidettävä yhtiön myöntämiä määriä.\n        Oikeudenkäymiskaaren 21 luvun 4 §:n 1 momentin ensimmäisestä virkkeestä ilmenevän periaatteen mukaan yhdistykselle ei tule korvausta oikeudenkäyntikuluistaan alemmissa oikeuksissa. Koska yhtiö häviää Korkeimmassa oikeudessa, sen on korvattava yhdistyksen kulut täällä.\n      \n      \n        Tuomiolauselma\n        Hovioikeuden tuomio ja raastuvanoikeuden päätös kumotaan sekä yhdistys vapautetaan korvaamasta yhtiön oikeudenkäyntikuluja alemmissa oikeuksissa. Yhtiö velvoitetaan suorittamaan yhdistykselle, kanne enemmälti näyttämättömänä hyläten, irtisanomisaikaa koskevina lomakorvauksina 51.025 markkaa 14 penniä 16 prosentin korkoineen 31.12.1984 lukien ja odotusajan palkkoina 67.345 markkaa 92 penniä 16 prosentin korkoineen haasteen tiedoksiantopäivästä 14.8.1985 lukien. Yhtiö velvoitetaan korvaamaan yhdistyksen oikeudenkäyntikulut Korkeimmassa oikeudessa 2.000 markalla.\n      \n      \n        Ratkaisuun osallistuneet: oikeusneuvokset Salervo, Ailio, Takala, Mörä ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-10-07"
  ],
  "judgmentNumber": [
    "II124"
  ],
  "date": [
    "1986-06-30"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II124"
  ],
  "year": [
    "1986"
  ],
  "description": [
    "http://data.finlex.fi/voc/kko/swe/3f875c9c",
    "http://data.finlex.fi/voc/kko/fin/f28a6de1",
    "http://data.finlex.fi/voc/kko/swe/458d8331"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}