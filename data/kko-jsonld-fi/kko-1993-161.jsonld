{
  "@id": "sfecli:kko/1993/161",
  "languageVersion": [
    {
      "@id": "sfecli:kko/1993/161/fin",
      "title_fi": [
        "KKO:1993:161"
      ],
      "abstract_fi": [
        "\n    Kysymys tuomion purkamisen edellytyksistä yhteisen rangaistuksen määräämisessä tapahtuneiden virheiden johdosta.\n  "
      ],
      "hasFormat": {
        "@id": "sfecli:kko/1993/161/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Tammelan ja Jämsän kihlakunnanoikeuksien päätökset\n        Tammelan kihlakunnanoikeus on tuominnut PH:n\n        A. 9.12.1992 nuorena henkilönä tehdystä törkeästä pahoinpitelystä ynnä muusta yhteiseen 1 vuoden 8 kuukauden vankeusrangaistukseen, josta on rikoslain 3 luvun 11 §:n nojalla vähennetty 1 kuukausi 7 päivää, ja määrännyt vankeusrangaistuksen ehdolliseksi 31.12.1994 päättyvin koetusajoin,\n        B. 26.1.1993 nuorena henkilönä tehdystä laittomasta uhkauksesta ynnä muusta yhteiseen 3 kuukauden vankeusrangaistukseen, josta on rikoslain 3 luvun 11 §:n nojalla vähennetty 7 päivää, ja määrännyt vankeusrangaistuksen ehdolliseksi 31.12.1994 päättyvin koetusajoin ja\n        C. 6.4.1993 nuorena henkilönä tehdystä törkeästä pahoinpitelystä ynnä muusta yhteiseen 7 kuukauden vankeusrangaistukseen, josta on rikoslain 3 luvun 11 §:n nojalla vähennetty 23 päivää, sekä\n        D. 4.5.1993, luettuaan PH:n syyksi nuorena henkilönä tehdyt ryöstön yrityksen ja ampuma-aserikoksen ja määrättyään edellä A ja B kohdissa tuomitut ehdolliset vankeusrangaistukset pantaviksi täytäntöön, A, B ja D kohdissa hänen syykseen luetuista rikoksista yhteiseen 2 vuoden vankeusrangaistukseen, josta on rikoslain 3 luvun 11 §:n nojalla vähennetty yhteensä 2 kuukautta 4 päivää.\n        E. Jämsän kihlakunnanoikeus on 21.7.1993 lukenut PH:n syyksi nuorena henkilönä tehdyn luvattoman käytön sekä tuominnut PH:n tästä ja A kohdassa hänen syykseen luetuista rikoksista yhteiseen 1 vuoden 9 kuukauden vankeusrangaistukseen, josta on rikoslain 3 luvun 11 §:n nojalla vähennetty A kohdassa mainitut 1 kuukausi 7 päivää, sekä määrännyt vankeusrangaistuksen ehdolliseksi 31.12.1994 päättyvin koetusajoin.\n        Oikeusministeriön vankeinhoito-osasto on saattanut asian Korkeimman oikeuden tietoon niitä toimenpiteitä varten, joihin ehkä on aihetta.\n      \n    \n    \n      KORKEIMMAN OIKEUDEN RATKAISU 23.12.1993\n      \n        Perustelut\n        Tammelan kihlakunnanoikeus on 4.5.1993 lukenut PH:n syyksi edellä D kohdassa mainitut nuorena henkilönä tehdyt ryöstön yrityksen ja ampuma-aserikoksen ja määrännyt täytäntöönpantaviksi A ja B kohdissa kerrotut saman kihlakunnanoikeuden 9.12.1992 ja 26.1.1993 hänelle tuomitsemat ehdolliset vankeusrangaistukset sekä määrännyt niistä ja D kohdassa PH:n syyksi luetuista edellä mainituista rikoksista yhteisen 2 vuoden vankeussrangaistuksen. Kun Tammelan kihlakunnanoikeus kuitenkin oli jo 6.4.1993 C kohdasta ilmenevin tavoin tuominnut PH:n ehdottomaan 7 kuukauden vankeusrangaistukseen, joka PH:n tyydyttyä päätökseen oli jäänyt lainvoimaiseksi, olisi kihlakunnanoikeuden tullut määrätä yhteinen vankeusrangaistus A, B ja C kohdissa mainituista rikoksista ja eri rangaistus PH:n syyksi 4.5.1993 lukemistaan rikoksista. A - D kohdissa tarkoitetulta osalta tapahtunutta virhettä ei korjata purkuteitse, vaan kysymys on rikoslain 7 luvun 8 §:n mukaisesta yhteisen vankeusrangaistuksen poikkeuksellisesta määräämisestä, joka, kun kysymyksessä on yhteisen vankeusrangaistuksen määrääminen täytäntöönpanoa varten, tapahtuu saman luvun 7 §:n mukaan virallisen syyttäjän vaatimuksesta toimivaltaisessa alioikeudessa.\n        Jämsän kihlakunnanoikeus on 21.7.1993 lukenut PH:n syyksi E kohdassa mainitun 22.10.1992 tapahtuneen luvattoman käytön nuorena henkilönä sekä määrännyt tästä ja A kohdan rikoksista yhteisen 1 vuoden 9 kuukauden vankeusrangaistuksen, joka on määrätty ehdolliseksi 31.12.1994 päättyvin koetusajoin. Kun mainittu Tammelan kihlakunnanoikeuden 9.12.1992 tuomitsema ehdollinen vankeusrangaistus kuitenkin oli jo saman kihlakunnanoikeuden 4.5.1993 julistamalla lainvoimaisella päätöksellä määrätty täytäntöönpantavaksi ja samalla A, B ja D kohdissa kerrotuista rikoksista määrätty yhteinen 2 vuoden vankeusrangaistus, ei A ja E kohdissa tarkoitetuista rikoksista olisi tullut määrätä yhteistä ehdollista vankeusrangaistusta. Jämsän kihlakunnanoikeuden kyseinen 21.7.1993 julistama päätös perustuu näin ollen yhteisen rangaistuksen määräämisen osalta ilmeisesti väärään lain soveltamiseen.\n      \n      \n        Lainkohdat\n        Oikeudenkäymiskaari 31 luku 8 § 4 kohta ja 14 § 1 mom. Rikoslaki 7 luku 6, 7 ja 8 § Laki ehdollisesta rangaistuksesta 4 §\n      \n      \n        Päätöslauselma\n        Jämsän kihlakunnanoikeuden 21.7.1993 julistama päätös puretaan ja poistetaan yhteisen rangaistuksen määräämistä koskevalta osalta. Asianomaisen virallisen syyttäjän tulee saattaa kysymys yhteisen vankeusrangaistuksen määräämisestä PH:n syyksi luettujen, A - D kohdissa mainittujen rikosten osalta toimivaltaisen tuomioistuimen ratkaistavaksi. Saman tuomioistuimen tulee määrätä rangaistus myös E kohdassa tarkoitetusta PH:n syyksi nuorena henkilönä luetusta luvattomasta käytöstä ottaen huomioon, että Jämsän kihlakunnanoikeus tuomitessaan mainitusta rikoksesta ja A kohdasta ilmenevistä rikoksista yhteisen vankeusrangaistuksen on määrännyt sen ehdolliseksi.\n        \n          Ratkaisuun osallistuneet: oikeusneuvokset Haarmann, Roos, Krook, Raulos ja Tulokas\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1993-12-23"
  ],
  "judgmentNumber": [
    "161"
  ],
  "date": [
    "1993-09-08"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1993:161"
  ],
  "year": [
    "1993"
  ],
  "description": [
    "http://data.finlex.fi/voc/kko/fin/3309a185",
    "http://data.finlex.fi/voc/kko/swe/afb85dce",
    "http://data.finlex.fi/voc/kko/swe/a417b547",
    "http://data.finlex.fi/voc/kko/fin/e0560829"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}