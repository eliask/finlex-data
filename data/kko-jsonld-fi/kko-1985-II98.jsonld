{
  "@id": "sfecli:kko/1985/II98",
  "languageVersion": [
    {
      "@id": "sfecli:kko/1985/II98/fin",
      "title_fi": [
        "KKO:1985-II-98"
      ],
      "abstract_fi": [
        "\n    Rikoksesta epäiltynä pidätetty ja sittemmin vangittuna pidetty A oli kieltäytynyt ilmoittamasta, missä hän oli ollut rikoksen ilmoitettuna tapahtuma-aikana. Tämä oli vaikeuttanut asian selvittämistä. Kieltäytymistään A oli perustellut sillä, ettei hänen yksityiselämänsä kuulunut kenellekään, ei myöskään poliisille. Tällaista kieltäytymisperustetta ei pidetty SyyttKorvL 2 §:ssä tarkoitettuna, käyttäytymisen anteeksiannettavaksi tekevänä syynä.\n  "
      ],
      "hasFormat": {
        "@id": "sfecli:kko/1985/II98/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Hämeenlinnan raastuvanoikeudessa\n        A on kertonut, että hänet oli Hämeenlinnan poliisilaitoksen toimesta pidätetty 23.7.1982 epäiltynä syylliseksi ryöstöön. Hämeenlinnan raastuvanoikeus oli 17.8.1982 julistamallaan päätöksellä tuominnut hänet ryöstöstä yhden vuoden 10 kuukauden vankeusrangaistukseen ja määrännyt hänet pidettäväksi edelleen vangittuna. Turun hovioikeus oli 15.12.1982 toimittamansa suullisen käsittelyn jälkeen määrännyt, ettei A:ta, joka oli ollut tämän asian johdosta pidätettynä vangittuna 23.7. -13.9.1982 ja 13.12. - 20.12.1982, enää tästä syystä ollut pidettävä vangittuna. Hovioikeus oli 24.1.1983 antamallaan päätöksellä hylännyt syytteen ja Korkein oikeus oli 29.4.1983 antamallaan päätöksellä hylännyt virallisen syyttäjän jutussa tekemän valituslupahakemuksen. Sen vuoksi kun syyte A:ta vastaan oli hylätty, A on vaatinut valtion velvoittamista suorittamaan hänelle hyvityksenä kuluista ja tulojen vähentymisestä sekä kärsimyksestä yhteensä 150.000 markkaa.\n        Valtio on kiistänyt kanteen.\n      \n      \n        Raastuvanoikeuden päätös 11.1.1984\n        Raastuvanoikeus, joka oli kuullut virallista syyttäjää korvausvaatimuksen johdosta, on lausunut selvitetyn, että A oli 23.7.1982 pidätetty epäiltynä syylliseksi ryöstöön ja että hän oli asian johdosta ollut pidätettynä ja vangittuna kunnes Turun hovioikeus 15.12.1982 julistamallaan välipäätöksellä oli määrännyt, ettei häntä ollut asian johdosta enää pidettävä vangittuna. Syyte A:ta vastaan oli hovioikeuden 24.1.1983 antamalla päätöksellä hylätty. Korkein oikeus ei ollut 29.4.1983 antamallaan päätöksellä myöntänyt asiassa valituslupaa. A oli tutkintavankeudessa ollessaan 14.9.1982 ryhtynyt suorittamaan hänelle muusta rikoksesta tuomittua vankeusrangaistusta ja päässyt ehdonalaiseen vapauteen 20.12.1982. A oli esitutkinnassa ja käsiteltäessä edellä mainittua asiaa Hämeenlinnan raastuvanoikeudessa kieltäytynyt omalta osaltaan selvittämästä asiaan liittyviä seikkoja ja siten menetellyllään vaikeuttanut asian selvittämistä. Hänen edellä mainittua käyttäytymistään ei voitu katsoa anteeksiannettavaksi. Asianhaarat eivät muutoinkaan olleet olleet sellaiset, että korvauksen maksamista valtion varoista olisi pidettävä kohtuullisena. Sen vuoksi raastuvanoikeus on syyttömästi vangitulle tai tuomitulle valtion varoista maksettavasta korvauksesta annetun lain 1 ja 2 §:n nojalla hylännyt A:n kanteen.\n      \n      \n        Turun hovioikeuden tuomio 28.9.1984\n        Hovioikeus, jonka tutkittavaksi A oli saattanut jutun, on katsonut, ettei ollut syytä muuttaa raastuvanoikeuden päätöstä.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMET\n      A on pyytänyt valituslupaa sekä vaatinut hovioikeuden tuomion kumoamista ja kanteensa hyväksymistä kokonaisuudessaan. Valituslupa on myönnetty 10.12.1984. Valtio ja virallinen syyttäjä ovat antaneet pyydetyt vastaukset.\n    \n    \n      KORKEIMMAN OIKEUDEN RATKAISU\n      \n        Perustelut\n        A on sen johdosta, että hänen on epäilty syyllistyneen 22.7.1982 tapahtuneeksi ilmoitettuun ryöstöön ja että hän on joutunut siitä syytteeseen, ollut vapautta vailla raastuvanoikeuden päätöksessä todetun ajan. Ryöstöä koskeneen syytejutun asianomistaja on sekä esitutkinnassa että sittemmin raastuvanoikeudessa tunnistanut A:n ryöstön tekijäksi. Siitä, että A:n on nähty ryöstön tapahtumisen aikoihin liikkuneen rikoksentekopaikan läheisyydessä, on esitetty näyttöä sekä esitutkinnassa että raastuvanoikeudessa. Syytteen tueksi kertynyt todistusaineisto on saatettu A:n tietoon jo esitutkinnassa. Tästä huolimatta A ei ole esitutkinnassa ilmoittamaan, missä hän oli ollut pidättämistään edeltäneenä iltana sinä ajankohtana, jona ryöstön oli ilmoitettu tapahtuneen, eikä ole sitä ilmoittanut raastuvanoikeudessakaan. Hänen olinpaikkansa on saatettu tuomioistuimen tietoon vasta syytejuttua hovioikeudessa käsiteltäessä. Syyksi kieltäytymiselleen kertomasta olinpaikkaansa A on ilmoittanut, ettei hänen yksityiselämänsä kuulunut kenellekään, ei myöskään poliisille.\n        A:n sanotunlainen asennoituminen on vaikeuttanut rikoksen selvittämistä. Hänen kieltäytymisperusteensa ei ole syyttömästi vangitulle tai tuomitulle valtion varoista vapauden menetyksen johdosta maksettavasta korvauksesta annetun lain 2 §:ssä tarkoitettu mielenjärkytyksestä, erehdyksestä tai muusta sellaisesta aiheutunut syy, jonka perusteella asian selvittämistä vaikeuttanut käyttäytyminen voitaisiin katsoa anteeksiannettavaksi. A:lla ei näin ollen ole oikeutta saada vapaudenmenetyksestään tuon lain 1 §:ssä tarkoitettua korvausta siitä huolimatta, että häntä vastaan ajettu syyte on hylätty.\n      \n      \n        Tuomiolauselma\n        Hovioikeuden lopputulosta ei muuteta.\n        \n          Ratkaisuun osallistuneet: oikeusneuvokset Leivonen, Salervo, Takala, Hämäläinen ja af Hällström\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-06-11"
  ],
  "judgmentNumber": [
    "II98"
  ],
  "date": [
    "1985-02-25"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II98"
  ],
  "year": [
    "1985"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}