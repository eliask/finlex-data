{
  "@id": "sfecli:kko/1980/II16",
  "languageVersion": [
    {
      "@id": "sfecli:kko/1980/II16/fin",
      "title_fi": [
        "KKO:1980-II-16"
      ],
      "abstract_fi": [
        "\n    Kun yhdistyksen hallituksen puheenjohtajan ei ollut näytetty saaneen taloudellista hyötyä hänen syykseen luetusta, yhdistyksen lukuun harjoitetusta tavanomaisesta alkoholipitoisen aineen myynnistä, hänet vapautettiin hyödyn korvaamisesta valtiolle.\n    Vrt. KKO:1968-II-16\n  "
      ],
      "hasFormat": {
        "@id": "sfecli:kko/1980/II16/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallisen syyttäjän syytteestä Tampereen RO p. 29/5 1974 oli katsonut selvitetyksi, että 26/6 1968 perustettu ja 4/12 1968 yhdistysrekisteriin merkitty yhdistys X oli samana vuonna pian perustamisensa jälkeen ryhtynyt järjestämään jäsenilleen yhteisiä peli-iltoja ja hankkimaan tilaisuuksiinsa tarjoilua varten Oy Alko Ab:n Tampereen myymälästä aluksi silloista III-veroluokan olutta ja A-olutta sekä vuoden 1969 alusta lähtien pelkästään A-olutta. 12/7 p:stä 1968 saman vuoden loppuun ostot olivat tapahtuneet Tampereen poliisilaitoksen Matias A:lle myöntämän hallussapitoluvan nojalla, jota ei alkoholilain voimaan tultua vuoden 1969 alusta lähtien enää ollut tarvittu.\n      Olutostot Oy Alko Ab:ltä olivat aluksi tapahtuneet niin sanottuina yhteisostoina, jolloin niihin osallistuneet yhdistyksen jäsenet olivat kukin maksaneet oman osto-osuutensa, mutta huhtikuun alusta 1969 lähtien oli olutta alettu tilata yhdistykselle ja myydä sitä yhdistyksen käytössä kulloinkin olleessa, aluksi yhdistyksen jäsenille ja sitten myös heidän vierailleen sekä myöhemmin myös muille yhdistykseen kuulumattomille henkilöille, vaikka he eivät olleet tulleet huoneistoon yhdistyksen jäsenen seurassa. Oluesta oli tuolloin yhdistyksen kulujen peittämiseksi ja sen toiminnan rahoittamiseksi peritty ostohintaa korkeampi hinta. Olutta oli viety huoneistosta myös muualle nautittavaksi ja sitä oli myyty myös velaksi.\n      Kerrotuin tavoin alkoholilain vastaisesti oli Oy Alko Ab:ltä ostettu olutta ja myyty sitä edelleen seuraavasti:\n      huhtikuun alusta 1969 helmikuun loppuun 1972, A:n ollessa yhdistyksen hallituksen jäsenenä ja pääasiallisesti hoitaessa oluttilaukset, ostettu kaikkiaan 180 096 pulloa 193 632 markan hinnasta, joista myytäessä oli peritty, 152 160 pullosta 1 markan 40 pennin mukaan pullolta 213 024 markkaa ja 27 936 pullosta 1 markan 70 pennin mukaan pullolta 47 491 markkaa 20 penniä eli yhteensä 260 515 markkaa 20 penniä, sekä\n      maaliskuun alusta 1972 helmikuun 3 päivään 1973, Aleksi B:n ollessa yhdistyksen hallituksen puheenjohtajana ja yhdistyksen silloisen taloudenhoitajan hoitaessa oluttilaukset, hankittu kaikkiaan 63 816 pulloa 78 896 markan 40 pennin hinnasta ja myyty niistä 8 736 pulloa 1 markan 70 pennin mukaan pullolta 14 851 markan 20 pennin hinnasta ja 54 607 pulloa 1 markan 80 pennin mukaan pullolta 98 292 markan 60 pennin hinnasta eli saatu näistä yhteensä 113 143 markkaa 80 penniä.\n      Myynnin tultua poliisiviranomaisten tietoon oli yhdistyksen käytössä olleessa huoneistossa 3/2 1973 suoritettu tarkastus, jonka yhteydessä 473 pulloa A-olutta koreineen oli takavarikoitu myyntivarastona ja luovutettu sittemmin Oy Alko Ab:lle.\n      Koska edellä kerrottu oluen myynti oli tapahtunut yhdistys X:n huoneistossa ja sen lukuun yhdistyksen saadessa siitä tulleen voiton ja oluen myynti oli tapahtunut yhdistyksen hallituksen tieten ja suostumuksin, A ja B olivat olosuhteet ja asianhaarat huomioon ottaen vastuussa mainitusta myyntitoiminnasta. Tämän vuoksi ja koskeivät A ja B, jotka näin olivat syyllistyneet tavanomaiseen alkoholipitoisen aineen myyntiin, kuitenkaan olleet tehneet tekoaan hankkiakseen itselleen aineellista etua sekä kun teon oli katsottu johtuneen suurimmaksi osaksi ymmärtämättömyydestä ja tietämättömyydestä sekä väärinkäsityksistä eikä myöskään yleinen etu vaatinut rikoksesta säädetyn rangaistusasteikon käyttämistä, RO oli alkoholilain 85 §:n 1 momentin ja 87 §:n sekä rikoslain 3 luvun 5 §:n 2 momentin nojalla tuominnut A:n ja B:n kummankin tavanomaisesta alkoholipitoisen aineen myynnistä, A:n 90:een 8 markan määräiseen päiväsakkoon eli maksamaan sakkoa 720 markkaa ja B:n 50:een 6 markan määräiseen päiväsakkoon eli maksamaan sakkoa 300 markkaa.\n      Lisäksi RO oli alkoholilain 94 ja 95 §:n nojalla tuominnut A:n ja B:n menettämään valtiolle rikoksella saatuna taloudellisena hyötynä ja luvattomasti myydyn alkoholijuoman arvona, A:n huhtikuun alusta 1969 helmikuun loppuun 1972 myydyn oluen osalta yhteisvastuullisesti yhdistyksen kanssa 260 515 markkaa 20 penniä ja B:n maaliskuun alusta 1972 helmikuun 3 päivään 1973 myydystä oluesta yhteisvastuullisesti yhdistyksen sekä jutussa rangaistukseen tuomittujen 3 muun henkilön kanssa 113 143 markkaa 80 penniä. Takavarikoidut 473 olutpulloa ja 20 muovikoria oli julistettu myyntivarastona valtiolle menetetyiksi. Vielä RO oli antanut lausunnon todistelukustannusten korvaamisesta valtiolle.\n      Turun HO, jonka tutkittavaksi muun muassa A ja B olivat saattaneet jutun, p. 27/4 1976 oli jättänyt asian alkoholilain 85 §:1 momentin, 87 §:n, 94 §:n ja 95 §:n 1 ja 2 momentin sekä rikoslain 3 luvun 5 §:n 2 momentin nojalla, sellaisena kuin viimeksi mainittu lainkohta oli 19/7 1974 annetussa, 1/7 1975 voimaan tulleessa laissa, RO:n päätöksen varaan.\n      A ja B pyysivät oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n päätökseen ja lupahakemukseensa sisällyttivät muutoksenhakemukset.\n    \n    \n      KORKEIN OIKEUS\n      KKO p. suostui muutoksenhakulupa-anomuksiin, tutki jutun ja katsoi, ettei ollut esitetty syytä muuttaa HO:n päätöstä muulla tavoin kuin että, koskei ollut näytetty B:n saaneen taloudellista hyötyä hänen syykseen luetusta rikoksesta eikä A:nkaan saaneen sellaista hyötyä enempää kuin 5 penniä pullolta 20/2 1971 ja 29/2 1972 välisenä aikana myytyjen yhteensä ainakin 68 000 olutpullon osalta eli 3 400 markkaa, B vapautettiin rikoksen tuottaman taloudellisen hyödyn menettämisseuraamuksesta kokonaan ja A:n tältä osin valtiolle menetetyksi tuomittu määrä alennettiin 3 400 markkaan.\n      Luvattomasti myydyn alkoholijuoman arvona A:n ja B:n tuli korvata valtiolle, A:n yhteisvastuullisesti yhdistyksen kanssa huhtikuun alusta 1969 helmikuun loppuun 1972 myydyn alkoholin arvo 193 632 markkaa ja B:n yhteisvastuullisesti yhdistyksen sekä edellä tarkoitettujen 3 muun henkilön kanssa maaliskuun alusta 1972 helmikuun 3 päivään 1973 myydyn alkoholin arvo, ottaen huomioon takavarikoitujen ja valtiolle menetetyksi tuomittujen 473 olutpullon arvo, 78 305 markkaa 15 penniä.\n      \n        Ratkaisuun osallistuneet: oikeusneuvokset Salervo, Ailio, Nybergh ja Hiltunen sekä ylimääräinen oikeusneuvos Tulenheimo-Takki\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1980-02-15"
  ],
  "judgmentNumber": [
    "II16"
  ],
  "date": [
    "1979-04-26"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1980:II16"
  ],
  "year": [
    "1980"
  ],
  "description": [
    "http://data.finlex.fi/voc/kko/swe/9aced753",
    "http://data.finlex.fi/voc/kko/fin/bf8afc1f"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}