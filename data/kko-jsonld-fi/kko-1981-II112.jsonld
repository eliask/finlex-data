{
  "@id": "sfecli:kko/1981/II112",
  "languageVersion": [
    {
      "@id": "sfecli:kko/1981/II112/fin",
      "title_fi": [
        "KKO:1981-II-112"
      ],
      "abstract_fi": [
        "\n    A:n kuljettama ja hallinnassa oleva henkilöauto oli törmännyt häntä vastaan polkupyörällä ajaneeseen 14-vuotiaaseen B:hen. Rikosasiassa, jossa A:lle vaadittiin rangaistusta mm. varomattomuudesta liikenteessä, A haastetta ottamatta vaati jutussa asianomistajan ominaisuudessa edustettuna olleen B:n velvoittamista korvaamaan B:n väitetystä varomattomuudesta autolle aiheutuneen vahingon. Vaatimusta ei tutkittu, koska sitä koskeva kanne olisi pitänyt panna vireille kirjallisin haastein riita-asioiden käsittelemisestä säädetyssä järjestyksessä.\n    Ään\n  "
      ],
      "hasFormat": {
        "@id": "sfecli:kko/1981/II112/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallinen syyttäjä oli Kajaanin RO:ssa lausunut seuraavaa:\n      A oli 22.12.1975 Kajaanissa kuljettaessaan oy R:n omistamaa, A:n ja hänen vaimonsa D:n hallinnassa ollutta henkilöautoa vanhalla Lehtovaaran tiellä, jolla suurin sallittu ajonopeus oli 60 kilometriä tunnissa, käyttänyt olosuhteet, tien kapeus ja mäen harjanteista johtuva rajoitettu näkyvyys huomioon ottaen liian suurta, ainakin 60 kilometrin tuntinopeutta. Saapuessaan eräälle näkyvyyttä rajoittaneelle mäen harjanteelle A oli laiminlyönyt sovittaa autonsa nopeuden olosuhteiden mukaan sellaiseksi, että hän olisi ketään vaarantamatta varmasti hallinnut ajoneuvonsa kaikissa ennalta varottavissa olleissa tilanteissa. Havaitessaan vastakkaisesta suunnasta tulleet kolme polkupyöräilijää ja moottoripolkupyörällä ajaneen henkilön, joista 14-vuotias koululainen B oli ajanut polkupyörällä tien keskiviivan tuntumassa, A ei ollut heti vähentänyt nopeuttaan otaksuen B:n väistävän autoa kulkusuunnassaan oikealle. A oli kuitenkin yrittänyt väistää autoa pyrkimällä kulkusuunnassaan vasemmalle. A:n ja B:n varomattomasta ajosta oli ollut seurauksena, että A:n kuljettaman auton oikea etukulma oli törmännyt polkupyörään ja sitä kuljettaneeseen B:hen. Törmäyksen voimasta B oli paiskautunut auton tuulilasia ja katon etureunaa vasten sekä pudonnut tielle noin 30 metrin päähän yhteentörmäyspaikasta sekä tämän seurauksena saanut aivotärähdyksen, pernan repeämän, kaksi maksan pienempää repeämää, vatsakalvon takaisen verenvuodon, oikean reisiluun ja oikean kyynärvarren murtuman, ruhjevammoja kasvoihin, haavan vasemman jalan polvenseutuun sekä vasemman käden kolmannen, neljännen ja viidennen kämmenluun murtuman. Myös polkupyörä ja auto olivat vaurioituneet. Tämän vuoksi virallinen syyttäjä oli vaatinut A:n tuomitsemista rangaistukseen yksin teoin tehdyistä varomattomuudesta liikenteessä ja ruumiinvamman tuottamuksesta.\n      C oli B:n holhoojana yhtynyt syytteeseen.\n      A oli syytteestä kuuluna kiistänyt sen ja puolestaan katsonut B:n yksin aiheuttaneen liikennevaurion ajamalla kokonaan vastaantulevan liikenteen ajokaistalla, mikä ei ollut ollut A:n ennalta arvattavissa. Sen vuoksi A sekä hänen esittäminsä perustein oy R ja D olivat vaatineet B:n velvoittamista suorittamaan korvaukseksi auton korjauskuluista 4 445 markkaa 5 prosentin korkoineen.\n      Kuultuaan vielä C:tä B:hen kohdistetusta vaatimuksesta RO p. 8.3.1976 oli lausunut selvitetyksi, että A ja B olivat menetelleet syytteessä kerrotuin tavoin ja seurauksin. Sen vuoksi RO oli tieliikenneasetuksen 5 §:n 1 momentin, 15 §:n 1 momentin ja 4 momentin c ja d kohdan sekä 16 §:n 2 momentin, tieliikennelain 6 §:n 1 momentin sekä rikoslain 21 luvun 10 §:n ja 7 luvun 1 §:n nojalla tuominnut A:ta yksin teoin tehdyistä varomattomuudesta liikenteessä ja vaikean ruumiinvamman tuottamuksesta 40:een 11 markan päiväsakkoon eli maksamaan sakkoa 440 markkaa. B puolestaan oli, samalla kun häneen kohdistettu korvausvaatimus oli enemmälti hylätty, vahingonkorvauslain 2 luvun 2 §:n nojalla velvoitettu suorittamaan oy R:lle sekä A:lle ja D:lle yhteisesti korvaukseksi henkilöautolle aiheutuneesta 4 000 markan suuruiseksi arvioidusta vahingosta hänen ikänsä, kehitystasonsa ja teon laatu huomioon ottaen kohtuullisiksi harkitut 1 000 markkaa 5 prosentin korkoineen 8.3.1976 lukien.\n      Itä-Suomen HO, C:n sanotussa holhoojantoimessaan, oy R:n sekä A:n ja D:n valitettua RO:n päätöksestä, p. 31.10.1978 oli ratkaissut jutun. Oy R:n sekä A:n ja D:n B:tä vastaan jutussa esittämän vahingonkorvausvaatimuksen osalta HO oli lausunut, että sanottu korvausvaatimus olisi pitänyt oikeudenkäymiskaaren 11 luvun 1 §:n ja 14 luvun 8 §:n mukaan panna vireille kirjallisin haastein riitajuttujen käsittelemisestä säädetyssä järjestyksessä eikä korvausvaatimusta näin ollen olisi tullut ilman kirjallista haastetta tehtynä ottaa tutkittavaksi. Sen vuoksi HO oli jättänyt tutkimatta, mitä oy R sekä A ja D olivat esittäneet muutoksen saamiseksi RO:n päätökseen B:ltä vaadittua vahingonkorvausta koskevassa osassa, ja poistanut B:n maksettavaksi oy R:lle sekä A:lle ja D:lle yhteisesti tuomitun korvauksen. Tutkiessaan jutun muutoin HO oli, todeten rikosnimikkeen olevan yksin teoin tehdyt varomattomuus liikenteessä ja ruumiinvamman tuottamus, jättänyt asian RO:n päätöksen varaan.\n      A pyysi lupaa hakea muutosta HO:n päätökseen ja lupahakemukseensa sisällytti muutoksenhakemuksen.\n    \n    \n      KORKEIN OIKEUS\n      KKO p. myönsi muutoksenhakuluvan, tutki valituksen ja katsoi, ettei ollut esitetty syytä muuttaa HO:n päätöstä.\n      \n        Eri mieltä olevien jäsenten lausunnot\n        Ylimääräinen oikeusneuvos Winqvist: olen tutkinut jutun. A:n B:hen kohdistama vahingonkorvausvaatimus on perustunut siihen, että A on katsonut B:n kerrotussa tilaisuudessa aiheuttaneen polkupyörän liikennesääntöjen vastaisella ajollaan A:n hallinnassa olleen henkilöauton vaurioitumisen. Sanotun korvausvaatimuksen perusteen ja A:n viaksi väitetyn auton varomattoman kuljettamisen välillä vallinneen yhteyden vuoksi katson, että A on häntä vastaan mainitun liikennevahingon johdosta ajetussa rikosjutussa voinut haastetta ottamatta esittää B:tä vastaan, huomioon ottaen että tämä on ollut laillisesti edustettuna RO:ssa mainitun korvausvaatimuksen. Sen vuoksi katson, ettei HO:n olisi tullut mainitsemallaan perusteella jättää A:n korvausvaatimusta tutkimatta ja poistaa B:lle määrättyä korvausvelvollisuutta. Viivytyksen välttämiseksi tutkin sanotun korvausvaatimuksen välittömästi. Näin tehdessäni ja tutkiessani jutun muutoin katson, ettei ole syytä muuttaa HO:n päätöstä muulla tavoin kuin että, koska B on RO:n mainitsemilla perusteilla osaltaan myötävaikuttanut A:n hallinnassa olleen auton vaurioitumiseen, velvoitan B:n, huomioon ottaen myös RO:n mainitseman sovitteluperusteen, suorittamaan A:lle korvaukseksi auton korjauskuluista 1 000 markkaa 5 prosentin korkoineen 8.3.1976 lukien.\n        Oikeusneuvos Heinonen oli samaa mieltä kuin ylimääräinen oikeusneuvos Winqvist.\n      \n      \n        Ratkaisuun osallistuneet: oikeusneuvokset Salervo, Takala ja Portin\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-09-08"
  ],
  "judgmentNumber": [
    "II112"
  ],
  "date": [
    "1980-09-08"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II112"
  ],
  "year": [
    "1981"
  ],
  "description": [
    "http://data.finlex.fi/voc/kko/swe/62cad270"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}