{
  "@id": "sfecli:kko/1982/II32",
  "languageVersion": [
    {
      "@id": "sfecli:kko/1982/II32/fin",
      "title_fi": [
        "KKO:1982-II-32"
      ],
      "abstract_fi": [
        "\n    Kuntainliitto oli työnantajan kanssa tekemällään sopimuksella sitoutunut varaamaan työnantajan palveluksessa olevalle työntekijälle tietyssä tilanteessa mahdollisuuden siirtyä kuntainliiton palvelukseen. Työntekijälle, jonka tieten sitoumus oli otettu sopimukseen, katsottiin sopimuksella syntyneen kuntainliittoa velvoittava oikeus saada mahdollisuus sopimuksessa määritellyssä tilanteessa sanotunlaiseen siirtymiseen. Kun työntekijä oli kohtuullisessa ajassa sopimuksen irtisanomisen jälkeen ilmoittanut siirtymishalukkuutensa, kuntainliitto velvoitettiin työntekijän kanteesta suorittamaan hänelle vahingonkorvausta sitoumuksen täyttämättä jättämisestä.\n  "
      ],
      "hasFormat": {
        "@id": "sfecli:kko/1982/II32/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Sairaankuljettaja A:n Kaakkois-Savon kansanterveystyön kuntainliittoa vastaan ajamasta kanteesta Kerimäen KO p. 15.11.1979 oli lausunut selvitetyksi, että kuntainliiton liittohallitus ja yhtymä X olivat 29.10.1976 tehneet Kerimäen terveyskeskuksen toimintaan kuuluvien sairaankuljetuspalvelujen luovutuksesta yhtymältä kuntainliitolle sopimuksen, jonka mukaan muun muassa, mikäli terveyskeskus ottaisi sairaankuljetuksen välittömästi hoidettavakseen ja irtisanoisi tämän takia sopimuksen, terveyskeskus varaisi yhtymän palveluksessa olleille sairaankuljettajille mahdollisuuden siirtyä terveyskeskuksen palvelukseen edellytyksin, että sairaankuljettajat olivat sopimuksen voimassaoloajan toimineet sopimuksen mukaisissa sairaankuljetustehtävissä. 31.3.1978 kuntainliitto oli irtisanonut sopimuksen päättymään 11.6.1978. Irtisanomisen jälkeen yhtymän palveluksessa sopimuksen voimassaoloajan sairaankuljetustehtävissä ollut A oli ilmoittanut olevansa halukas siirtymään terveyskeskuksen palvelukseen. Ennen irtisanomistakin A oli hakenut terveyskeskuksessa avoinna ollutta lääkintävahtimestari-sairaankuljettajan virkaa, tulematta kuitenkaan virkaan valituksi. Koska ei ollut väitettykään, että edellä mainittu sopimus olisi mitätön tai ettei se jollakin muulla perusteella sitoisi kuntainliittoa ja kun kuntainliitto ei ollut varannut A:lle tilaisuutta siirtyä terveyskeskuksen palvelukseen, KO, ottaen huomioon, että A oli ollut työttömänä 12.6.1978 - 23.5.1979 välisenä aikana 234 päivää sekä että hänen palkkansa mainitun yhtymän palveluksessa oli ollut 2 300 markkaa kuukaudessa ja päivää kohti 92 markkaa ja että hän mainitulta ajalta oli oikeutettu saamaan vuosilomakorvauksen 12 lomanmääräytymiskuukaudelta, oli velvoittanut kuntainliiton suorittamaan A:lle vahingonkorvaukseksi kyseisen sopimuksen täyttämisen loukkauksesta 23 736 markkaa 5 prosentin korkoineen 11.5.1979 lukien.\n      A ja kuntainliitto olivat hakeneet muutosta KO:n päätökseen. Muutoksenhakemuksessaan A oli KO:ssa esittämänsä pyynnön mukaisesti vaatinut kuntainliiton velvoittamista suorittamaan hänelle vahingonkorvaukseksi KO:n päätöksestä ilmenevän sopimuksen rikkomisesta aiheutuneesta työansion menetyksestä 234 päivältä 104,90 markan päiväpalkan mukaan laskettuna 24 546,60 markkaa ja vuosilomapalkan menetyksestä 24 päivältä 2 517,60 markkaa eli kaikkiaan 27 064,20 markkaa 5 prosentin korkoineen haastepäivästä lukien. Kuntainliitto oli muutoksenhakemuksessaan pyytänyt kanteen hylkäämistä, koska liitto ei ollut sitoutunut eikä olisi voinutkaan toimivaltansa rajoissa sitoutua takaamaan yksityishenkilölle vastaisuudessa perustettava virkaa liiton palveluksessa. Näin ollen A:lle ei ollut syntynyt oikeutta työpaikan saamiseen eikä myöskään oikeutta korvaukseen työttömyydestä johtuneesta vahingosta.\n      Itä-Suomen HO t. 21.5.1981 oli katsonut selvitetyksi, että Kaakkois-Savon kansanterveystyön kuntainliiton liittohallitus ja yhtymä X olivat 29.10.1976 tehneet sairaankuljetuspalvelujen järjestämisestä aikaisintaan 1.1.1977 voimaan tulleen sopimuksen, jonka 22) kohta kuului seuraavasti: \"Mikäli terveyskeskus edellä määrätyssä järjestyksessä irtisanoo sopimuksen sen johdosta, että se ottaa sairaankuljetuksen välittömästi hoidettavakseen, terveyskeskus varaa liikennöitsijälle mahdollisuuden tämän sopimuksen mukaisen sairaankuljetusvarustuksen myymiseen terveyskeskukselle sekä sairaankuljettajana toimineen liikennöitsijän ja tämän palveluksessa olleiden sairaankuljettajien siirtymiseen terveyskeskuksen palvelukseen. Edellä tarkoitetun siirtämisen edellytyksenä kuitenkin on, että henkilöt ovat sopimuksen koko voimassaoloajan toimineet sen mukaisissa sairaankuljetustehtävissä.\" A oli saanut tietää sopimuskohdan 22 sisällöstä jo ennen sopimuksen allekirjoittamista ja oli juuri mainitun sopimuskohdan vuoksi suostunut tulemaan 1.11.1976 yhtymän palvelukseen vakinaiseksi sairaankuljettajaksi. Ottaessaan sairaankuljetuksen välittömästi hoidettavakseen kuntainliitto oli perustanut neljä lääkintävahtimestari-sairaankuljettajan virkaa. A:ta ei ollut valittu virkaan, koska häneltä puuttui lääkintävahtimestarin pätevyys. Edellä mainittujen virkojen perustamisella kuntainliiton ei ollut katsottava varanneen A:lle sopimuksessa tarkoitettua mahdollisuutta siirtyä terveyskeskuksen palvelukseen. Sanotusta sopimuksen rikkomisesta oli A:lle aiheutunut vahinkoa, jonka määränä oli pidettävä A:n ajalta 12.6.1978 - 23.5.1979 menettämää palkkaa eli A:n laskuperusteen mukaan 24 546,60 markkaa. A:lla ei ollut mainitun palkan lisäksi oikeutta eri korvaukseen vuosilomapalkan tai -korvauksen osalta. Näillä ja muutoin KO:n mainitsemilla perusteilla HO oli, muuttaen KO:n päätöstä ja hyläten kanteen enemmälti, velvoittanut kuntainliiton suorittamaan A:lle vahingonkorvaukseksi KO:n tuomitseman määrän asemesta 24 546 markkaa 60 penniä KO:n tuomitsemine 5 prosentin korkoineen 11.5.1979 lukien.\n      Pyytäen valituslupaa kuntainliitto haki muutosta HO:n tuomioon. Lupa myönnettiin ja A antoi häneltä hakemuksen johdosta pyydetyn vastauksen.\n    \n    \n      \n      KKO t. tutki jutun ja totesi, että HO:n tuomiossa kerrotulla, kuntainliiton ja yhtymän välisellä sopimuksella oli A:lle, joka oli ollut sopimuskohdan 22 tarkoittamin tavoin yhtymän palveluksessa, syntynyt kuntainliittoa velvoittava oikeus saada mahdollisuus tuossa sopimuskohdassa määritellyssä tilanteessa siirtyä kuntainliiton terveyskeskuksen palvelukseen. Kun A oli kohtuullisessa ajassa edellä tarkoitetun sopimuksen irtisanomisen jälkeen ilmoittanut olevansa halukas siirtymään kuntainliiton palvelukseen sairaankuljettajaksi, kuntainliiton olisi tullut täyttää sopimukseen perustuva velvollisuutensa. Näillä ja HO:n mainitsemilla perusteilla KKO katsoi, ettei ollut syytä muuttaa HO:n tuomion lopputulosta.\n      \n        Ratkaisuun osallistuneet: oikeusneuvokset Miettinen, Manner, Takala ja Nybergh sekä ylimääräinen oikeusneuvos Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-03-23"
  ],
  "judgmentNumber": [
    "II32"
  ],
  "date": [
    "1982-01-20"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II32"
  ],
  "year": [
    "1982"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}