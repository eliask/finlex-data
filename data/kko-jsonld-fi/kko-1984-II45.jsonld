{
  "@id": "sfecli:kko/1984/II45",
  "languageVersion": [
    {
      "@id": "sfecli:kko/1984/II45/fin",
      "title_fi": [
        "KKO:1984-II-45"
      ],
      "abstract_fi": [
        "\n    Vaikka asianosainen oli ollut poissa yksityistietoimituksesta, oli hänellä oikeus hakea muutosta toimitusmiesten päätökseen MO:ssa siinä laajuudessa kuin asia oli ollut toimituksessa esillä.\n  "
      ],
      "hasFormat": {
        "@id": "sfecli:kko/1984/II45/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A, joka omisti Kyminahon tilan RN:o 9:14, ja B, joka silloin oli ollut Läheahon tilan RN:o 9:7 osaomistaja, olivat 22.4.1982 päivätyllä, Saarijärven maanmittauspiirin maanmittaustoimistolle osoittamallaan hakemuksella pyytäneet yksityisistä teistä annetun lain mukaisen tietoimituksen suorittamista kiinteistöjensä tieoikeuksien käsittelemiseksi, koska oli ilmennyt epätietoisuutta siitä, minkä kiinteistön alueella heidän kiinteistöjensä pysyvä tieoikeus oli. Maanmittaustoimisto oli 28.5.1982 antanut määräyksen haetun toimituksen suorittamiseen. Toimitusta varten oli pidetty kokous 14.9.1982. A oli toimituksessa muun muassa esittänyt, että hän oli kulkenut tilalleen lähinnä Muuttolan tilan RN:o 9:18, jonka C omisti, alueella olevaa tietä pitkin, jota oli kauan käytetty, mutta että C oli nyttemmin halunnut kieltää tuon tien käyttämisen. A oli pyytänyt asian selvittämistä ja kulkunsa varmistamista sanottua tietä myöten. D, joka toimituksessa esittämänsä selvityksen mukaan nyttemmin yhdessä vaimonsa E:n kanssa omisti Läheahon tilan RN:o 9:7, oli toimituksessa pyytänyt saada virallisen tieyhteyden lähinnä Kyminahon ja Muuttolan tilojen maiden kautta jo olevia teitä myöten maantielle. Toimitusmiehet olivat lisäksi kuulleet eräitä muita asianosaisia, mutta Muuttolan tilan RN:o 9:18 omistaja ei ollut toimitukseen saapunut.\n      Toimitusmiehet olivat suoritettujen arkistotutkimusten ja muiden selvitysten perusteella todenneet, ettei Läheahon RN:o 9:7 ja Kyminahon RN:o 9:14 tiloilla ollut virallista tieoikeutta jo käytössä olevalla tiellä, joka olennaisilta osin sijaitsi Muuttolan tilan RN:o 9:18 alueella. Toimitusmiehet olivat päättäneet järjestää asian siten, että Läheahon tilalle RN:o 9:7 perustetaan oikeus 7 metriä leveään tiehen Kyminahon tilan RN:o 9:14 alueelle ja että molemmille mainituille tiloille perustetaan siitä alkaen eli tilojen RN:ot 9:14 ja 9:18 väliseltä rajalta eteenpäin oikeus samoin 7 metriä leveään tiehen toimituskartan lähemmin osoittamalla tavalla olemassa olevaa tietä myöten Viitasaaren - Keiteleen maantielle saakka. Samalla toimitusmiehet olivat päättäneet lakkauttaa tilan RN:o 9:7 vanhan oikeuden tiehen tilan RN:o 9:14 alueella. Päätettyään vielä eräistä toimitukseen kuuluvista muista asioista toimitusmiehet olivat samassa kokouksessa lopettaneet toimituksen.\n      Tyytymättömänä toimitukseen Muuttolan tilan RN:o 9:18 omistaja C oli valittanut MO:een ja siellä esittänyt, että toimituksessa perustettu tie johto Muuttolan tilan piha-alueen läpi aiheuttaen kohtuuttoman suuria haittoja asumisella ja maatalouden harjoittamiselle ja että tien käyttäminen oli ollut luvatonta sekä että A:n käytettävissä oli suoraan yleiselle tielle johtava tie Kyminahon tilan omalla maalla. Näistä syistä ja muutoin MO:n pöytäkirjasta lähemmin ilmenevin perustein C oli pyytänyt tieoikeuden perustamista koskeneen toimitusmiesten päätöksen kumoamista.\n      Lisäksi MO oli kuullut A:ta ja D:tä sekä F:ää, joka omisti Aidassuon RN:o 156 ja Termän RN:o 9:5 tilat. Muut toimituksen asianosaiset olivat ilman tiettyä tai ilmoitettua estettä jääneen valituksen käsittelemistä varten pidettyyn MO:n istuntoon saapumatta. A oli MO:ssa muun muassa esittänyt, että C oli menettänyt oikeutensa toimituksesta valittaa, koskei ollut saapunut toimitukseen, vaikka oli saanut siitä tiedon. Lisäksi A oli MO:ssa siltä varalta, ettei valitusta hylättäisi, ilmoittanut toissijaisesti pyytävänsä tieoikeuden perustamista Muuttolan tilan alueelle sen navetan takaa. Vielä MO oli kuullut toimitusinsinööriä ja pitänyt jutussa katselmuksen.\n      Pohjois-Suomen MO p. 13.6.1983 oli, hyläten lakiin perustumattomana väitteen, jonka mukaan C olisi toimituskokouksesta poissaolon vuoksi menettänyt oikeutensa hakea toimitukseen muutosta, tutkinut jutun ja katsonut, että toimituksessa perustetusta tieoikeudesta aiheutui Muuttolan tilalle RN:o 9:18 sen talouskeskuksen kohdalla yksityisistä teistä annetun lain 8 §:n 1 momentissa tarkoitettua huomattavaa haittaa, joten tieoikeuden perustaminen toimituksessa päätetyllä tavalla ei ainakaan sanotun talouskeskuksen kohdalla käynyt päinsä. Sen vuoksi ja koska kysymyksessä olevalle kulkuyhteydelle oli MO:ssa esitetty useita erilaisia vaihtoehtoja, joihin toimitusmiehet eivät varsinaisesti olleet ottaneet kantaa, MO oli, kumoten toimitusmiesten päätöksen, palauttanut toimituksen uudelleen käsiteltäväksi toimitusmiehille, joiden tuli, entisten toimenpiteittensä estämättä ja huomioon ottaen palautuksen syy, toimituksessa laillisesti menetellä.\n      Pyytäen valituslupaa A ja D hakivat muutosta MO:n päätökseen. Lupa myönnettiin ja C antoi häneltä pyydetyn vastauksen sekä toimitusinsinööri häneltä pyydetyn lausunnon.\n      Valituksessaan A ja D lausuivat, että C ei ollut itse tai asiamiehen edustamana ollut saapuvilla yksityistietoimituksessa, vaikka hän oli saanut asianmukaisen tiedon toimituksesta, eikä C ollut myöskään näyttänyt laillista estettä toimitukseen osallistumiselleen. Sen vuoksi C:n valitusta ei olisi MO:ssa tullut tutkia. Hakijat pyysivät MO:n päätöksen kumoamista ja asian jättämistä toimitusmiesten ratkaisun varaan.\n    \n    \n      \n      KKO p. tutki valituksen ja totesi, että kysymyksessä olevassa yksityistietoimituksessa oli ollut kysymys tieoikeuden perustamisesta ennestään olevaan C:n omistaman Muuttolan tilan RN:o 9:18 talouskeskuksen läpi kulkevaan tiehen ja että C oli MO:ssa vaatinut toimituksessa myönnetyn tieoikeuden kumoamista. MO oli todetessaan, että toimituksessa perustetusta tieoikeudesta aiheutui Muuttolan tilalle RN:o 9:18 sen talouskeskuksen kohdalla yksityisistä teistä annetun lain 8 §:n 1 momentissa tarkoitettua huomattavaa haittaa, tutkinut asian ainoastaan siinä laajuudessaan kuin se oli toimituksessa ollut esillä. Edellä olevan vuoksi KKO katsoi, ettei ollut syytä muuttaa MO:n päätöksen lopputulosta, jonka varaan asia siis jäi. Asian laadun vuoksi C:lle ei määrätty korvausta vastauksen antamisesta aiheutuneista kuluista.\n      \n        Ratkaisuun osallistuneet: oikeusneuvokset Salervo, Heinonen, Ådahl, Nybergh ja af Hällström\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-03-16"
  ],
  "judgmentNumber": [
    "II45"
  ],
  "date": [
    "1983-11-30"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II45"
  ],
  "year": [
    "1984"
  ],
  "description": [
    "http://data.finlex.fi/voc/kko/swe/6a16272b",
    "http://data.finlex.fi/voc/kko/fin/c11784ad"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}