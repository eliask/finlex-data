{
  "@id": "sfecli:kko/1986/II39",
  "languageVersion": [
    {
      "@id": "sfecli:kko/1986/II39/fin",
      "title_fi": [
        "KKO:1986-II-39"
      ],
      "abstract_fi": [
        "\n    Sähkönjakeluyhtiön toimintayksiköissä ja jakeluverkostossa sattuneet viat ja häiriöt eivät yksittäistapauksina olleet ennalta arvattavissa, mutta niitä esiintyi tietyllä ennalta arvioitavissa olevalla kokemukseen perustuvalla säännönmukaisuudella. Koska korjaustyöhön olisi voitu varautua yhtiön korjauskapasiteettia mitoitettaessa, korjaustyötä ei pidetty poikkeuksellisista tapahtumista johtuvana hätätyönä. Kun yhtiön toimitusjohtaja työsuojeluviranomaisten huomautuksista huolimatta ei ollut ryhtynyt toimenpiteisiin yhtiön hätätyöjärjestelmän korjaamiseksi, hänet tuomittiin rangaistukseen työaikalain rikkomisesta.\n  "
      ],
      "hasFormat": {
        "@id": "sfecli:kko/1986/II39/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Syyte Mikkelin raastuvanoikeudessa\n        Virallinen syyttäjä on lausunut, että P oli toimiessaan maakunnallisen sähkölaitoksen S Oy:n toimitusjohtajana vuosien 1974 - 1979 aikana Mikkelissä korjauttanut yhtiön työntekijöissä hätätyönä laitoksen toimintayksiköissä ja jakeluverkostossa esiintyneitä erinäisiä vikoja, jotka olivat johtuneet yksittäistapauksittain arvostellen sinänsä ennalta arvaamattomista seikoista ja jotka yhdenkin ihmisen hengen tai terveyden taikka olennaisen omaisuuden vaarantumisen vuoksi olivat saattaneet aiheuttaa työaikalain 12 §:ssä tarkoitetun hätätilan. Korjaustilanteet olivat kuitenkin toistuneet niin usein ja säännöllisesti, ettei niitä yleensä voitu pitää ennalta arvaamattomina. Näin ollen korjaustyöt olisi pitänyt voida suorittaa säännöllisenä työaikana tai lain sallimien ylityötuntien puitteissa eikä hätätyönä, jonka määrä laitoksessa oli vuosittain jopa ylittänyt ylityötuntien määrän. P oli siten työnantajan edustajana mainittuna aikana toistuvasti ilman laillista syytä pidentänyt työntekijöiden säännöllistä työaikaa teettämällä hätätyönä sellaisia korjauksia, joihin hänen olisi tullut ennalta varautua. Tämän vuoksi syyttäjä on vaatinut P:n tuomitsemista rangaistukseen jatketusta työaikalain säännösten rikkomisesta.\n      \n      \n        Raastuvanoikeuden päätös 19.2.1982\n        Kuultuaan Mikkelin työsuojelupiirin työsuojelutoimistoa jutussa ja P:tä syytteestä ja hankittuaan työneuvoston lausunnon raastuvanoikeus on katsonut selvitetyksi, että P toimiessaan vuosien 1974 ja 1979 välisenä aikana, mainitut vuodet mukaanluettuina, Mikkelistä olevan, Mikkelin, Keski-Suomen ja Kymen lääneihin kuuluvien kaikkiaan 36 kunnan alueella toimivan maakunnallista sähkölaitostoimintaa harjoittavan S Oy:n toimitusjohtajana ja ollessaan omankin ilmoituksensa mukaan vastuussa sanotun yhtiön työvoiman käyttöjärjestelmän laatimisesta sekä ainakin hyväksyttyään yhtiössä laaditut toimintaohjeet työaikalaissa tarkoitettujen hätätöiden teettämisestä oli ollut toimitusjohtajan tehtävässään vastuussa myös mainittujen hätätöiden lainmukaisuudesta.\n        Edelleen raastuvanoikeus on katsonut tosin selvitetyksi, että sanottuna aikana yhtiön sähkönjakelutoiminnassa säännöllisen työajan ulkopuolella jakeluverkostossa esiintyneissä sähköhäiriötilanteissa monissa tapauksissa häiriöitä tai vikaa oli ainakin aloitettu korjata hätätyönä, vaikka tilanne ei jälkikäteisarvioinnin mukaan ollut edellyttänyt hätätyön tekemistä.\n        Mainitut yhtiön ja myös sen monien asiakkaiden säännöllisen toiminnan keskeytyksen tai ainakin keskeytyksen uhan aiheuttaneet tilanteet olivat johtuneet luonnontapahtumasta, tapaturmasta tai muusta sellaisesta seikasta, jota maakunnallisen sähkölaitostoiminnan erityispiirteiden johdosta ei ollut voitu ennakolta tietää. Häiriöiden ja vikojen lukumääräisen toistuvuuden ei sinänsä ollut katsottava poistavan niiden ennalta arvaamattomuutta ja niiden oli sähkölaitostoiminnan vaaratekijät huomioon ottaen katsottava johtuneen hengen, terveyden tai omaisuuden joutumiseen vaaranalaiseksi. Ratkaisu työn nimeämisestä hätätyöksi oli maakunnallisen sähkölaitostoiminnan erityispiirteiden johdosta tehtävä häiriön tai vian ilmitulon hetkellä käytettävissä olevien tietojen nojalla. Näillä perusteilla raastuvanoikeus huomioon ottaen lisäksi, ettei yhtiössä voitu katsoa laiminlyödyksi riittävän korjauskapasiteetin järjestämistä yhtiön toimintaa varten ja että työsuojeluviranomaisten oli katsottava ainakin vuoden 1977 loppuun saakka hyväksyneen yhtiössä hätätöiden osalta noudatetun menettelyn, on katsonut jääneen näyttämättä, että P olisi syyllistynyt syytteessä tarkoitettuihin rikoksiin. Tämän vuoksi raastuvanoikeus on hylännyt syytteen ja määrännyt valtion varoista maksetut todistelukustannukset 899,60 markkaa jäämään valtion vahingoksi.\n      \n      \n        Itä-Suomen hovioikeuden päätös 23.11.1984\n        Hovioikeus, jonka tutkittavaksi syyttäjä oli saattanut jutun, on todennut yhtiön teettäneen työntekijöillään hätätyönä vuonna 1974 5.014,5, vuonna 1975 3.794, vuonna 1976 6.996,5, vuonna 1977 13.179, vuonna 1978 6.376 ja vuonna 1979 4.982 tuntia sekä ylityötä vuonna 1976 6.189, vuonna 1977 5.701, vuonna 1978 5.294,5 ja vuonna 1979 5.830,5 tuntia. Hätätyönä teetetyt työt olivat olleet yhtiön toimintayksiköissä ja jakeluverkostossa esiintyneiden vikojen ja häiriöiden korjauksia. Viat ja häiriöt olivat tosin johtuneet luonnontapahtumista, tapaturmista tai muista seikoista, jotka yksittäistapauksina eivät olleet olleet ennalta arvattavissa, mutta ne olivat kuitenkin toistuneet verrattain säännönmukaisesti, jopa päivittäin. Vaikka kukin vika ehkä sellaisenaan olikin ollut ennalta arvaamaton ja siten mahdollisesti jo täyttänyt työaikalain 12 §:ssä tarkoitetut hätätyön edellytykset, P:n oli kuitenkin toimitusjohtajana toimiessaan täytynyt olla tietoinen siitä, että tällaisia vikoja sähkölaitostoiminnassa esiintyy tietyllä ennalta arvioitavissa olevalla kokemukseen perustuvalla säännönmukaisuudella. Tällaisessa tapauksessa ei voitu katsoa, että vian olisi aiheuttanut seikka, joka ei olisi ollut ennalta tiedettävissä. Koska P oli suuressa osassa hätätyönä teettämissään töissä voinut ottaa viat ennalta huomioon ja varautua niihin laitoksen korjauskapasiteettia mitoittaessaan, oli näiden vikojen korjaamista pidettävä yhtiön säännölliseen toimintaan kuuluvana työnä eikä poikkeuksellisista tapahtumista johtuvana hätätyönä. Työsuolelutoimiston ei ollut osoitettu hyväksyneen yhtiön puheena olevaa hätätyön teettämisjärjestelmää. Näillä perusteilla hovioikeus on katsonut, että P oli syytteessä kerrotuin tavoin rikkonut työaikalain hätätyön teettämistä koskevaa säännöstä. Tämän vuoksi hovioikeus on työaikalain 12 §:n 1 momentin ja 23 §:n 1 ja 4 momentin sekä rikoslain 7 luvun 2 §:n nojalla tuominnut P:n 1.1.1974 -31.12.1979 tehdystä jatketusta työaikalain säännösten rikkomisesta 40:een 200 markan määräiseen päiväsakkoon eli maksamaan sakkoa 8.000 markkaa. Lisäksi hovioikeus on velvoittanut P:n korvaan valtiolle sen varoista maksetut todistelukustannukset yhteensä 899 markkaa 60 penniä.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      P on pyytänyt valituslupaa ja toistanut vaatimuksensa syytteen hylkäämisestä. Valituslupa on myönnetty 22.3.1985. Virallinen syyttäjä on antanut häneltä pyydetyn vastauksen ja Mikkelin työsuojelupiirin työsuojelutoimistolta pyytämänsä lausunnon.\n    \n    \n      KORKEIMMAN OIKEUDEN RATKAISU\n      \n        Perustelut\n        Hovioikeuden päätöksessä kerrottua yhtiössä noudatettua menettelyä hätätyön teettämisessä ei voida lukea P:n laiminlyönniksi huolehtia riittävästä korjauskapasiteetista ennen vuotta 1978, jolloin P:n on työsuojeluviranomaisten huomautusten ja asiasta näiden kanssa olleiden yhteydenottojen vuoksi täytynyt käsittää, ettei yhtiön varautuminen säännöllisesti toistuvien vikojen ja häiriöiden korjaamiseen ole ollut työsuojelun kannalta riittävä.\n      \n      \n        Lainkohdat\n        Työaikalaki 12 § 1 mom. sekä 23 § 1 ja 4 mom.\n        Rikoslaki 7 luku 2 §\n      \n      \n        Päätöslauselma\n        Hovioikeuden päätöstä muutetaan siten, että syyte ajalta ennen 1.1.1978 hylätään ja että P tuomitaan ajalla 1.1.1978 -31.12.1979 tehdystä jatketusta työaikalain säännösten rikkomisesta 20:een 200 markan päiväsakkoon eli maksamaan sakkoa 4.000 markkaa. Muulta osin hovioikeuden päätös jää pysyväksi.\n        \n          Ratkaisuun osallistuneet: oikeusneuvokset Miettinen, Jalanko, Saarni-Rytkölä, Ådahl ja Hiltunen\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II39"
  ],
  "description": [
    "http://data.finlex.fi/voc/kko/fin/74bbddc6",
    "http://data.finlex.fi/voc/kko/swe/72fce536"
  ],
  "judgmentNumber": [
    "II39"
  ],
  "date": [
    "1985-09-26"
  ],
  "issued": [
    "1986-03-21"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}