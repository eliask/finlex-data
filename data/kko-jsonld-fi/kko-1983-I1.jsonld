{
  "@id": "sfecli:kko/1983/I1",
  "languageVersion": [
    {
      "@id": "sfecli:kko/1983/I1/fin",
      "title_fi": [
        "KKO:1983-I-1"
      ],
      "abstract_fi": [
        "\n    Oikeudellisen jaotuksen muuttuessa oli OK 10 luvun 2 §:n 1 mom. mukaan toimivaltaisena pidettävä sitä tuomioistuinta, jonka tuomiopiiriin vainajan asunnon ja kodin sijaintipaikkana ollut kunta, tila, tilanosa tai alue muutoksen johdosta oli siirtynyt.\n    Ään.\n    Ks KKO:1929-II-186\n  "
      ],
      "hasFormat": {
        "@id": "sfecli:kko/1983/I1/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Luopioisten KO p. 16.2.1981 oli C:n hakemuksesta, josta oikeuteen kuultavaksi kutsuttu D oli jäänyt sinne saapumatta, perintökaaren 23 luvun 4 §:n nojalla määrännyt asianajaja X:n pesänjakajaksi C:n ja D:n Luopioisten kunnasta olleiden, 28.1.1969 kuolleen äidin A:n ja 1.9.1969 kuolleen isän B:n kuolinpesiin.\n      D oli Kouvolan HO:ssa hakenut muutosta KO:n päätökseen ja siellä todennut, että A:n ja B:n kuolinpesiin kuuluvat, Luopioisten kunnan Karvialan kylässä sijainneet tilat Korpiniitty N:o 1 RN:o 4:3 ja Korpiniitty N:o 2 RN:o 4:20 oli valtioneuvoston päätöksellä 8.6.1972 siirretty Hauhon kuntaan 1.1.1973 lukien. Koska kuolinpesiin ei tämän jälkeen ollut jäänyt mitään Luopioisten kunnassa sijaitsevaa omaisuutta, ei Luopioisten KO ollut ollut toimivaltainen määräämään pesänjakajaa kuolinpesiin, sekä tällä perusteella vaatinut, että KO:n antama pesänjakajan määräys kumottaisiin ja hänen vastapuolensa velvoitetaan korvaamaan hänen oikeudenkäyntikulunsa. Vastauksessaan C oli vaatinut, että KO:n päätös pysytettiin ja että D velvoitettiin korvaamaan hänen oikeudenkäyntikulunsa HO:ssa.\n      HO p. 8.10.1981 oli, todettuaan että oikeudenkäymiskaaren 10 luvun 2 §:n 1 momentin nojalla pesänjakajan määräsi se oikeus, jonka piirissä vainajan asunto ja koti oli ollut ja että sekä A:lla että B:llä oli kuollessaan ollut asunto- ja kotipaikka Luopioisten kunnassa, jättänyt asian KO:n päätöksen varaan ja velvoittanut D:n korvaamaan C:n oikeudenkäyntikulut HO:ssa 400 markalla.\n      Pyytäen valituslupaa D haki muutosta HO:n päätökseen vaatien edelleen KO:n antaman pesänjakajan määräyksen kumoamista. Valituslupa myönnettiin ja C antoi häneltä pyydetyn vastauksen.\n    \n    \n      \n      KKO p. 11.4.1983 totesi, että A:lla ja B:llä oli ollut asunto ja koti tiloilla Korpiniitty N:o 1 RN:o 4:3 ja Korpiniitty N:o 2 RN:o 4:20, jotka heidän kuollessaan vuonna 1969 olivat kuuluneet Luopioisten kunnan Karvialan kylään ja Luopioisten KO:n tuomiopiiriin. Valtioneuvoston 8.6.1972 antamalla päätöksellä oli mainitut tilat siirretty Hauhon kuntaan 1.1.1973 lukien. Kunnallisen jaoituksen muuttamisesta 19.5.1925 annetun lain 1 a §:n (L 15.5.1964/238) mukaisesti tuo päätös oli aiheuttanut vastaavan muutoksen myös oikeudellisessa jaotuksessa.\n      Laillinen tuomioistuin käsittelemään pesänjakajan määräämistä A:n ja B:n kuolinpesiin oli oikeudenkäymiskaaren 10 luvun 2 §:n 1 momentin säännöksen perusteella se kihlakunnanoikeus, jonka tuomiopiirissä heillä oli ollut asunto ja koti. Oikeudellisen jaotuksen muuttuessa oli mainitun lainkohdan mukaan toimivaltaisena pidettävä sitä tuomioistuinta, jonka tuomiopiiriin vainajan asunnon ja kodin sijaintipaikkana ollut kunta, tila, tilanosa tai alue muutoksen johdosta oli siirtynyt. Kun kysymyksessä oleva pesänjakajan määräämistä koskeva hakemus oli tehty vasta edellä kerrotun muutoksen jälkeen, Luopioisten KO ei siis ollut toimivaltainen käsittelemään sitä.\n      HO:n ja KO:n päätökset kumottiin ja hakemus pesänjakajan määräämiseksi jätettiin tutkimatta. Asian laadun vuoksi D sai pitää vahinkonaan hänellä asiassa olleet kulut.\n      \n        Eri mieltä olevien jäsenten lausunnot\n        Asian esittelijän mietintö kuului: Se seikka, että puheena olevat tilat on A:n ja B:n kuoleman jälkeen siirretty toiseen kuntaan ja samalla toisen käräjäkunnan tuomiopiiriin, ei ole omiaan vaikuttamaan asian ratkaisuun. Tällä ja HO:n päätöksessä lausutuilla perusteilla HO:n päätöstä ei muutettane. D velvoitettaneen suorittamaan C:lle korvauksen hänellä vastauksen antamisesta täällä olleista kuluista 800 markkaa.\n        Ylimääräinen oikeusneuvos Lager sekä oikeusneuvokset Hiltunen ja Ådahl kukin vuorollaan hyväksyivät mietinnön.\n      \n      \n        Ratkaisuun osallistuneet: presidentti Olsson, oikeusneuvokset Salervo, Saarni-Rytkölä, Surakka ja Lehtonen sekä ylimääräiset oikeusneuvokset Karetie ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:I1"
  ],
  "referenceToLegislation": [
    "http://data.finlex.fi/eli/sd/1734/4"
  ],
  "description": [
    "http://data.finlex.fi/voc/kko/fin/044d7126",
    "http://data.finlex.fi/voc/kko/swe/4abf5a55"
  ],
  "judgmentNumber": [
    "I1"
  ],
  "date": [
    "1982-12-16"
  ],
  "issued": [
    "1983-04-11"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}