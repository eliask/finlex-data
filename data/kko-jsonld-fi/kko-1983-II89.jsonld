{
  "@id": "sfecli:kko/1983/II89",
  "languageVersion": [
    {
      "@id": "sfecli:kko/1983/II89/fin",
      "title_fi": [
        "KKO:1983-II-89"
      ],
      "abstract_fi": [
        "\n    Autossa matkustajana ollut A oli vahingoittunut, kun tien vieressä sijainneelta metsätyömaalta puu oli kaatunut auton päälle. Vahingon ei katsottu olevan liikennevakuutuksesta korvattava vahinko.\n  "
      ],
      "hasFormat": {
        "@id": "sfecli:kko/1983/II89/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli vakuutusyhtiö B:tä vastaan ajamassaan kanteessa Iitin KO:ssa kertonut, että hänen ollessa 12.10.1973 matkustajana L:n omistamassa ja kuljettamassa, vakuutusyhtiö B:ssä liikennevahingon varalta vakuutetussa henkilövuokra-autossa eräällä paikallistiellä Iitin kunnassa oli tien vieressä olleelta metsätyömaalta kaatunut puu auton päälle. Sen seurauksena A oli loukkaantunut niin, ettei hän ollut voinut jatkaa muurarin ammattiaan vaan oli joutunut jäämään eläkkeelle.\n      Vakuutusyhtiö oli L:n autolle myöntämänsä liikennevakuutuksen perusteella suorittanut A:lle 25 800 markan vuosiansion mukaan laskettua korvausta tulojen vähentymisestä vahinkopäivästä lukien. Vakuutusyhtiö oli kuitenkin lakkauttanut korvauksen maksamisen sen jälkeen kuin liikennevahinkolautakunta oli 24.11.1975 päivätyssä lausunnossaan katsonut, ettei A:n vammautumisesta ollut suoritettava korvausta L:n auton liikennevakuutuksesta.\n      Edelleen A oli kertonut, että Helsingin HO:n 6.7.1976 antaman päätöksen mukaan oli puun kaataneen työmiehen S:n lähellä tietä olleen puun kaataessaan katsottu laiminlyöneen käytettävissään ollein keinoin silloisissa tuuliolosuhteissa huolehtia siitä, ettei puu kaatunut tielle, ja siten huolimattomuudellaan aiheuttaneen tapahtuman, minkä vuoksi S oli tuomittu rangaistukseen muun ohessa A:lle aiheutuneiden vammojen tuottamuksesta ja velvoitettu suorittamaan A:lle eräitä korvauksia.\n      Koska vahinko oli aiheutunut moottoriajoneuvon liikenteeseen käyttämisestä, A oli vaatinut, että KO vahvistaisi olevan liikennevakuutuslain mukaan korvattava liikennevahinko ja että vakuutusyhtiö velvoitettaisiin suorittamaan hänelle korvausta tulojen vähentymisestä 12.10.1973 alkaen 25 800 markan vuosiansion mukaan. Lisäksi A oli vaatinut korvausta pysyvästä viasta ja haitasta 40 000 markkaa sekä kivusta ja särystä 15 000 markkaa ja vakuutusyhtiön velvoittamista suorittamaan hänelle myös muut liikennevakuutuslain ja vakuutusehtojen mukaiset korvaukset.\n      Kanteesta kuultuna vakuutusyhtiö oli kiistänyt A:n vaatimusten perusteen, koska vahinko ei ollut aiheutunut moottoriajoneuvon liikenteeseen käyttämisestä vaan puun kaatumisesta, jolla ei ollut mitään yhteyttä moottoriajoneuvon liikenteen käyttämiseen. Vaatimusten määrien osalta vakuutusyhtiö oli myöntänyt A:n vuosiansioksi vahinkohetkellä 25 800 markkaa sekä pysyvästä viasta ja haitasta vaaditun korvauksen määräksi 12 000 markkaa. Kivusta ja särystä vaaditun korvauksen vakuutusyhtiö oli kiistänyt kokonaisuudessaan, koska A:n vammautuminen ei ollut aiheutunut auton omistajan tai kuljettajan viaksi jäävästä tuottamuksesta. Lisäksi vakuutusyhtiö oli vaatinut korvausta oikeudenkäyntikuluistaan.\n      KO p. 11.4.1978 oli katsonut, että kysymyksessä oleva vahinkotapahtuma, jossa vakuutusyhtiö B:ssä liikennevakuutetun henkilöauton ollessa pysähtyneenä niin kutsutulla Hauluksen yksityistiellä sen päälle oli kaatunut metsänkaadon yhteydessä suurehko koivu ja autossa matkustajana ollut A oli loukkaantunut, oli aiheutunut sellaisesta liikenteeseen kuulumattomasta seikasta, jota ei voitu pitää liikennevahinkona. Sen vuoksi ja kun vahinko ei niin ollen ollut aiheutunut moottoriajoneuvon liikenteeseen käyttämisestä, KO oli hylännyt kanteen. A oli velvoitettu korvaamaan vakuutusyhtiön oikeudenkäyntikulut 1 000 markalla.\n      Kouvolan HO, jonka tutkittavaksi A oli saattanut jutun, t. 17.10.1979 oli katsonut asiakirjoista käyvän selville, että kanteessa tarkoitetussa tilaisuudessa L:n kuljettama henkilövuokra-auto oli törmännyt tielle liikenne-esteeksi kaatumassa olleeseen puuhun. Törmäyksessä oli autossa matkustajana ollut A saanut selkäranganmurtumia, joiden seurauksena hän oli tullut pysyvästi kykenemättömäksi tekemään tavallista työtään tai siihen läheisesti verrattavaa työtä. Vammautuminen oli lisäksi aiheuttanut A:lle pysyvän vian, jonka lääketieteellisenä haitta-asteena oli pidettävä 40 prosenttia. Auton omistajan ja kuljettajan L:n ei ollut näytetty tuottamuksellaan aiheuttaneen kyseistä vahinkoa.\n      Tien varrella suoritetun metsänhakkuun yhteydessä tielle liikenne-esteeksi kaatuneen puun kaatumista tielle ei ollut luettu sen kaatajan syyksi tahallisena tekona. L:n auto oli tapahtumahetkellä ollut liikennevakuutuslain tarkoittamassa liikenteessä. Lakisääteisestä liikennevakuutuksesta suoritettavan korvauksen edellyttämää liikennevahingon käsitettä ei liikennevakuutuslain tarkoitus huomioon ottaen ollut tulkittava niin suppeasti, että ajoneuvon kuljettajan syyttä tapahtuneet tavanomaisen toiminnan yhteydessä tuottamuksellisesti aiheutuneista liikenne-esteistä johtuvat käytännössä harvinaiset vahingot olisi jätettävä liikennevakuutuslain korvauspiirin ulkopuolelle. Näillä perusteilla HO oli katsonut, että A:n vammautuminen oli aiheutunut moottoriajoneuvon käyttämisestä liikenteessä. Niin ollen A:lla oli oikeus saada L:n auton liikennevakuutuksen perusteella vakuutusyhtiöltä korvausta tulojen vähentymisestä sekä viasta ja pysyvästä haitasta. Sitä vastoin A:lla ei ollut oikeutta saada korvausta kivusta ja särystä, koskei auton omistaja tai kuljettaja ollut velvollinen sitä tuottamuksensa perusteella suorittamaan.\n      Edellä mainituilla perusteilla HO oli, kumoten KO:n päätöksen ja vapauttaen A:n oikeudenkäyntikulujen korvausvelvollisuudesta sekä hyläten vaatimukset enemmälti, liikennevakuutuslain 1, 4 ja 6 §:n, viimeksi mainittu lainkohta sellaisena kuin se oli 25.6.1959 annetussa laissa, sekä rikoslain 9 luvun 2 §:n nojalla, sellaisena kuin lainkohta oli 19.12.1989 annetussa laissa, velvoittanut vakuutusyhtiön suorittamaan A:lle korvaukseksi pysyvän työkyvyttömyyden aiheuttamasta tulojen vähentymisestä 12.10.1973 lukien A:lla vahingon sattuessa olleen 25 800 markan vuosiansion perusteella vakuutusyhtiön yleisesti liikennevahinkojen korvaamisessa noudattaman käytännön mukaan laskettavan määrän ja suorittamaan A:lle korvaukseksi pysyvästä viasta ja haitasta 25 600 markkaa.\n      A ja vakuutusyhtiö B pyysivät lupaa hakea muutosta HO:n tuomioon ja lupahakemuksiinsa sisällyttivät muutoksenhakemukset. A ja vakuutusyhtiö vastasivat toistensa hakemuksiin.\n    \n    \n      \n      KKO t. myönsi muutoksenhakuluvan, tutki jutun ja katsoi siinä selvitetyksi, että A:n ollessa 12.10.1973 matkustajana L:n kuljettamassa henkilövuokra-autossa eräällä paikallistiellä Iitissä tien vieressä sijainneelta metsätyömaalta oli kaatunut puu auton päälle, minkä seurauksena auton sisälle puristuksiin jäänyt A oli vahingoittunut. Vahinko oli siten aiheutunut tapahtumasta, joka ei ollut ollut seurausta auton käyttämisestä liikenteeseen. Koska vahinko ei siten ollut liikennevakuutuslain 1 §:n mukaan liikennevakuutuksesta korvattava liikennevahinko, KKO, kumoten HO:n tuomion, jätti asian KO:n päätöksen lopputuloksen varaan ja siis hylkäsi A:n vakuutusyhtiötä vastaan ajaman kanteen. Asian laadun vuoksi vakuutusyhtiö sai kuitenkin itse kärsiä sille jutusta aiheutuneet kulut.\n      \n        Ratkaisuun osallistuneet: oikeusneuvokset Manner, Nikkarinen ja Lindholm sekä ylimääräiset oikeusneuvokset Surakka ja Rosokivi\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II89"
  ],
  "description": [
    "http://data.finlex.fi/voc/kko/fin/41244837"
  ],
  "judgmentNumber": [
    "II89"
  ],
  "date": [
    "1983-01-19"
  ],
  "issued": [
    "1983-06-21"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}