{
  "@id": "sfecli:kko/1986/II120",
  "languageVersion": [
    {
      "@id": "sfecli:kko/1986/II120/fin",
      "title_fi": [
        "KKO:1986-II-120"
      ],
      "abstract_fi": [
        "\n    Maksuttomasta oikeudenkäynnistä annetun lain nojalla määrätyllä avustajalla oli oikeus saada palkkio myös siitä oikeuden istunnosta, johon juttu oli lykätty päätöksen julistamista varten.\n    Avustajan vaatimus saada valtion varoista korvaus oman palkkiota koskevan muutoksenhakemuksen tekemisestä hylättiin lakiin perustumattomana.\n  "
      ],
      "hasFormat": {
        "@id": "sfecli:kko/1986/II120/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Sitten kun Seinäjoen kihlakunnanoikeus oli virallisen syyttäjän ja muun muassa kirjuri Eija H:n myyntimies Markku I:tä vastaan ajamassa, väärän yksityisen asiakirjan valmistamista ynnä muuta koskevassa jutussa myöntänyt H:lle maksuttomasta oikeudenkäynnistä annetun lain nojalla maksuttoman oikeudenkäynnin ja määrännyt asianajaja Olavi Komosen hänen oikeudenkäyntiavustajakseen, kihlakunnanoikeus oli 19.4.1983 julistamallaan välipäätöksellä, varatakseen aikaa päätöksen tekemistä varten, lykännyt jutun viran puolesta päätöksen julistamista varten 31.5.1983 pidettävään istuntoon, johon kihlakunnanoikeus oli velvoittanut H:n saapumaan itse tai laillisesti edustettuna, mikäli katsoi etunsa sitä vaativan. Istunnossa 31.5.1983 asianajaja Jaakko Talvitie, pyydettyään saada esiintyä H:n avustajan Komosen sijasta, on pyytänyt, että valtion varoista maksettaisiin Komoselle palkkioksi H:n avustamisesta, paitsi muuta, 19.4.1983 jälkeen suoritetusta neuvottelusta H:n kanssa ja esiintymisestä oikeudessa 31.5.1983 yhteensä 1.100 markkaa sekä korvaukseksi tarpeellisista 19.4.1983 jälkeen aiheutuneista kuluista 24 markkaa.\n      \n        Seinäjoen kihlakunnanoikeuden päätös 31.5.1983\n        Kun H:n avustajan tehtävän kihlakunnanoikeudessa oli katsottava päättyneen jo 19.4.1983 niin ettei avustajalle päätöksen julistamispäivän osalta ollut maksettava korvausta kuluista eikä palkkiota ajanhukasta, kihlakunnanoikeus on hylännyt Komosen edellä kerrotun vaatimuksen ja määrännyt Komoselle maksettavaksi valtion varoista palkkioksi ja kulujen korvaukseksi Komosen 19.4.1983 esittämän laskun mukaisesti 4.400 markkaa.\n      \n      \n        Vaasan hovioikeuden päätös 27.9.1985\n        Hovioikeus, jonka tutkittavaksi Komonen oli saattanut jutun toistaen edellä kerrotun vaatimuksensa ja vaatien lisäksi valtion varoista korvausta muutoksenhakemuksen tekemisestä, on pysyttänyt kihlakunnanoikeuden päätöksen ja hylännyt vaatimuksen korvauksesta muutoksenhakemuksen tekemisestä.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Komonen on pyytänyt valituslupaa ja vaatinut, että hänelle määrättäisiin maksettavaksi valtion varoista edellä kerrotut 1.124 markkaa 16 prosentin korkoineen 31.5.1983 lukien sekä korvaukseksi muutoksenhakemuksen tekemisestä hovioikeuteen 1.000 markkaa 16 prosentin korkoineen 2.9.1985 lukien. Lisäksi Komonen on vaatinut 1.200 markan korvausta Korkeimman oikeuden osalta.\n      Komoselle on myönnetty valituslupa 18.12.1985 siltä osin kuin se koskee kihlakunnanoikeuden osalta valtion varoista maksettavaa palkkiota ja kulujen korvausta. Muilta osin kysymys valitusluvan myöntämisestä on siirretty ratkaistavaksi valituksen käsittelyn yhteydessä. Virallinen syyttäjä on antanut häneltä pyydetyn vastauksen. Valitusta käsitellessään Korkein oikeus on myöntänyt Komoselle valitusluvan myös siltä osin kuin hän on vaatinut korvausta muutoksenhakemuksen tekemisestä hovioikeudessa.\n    \n    \n      KORKEIMMAN OIKEUDEN RATKAISU\n      \n        Perustelut\n        Maksuttomasta oikeudenkäynnistä annetun lain 15 §:n nojalla avustajalla on oikeus saada kohtuullinen palkkio työstään ja ajanhukasta. Tämä koskee myös sitä istuntoa, johon avustaja on tullun kuuntelemaan päätöksen julistamista. Avustajan tehtävä kihlakunnanoikeudessa päättyy vasta, kun hänelle annettu avustajanmääräys peruutetaan tai juttu lakkaa olemasta vireillä kihlakunnanoikeudessa. Kihlakunnanoikeus on sallinut asianajaja Talvitien avustaa H:ta Komosen sijasta 31.5.1983.\n        Komonen ei ole hovioikeudessa vaatinut palkkiosaatavalleen korkoa.\n        Maksuttomasta oikeudenkäynnistä annetun lain nojalla avustajalla ei ole oikeutta saada valtion varoista korvausta oman muutoksenhakemuksensa tekemisestä. Sanottua oikeutta hänellä ei ole muunkaan lain nojalla.\n      \n      \n        Päätöslauselma\n        Valtion varoista suoritetaan Komoselle palkkioksi H:n avustamisesta kihlakunnanoikeudessa kihlakunnanoikeuden suorittaman määrän lisäksi 1.100 markkaa sekä kulujen korvaukseksi 24 markkaa eli yhteensä 1.124 markkaa, mikä määrä jää valtion vahingoksi.\n        Komosen viivästyskorkovaatimus jätetään tutkimatta.\n        Hovioikeuden päätös jää pysyväksi siltä osin kuin Komosen oman muutoksenhakemuksensa tekemisestä siellä valtioon kohdistama korvausvaatimus on hylätty.\n        Komosen vaatimus saada valtion varoista korvaus tänne tekemästään muutoksenhakemuksesta hylätään.\n      \n      \n        Ratkaisuun osallistuneet: oikeusneuvokset Salervo, Portin, Hämäläinen, Mörä ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II120"
  ],
  "description": [
    "http://data.finlex.fi/voc/kko/fin/d5f039bb",
    "http://data.finlex.fi/voc/kko/swe/ba830c8b"
  ],
  "judgmentNumber": [
    "II120"
  ],
  "date": [
    "1986-02-04"
  ],
  "issued": [
    "1986-10-06"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}