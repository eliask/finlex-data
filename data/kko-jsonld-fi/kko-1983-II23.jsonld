{
  "@id": "sfecli:kko/1983/II23",
  "languageVersion": [
    {
      "@id": "sfecli:kko/1983/II23/fin",
      "title_fi": [
        "KKO:1983-II-23"
      ],
      "abstract_fi": [
        "\n    Kauppakirjan mukaan määräalan rajat tulivat määräytymään laadittavan rantakaavan mukaisesti. Kun lääninhallituksen päätös rantakaavan vahvistamisesta oli purettu ennen kuin kaavan mukaisesti suoritettu lohkominen oli saanut lainvoiman eikä lohkomista näin ollen voitu JL 186 §:n mukaisesti perustaa kauppakirjaan, lohkominen määrättiin jätettäväksi sikseen.\n  "
      ],
      "hasFormat": {
        "@id": "sfecli:kko/1983/II23/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Lohjan maanmittauspiirin maanmittaustoimistoon 13.6.1973 saapuneessa hakemuksessa Salon kaupungista olevan kiinteistönvälittäjä A oli, ostettuaan 18.12.1972 päivätyllä kauppakirjalla 35 hehtaarin suuruisen määräalan edesmenneen S:n oikeudenomistajain, metsänhoitajanlesken B:n ja merkonomi C:n omistamasta Karjalohjan kunnassa olevasta tilasta x, anonut, että tuo määräala erotettaisiin lohkomalla itsenäiseksi tilaksi. Tästä johtuneessa toimituksessa ja sitten kun Uudenmaan lääninhallitus oli 20.5.1975 vahvistanut alueella rantakaavan ja A oli anonut, että hänen ostamansa määräala lohottaisiin siten, että edellä mainitun kaavan mukaiset tontit samalla erotettaisiin itsenäisiksi tiloiksi, toimitusmiehet olivat 17.12.1975 lopetetuksi julistetussa toimituksessa, todettuaan, että vahvistetun rantakaavan mukaan lohottavan määräalan pinta-ala tulisi ylittämään kauppakirjassa mainitun 35 hehtaaria 1,3937 hehtaarilla ja täydennettyään kauppakirjaa siinä mainituin ehdoin, suorittanut anotun lohkomisen siten kuin toimituspöytäkirjasta ja kartalta lähemmin ilmeni.\n      Tyytymättöminä suoritettuun lohkomiseen C ja hänen vaimonsa olivat hakeneet muutosta Turun MO:ssa ja valituskirjelmässään esittäneet että, koska Uudenmaan lääninhallituksen 20.5.1975 vahvistamaan rantakaavaan oli otettu runsaasti lisäaluetta tilasta x yli sen mitä kauppakirjassa A:lle oli myyty ja ostajan olisi tullut joko ostaa nuo lisäalueet laadituttamaansa kaavaa varten tai vaihtoehtoisesti tullut teettää rantakaava siten, että se olisi käsittänyt vain hänen ostamansa 35 hehtaaria, ja kun A oli menettelyllään saanut ostamalleen määräalalle sellaisen määrän rantatontteja, joka oli vastoin sisäasiainministeriön antamia ohjeita, lohkominen olisi kumottava.\n      MO:ssa paikalle tulleita asianosaisia, edellä mainittuja valittajia sekä toista myyjää B:tä, joka oli yhtynyt valitukseen, sekä määräalan ostajaa A:ta ynnä toimitusinsinööriä oli kuultu. Valittajat ja B olivat lisäksi katsoneet lohkomisen muodollisesti virheelliseksi, kun toinen myyjistä eli B ei ollut ollut toimituksessa edustettuna kuin myös, että toimitusinsinöörin suorittama kauppakirjan lisäys yli myydyn 35 hehtaaria käsittävän alueen osalta oli lain vastainen ja yksipuolinen ja olisi vaatinut ne määrämuodot, jotka koskivat kiinteistön luovutusta.\n      MO p. 14.9.1977 oli tutkinut valituksen. Koska toimitus oli kuulutettu jakolain 70 §:n säätämässä järjestyksessä ja toimituksessa oli lisäksi ollut saapuvilla kantatilan osaomistaja sekä kun kantatilan omistajat, myyjät B ja C olivat allekirjoituksillaan kuitanneet vastaanottaneensa ja siis hyväksyneensä kauppahintana 18.12.1972 laaditussa kauppakirjassa sovitun yli 35 hehtaarin alueesta menevän kauppahinnan ja kun niin ollen lohkominen oli suoritettu Uudenmaan lääninhallituksen 20.5.1975 vahvistaman rantakaavan mukaan oikein eikä kysymys siitä, oliko tuo rantakaava, joka oli laillistunut, syntynyt 18.12.1972 tehdyn kauppakirjan ehtoja noudattaen tai muutoin laillisessa järjestyksessä, kuulunut MO:een vaan yleisen tuomioistuimeen, MO oli hylännyt valituksen.\n      B ja C hakivat muutosta MO:n päätökseen. Hakemuksen johdosta toimitusinsinööri ja maanmittaushallitus antoivat kumpikin lausunnon. Maanmittaushallituksen lausunnon ja Korkeimman hallinto-oikeuden tilalle x laadittua rantakaavaa koskevassa asiassa 28.8.1980 antaman päätöksen johdosta B ja C yhteisesti sekä A erikseen antoivat selityksen. Karjalohjan kunta ei käyttänyt hyväkseen sille varattua tilaisuutta selityksen antamiseen.\n    \n    \n      \n      KKO t. tutki jutun. B:n ja C:n sekä A:n välisen, toimituksen perustana olevan kauppakirjan mukaan kysymyksessä olevan määräalan rajat määräytyivät alueen luoteisrajaa lukuun ottamatta laadittavan rantakaavan mukaisesti. Hankkimastaan selvityksestä KKO havaitsi, että Korkein hallinto-oikeus oli edellä mainitulla B:n ja C:n hakemukseen 28.8.1980 antamallaan päätöksellä purkanut Uudenmaan lääninhallituksen 20.5.1975 antaman päätöksen, jolla lääninhallitus oli vahvistanut Karjalohjan kunnanvaltuuston 14.8.1973 tilalle x hyväksymän rantakaavan muutoin paitsi korttelia 6 koskevalta osalta. Näin ollen ei enää ollut olemassa sanotussa kauppakirjassa tarkoitettua rantakaavaa eikä lohkomista jakolain 186 §:n mukaisesti voitu perustaa tuohon kauppakirjaan. Sen vuoksi KKO harkitsi oikeaksi, kumoten MO:n päätöksen ja toimituksen, määrätä, että valituksenalainen lohkominen oli jätettävä sikseen. Koska A:lle oli saattanut koitua B:n ja C:n toimenpiteestä aiheutuneesta toimituksen sikseen jättämisestä vahinkoa tai haittaa, palautettiin asia jakolain 60 ja 194 §:n nojalla toimitusmiehille vahingon tai haitan arvioimiseksi tarpeen mukaan ja sen määräämiseksi, kenen se oli korvattava. Samalla toimitusmiesten oli tehtävä päätös toimituskustannusten suorittamisesta.\n      \n        Ratkaisuun osallistuneet: oikeusneuvokset Leivonen, Takala, Lehtonen ja af Hällström sekä ylimääräinen oikeusneuvos Ketola\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II23"
  ],
  "description": [
    "http://data.finlex.fi/voc/kko/swe/3b2f66b7",
    "http://data.finlex.fi/voc/kko/fin/c11784ad",
    "http://data.finlex.fi/voc/kko/swe/d48c8fcd",
    "http://data.finlex.fi/voc/kko/fin/a3713991"
  ],
  "judgmentNumber": [
    "II23"
  ],
  "date": [
    "1982-04-27"
  ],
  "issued": [
    "1983-02-23"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}