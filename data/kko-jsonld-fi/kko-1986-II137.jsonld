{
  "@id": "sfecli:kko/1986/II137",
  "languageVersion": [
    {
      "@id": "sfecli:kko/1986/II137/fin",
      "title_fi": [
        "KKO:1986-II-137"
      ],
      "abstract_fi": [
        "\n    Ostajalle oli liikkeen luovutuksen yhteydessä siirretty sen liikehuoneiston vuokraoikeus, jossa liikettä oli harjoitettu. Ostaja irtisanottiin perusteella, jota pidettiin kohtuuttomana. Ostaja ja edellinen vuokralainen olivat tällöin saman vuokrasopimuksen perusteella harjoittaneet huoneistossa kukkakauppaa yhteensä yli kaksi vuotta. Ostajalla katsottiin olevan, vaikka hän ei ollutkaan itse ollut vuokralaisena kahta vuotta, huoneenvuokralain 38 §:n 2 ja 3 momentin nojalla oikeus saada korvaus muuton aiheuttamasta asiakaspiirin vähentymisestä sekä siitä huoneiston vuokra-arvon lisäyksestä, minkä hän ja edellinen vuokralainen olivat toiminnallaan saaneet aikaan, kun huoneiston seuraava haltija oli myös ryhtynyt harjoittamaan huoneistossa kukkakauppaa.\n  "
      ],
      "hasFormat": {
        "@id": "sfecli:kko/1986/II137/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Porin asunto-oikeudessa\n        Liikkeenharjoittaja A on Oy. Isolinnankatu 14:lle 5.12.1984 tiedoksi toimitetun haasteen nojalla lausunut, että hän oli 2.1.1984 ostanut X:n Kukka ja Sidonta nimisen kukkakaupan pitkäaikaisen työnantajansa liikkeenharjoittaja X:n oikeudenomistajilta ja ryhtynyt harjoittamaan sanottua liikettä Oy. Isolinnankatu 14:n Porissa omistamassa liikehuoneistossa, jossa X itse vuokrasopimuksen nojalla oli yllämainitulla toiminimellä harjoittanut kukkakauppaa lähes 20 vuotta ja jossa jo tätäkin ennen oli harjoitettu samanlaista ansiotoimintaa. Yhtiö oli kuitenkin jo 27.1.1984 irtisanonut vuokrasopimuksen päättymään 30.4.1984 ilmoittaen tarvitsevansa nuo tilat omaan käyttöönsä. Muuttopäivä oli sittemmin siirretty 31.7.1984 saakka ja A oli 28.6.1984 lähtien jatkanut toimintaansa Isolinnankatu 7:ssä sijaitsevassa liikehuoneistossa, jonka hallintana oikeuttavat osakkeet hän oli joutunut ostamaan. Isolinnankatu 4:ssä sijaitseva liikehuoneisto oli kuitenkin jo 1.11.1984 lukien vuokrattu henkilölle, joka oli Oy. Isolinnankatu 14:n toisen pääosakkaan poika ja toisen pääosakkaan veli ja joka hänkin oli alkanut harjoittaa kukkakauppaa liikehuoneistossa. A:n vuokrasopimuksen irtisanomista oli sen vuoksi pidettävä vuokrasuhteissa noudatettavan hyvän tavan vastaisena ja muutoinkin kohtuuttomana. A on sen vuoksi vaatinut, että yhtiö velvoitettaisiin suorittamaan hänelle korvaukseksi muutosta aiheutuneista suoranaisista kustannuksista 37.823,50 markkaa, kohtuullisena korvauksena muuton aiheuttamasta asiakaspiirin vähentymisestä 150.000 markkaa sekä siitä huoneiston vuokra-arvon lisäyksestä, minkä hän ja X olivat toiminnallaan aikaansaaneet Isolinnankatu 14:n liikehuoneistolle, 150.000 markkaa.\n        Vastaus: Yhtiö on vastustanut kannetta lausuen, että irtisanominen on ollut laillinen.\n      \n      \n        Asunto-oikeuden tuomio 25.2.1985\n        Asunto-oikeus on lausunut selvitetyksi, että A oli kertonut ostaneensa 2.1.1984 X:n Kukka- ja Sidonta nimisen toiminimen ja sillä harjoitetun liikkeen sen edellisen omistajan, 16.12.1983 kuolleen X:n perikunnalta velattomana ja siinä kunnossa kuin se kaupantekohetkellä oli ollut. Kauppahinta oli ollut 33.000 markkaa. A:n ostama liike oli kaupantekohetkellä hallinnut Oy. Isolinnankatu 14:n vuokralaisena liikepaikkaa Porissa osoitteessa Isolinnankatu 14. X oli harjoittanut liikkeessään kukkakauppa- ja sidontatoimintaa lähes 20 vuoden ajan ja A oli ollut hänen palveluksessaan 9.6.1971 -31.7.1975 ja 8.1.1977 lukien X:n kuolemaan saakka. Yhtiö oli 27.1.1984 irtisanonut A:n vuokrasuhteen päättyväksi 30.4.1984 ilmoittaen irtisanomisen syyksi huoneiston ottamisen omaan käyttöön. Asunto-oikeus oli A:n vaatimuksesta muuttopäivän siirtoa koskevassa asiassa siirtänyt muuttopäivän 31.7.1984 saakka. A oli 28.6.1984 avannut uuden liikkeen toiminimellä X:n Kukka- ja Sidonta ostamassaan huoneistossa osoitteessa Isolinnankatu 7. Osoitteessa Isolinnankatu 14 oli 1.11.1984 avattu kukkakauppa. Kyseisen huoneiston uusi vuokralainen oli yhtiön toisen pääosakkaan poika ja toisen pääosakkaan veli. A on katsonut, että jo alunperin oli ollut epäiltävissä, että liikehuoneisto Isolinnankatu 14:ssä tullaan vuokraamaan kukkakaupaksi, ja tämän vuoksi huoneenvuokralain 38 §:n 1, 2 ja 3 momentin nojalla vaatinut, että yhtiö velvoitettaisiin suorittamaan hänelle kanteessa mainitut korvaukset.\n        Ottaen huomioon, että A oli itsenäisenä liikkeenharjoittajana harjoittanut X:n Kukka- ja Sidonta nimistä liikettä vasta lyhyen ajan ja että hän oli ryhtynyt harjoittamaan liikettä sijainniltaan entiseen liiketilaan verrattavalla liikepaikalla, asunto-oikeus on katsonut, että yhtiön toimittama irtisanominen ei ole tapahtunut sellaisella perusteella, jota on pidettävä vuokrasuhteissa noudatettavan hyvän tavan vastaisena tai muutoin kohtuuttomana. Sen vuoksi asunto-oikeus on hylännyt A:n kanteen.\n      \n      \n        Turun hovioikeuden tuomio 9.10.1985\n        Hovioikeus, jonka tutkittavaksi A oli saattanut jutun, on lausunut, että irtisanomista oli pidettävä kohtuuttomana huomioon ottaen, että kysymyksessä olevassa liikehuoneistossa jo kauan oli toiminut kukkakauppa, että A oli ostanut liikkeen vasta noin neljä viikkoa ennen irtisanomista ja että huoneisto heti A:n poismuuton ja korjauksen jälkeen taas oli vuokrattu kukkakaupan pitämistä varten vuokranantajayhtiön pääosakkaan lähisukulaiselle. Sen vuoksi hovioikeus, kumoten asunto-oikeuden tuomion ja hyläten vaatimukset enemmälti, huoneenvuokralain 38 §:n nojalla on velvoittanut yhtiön suorittamaan A:lle korvaukseksi muuttokustannuksista 5.000 markkaa, muuton aiheuttamasta asiakaspiirin vähentymisestä 10.000 markkaa ja siitä huoneiston vuokra-arvon lisäyksestä, minkä A ja X olivat toiminnallaan aikaansaaneet Isolinnankatu 14:n liikehuoneistolle, 15.000 markkaa eli yhteensä 30.000 markkaa.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Oy. Isolinnankatu 14:lle on myönnetty valituslupa 24.2.1986. Yhtiö on vaatinut hovioikeuden tuomion kumoamista ja A:n kanteen hylkäämistä kokonaisuudessaan. Lisäksi yhtiö on vaatinut, että A velvoitettaisiin korvaamaan sen oikeudenkäyntikulut Korkeimmassa oikeudessa.  on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Irtisanomista on pidettävä hovioikeuden mainitsemista syistä kohtuuttomana. A:lle on liikkeen luovutuksen yhteydessä siirretty puheena olevan liikehuoneiston vuokraoikeus. X ja A ovat saman vuokrasopimuksen perusteella harjoittaneet huoneistossa kukkakauppaa yhteensä yli kaksi vuotta. Tämän vuoksi A:lla on, vaikka hän ei olekaan itse ollut vuokralaisena kahta vuotta, huoneenvuokralain 38 §:n 2 ja 3 momentin nojalla oikeus saada korvaus myös muuton aiheuttamasta asiakaspiirin vähentymisestä sekä siitä huoneiston vuokra-arvon lisäyksestä, minkä X ja hän olivat toiminnallaan aikaansaaneet sanotulle liikehuoneistolle, kun huoneiston seuraava haltija on myös ryhtynyt harjoittamaan huoneistossa kukkakauppaa.\n      \n      \n        Tuomiolauselma\n        Hovioikeuden tuomion lopputulosta ei muuteta.\n      \n      \n        Ratkaisuun osallistuneet: oikeusneuvokset Salervo, Ailio, Mörä, Hiltunen ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-10-28"
  ],
  "judgmentNumber": [
    "II137"
  ],
  "date": [
    "1986-05-28"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II137"
  ],
  "year": [
    "1986"
  ],
  "description": [
    "http://data.finlex.fi/voc/kko/fin/8e98d26a",
    "http://data.finlex.fi/voc/kko/swe/e0635811",
    "http://data.finlex.fi/voc/kko/fin/53107a84",
    "http://data.finlex.fi/voc/kko/swe/c82daec1"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}