{
  "@id": "sfecli:kko/1989/93",
  "languageVersion": [
    {
      "@id": "sfecli:kko/1989/93/fin",
      "title_fi": [
        "KKO:1989:93"
      ],
      "abstract_fi": [
        "\n    A oli lähtenyt ylittämään risteystä väistämisvelvollisuutta osoittavan liikennemerkin takaa saatuaan siihen luvan etuajo-oikeutetulla tiellä olleelta B:ltä, jonka kuljettama auto oli pysähtynyt suojatien eteen. Tällöin A:n kuljettama auto ja B:n auton pysähtymättä ohittanut C:n kuljettama auto törmäsivät toisiinsa.\n    A:n ennalta arvattavissa ei ollut, että C ajoi risteykseen noudattamatta tieliikennelain 32 §:n 2 momentissa säädettyä kieltoa pysähtymättä ohittaa suojatien eteen pysähtynyt ajoneuvo. Sen vuoksi ja kun ajoneuvot eivät olisi kohdanneet, jos C olisi pysähtynyt suojatien eteen, syyte A:ta vastaan hylättiin.\n    Ään.\n  "
      ],
      "hasFormat": {
        "@id": "sfecli:kko/1989/93/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Virallisen syyttäjän syyte Helsingin raastuvanoikeudessa\n        Virallinen syyttäjä on lausunut, että A ja C olivat 11.8.1986 Helsingissä, A kuljettaessaan Oy X Ab:n omistamaa ja Y Oy:n hallinnassa ollutta henkilöautoa ARS-158 Meritullinkatua pitkin, saatuaan Meritullinkadun ja Kirkkokadun risteyksessä merkin yksisuuntaisen Kirkkokadun vasemmalla kaistalla olleen, suojatien eteen pysähtyneen auton kuljettajalta jatkaa ajoa väistämisvelvollisuutta osoittavasta liikennemerkistä huolimatta, laiminlyönyt noudattaa olosuhteiden edellyttämää huolellisuutta ja varovaisuutta vaaran ja vahingon välttämiseksi sekä C kuljettaessaan Z Oy:n omistamaa ja D:n hallinnassa ollutta henkilöautoa AVU-632 Kirkkokatua pitkin laiminlyönyt noudattaa erityistä varovaisuutta risteystä lähestyessään sekä ohittanut pysähtymättä Kirkkokadun vasemmalle kaistalle suojatien eteen pysähtyneen henkilöauton. A:n ja C:n varomattomuudesta johtuen autot olivat törmänneet yhteen kummankin auton vaurioituessa ja A:n kuljettamassa autossa matkustajana olleen E:n saadessa vammoja. Tällä perusteella syyttäjä on vaatinut A:n ja C:n tuomitsemista rangaistukseen liikenteen vaarantamisesta.\n        A ja C ovat yhtyneet virallisen syyttäjän syytteeseen toisiaan vastaan. E on asianomistajana yhtynyt syytteeseen C:tä vastaan.\n      \n      \n        Helsingin raastuvanoikeuden päätös 8.4.1987\n        Raastuvanoikeus on varattuaan Helsingistä oleville Oy X Ab:lle, Z Oy:lle ja D:lle sekä Lahdesta olevalle Y Oy:lle tilaisuuden tulla asianomistajina kuulluiksi jutussa ja kuultuaan syytteestä A:ta ja C:tä katsonut selvitetyksi, että C oli 11.8.1986 Helsingissä kuljettaessaan henkilöautoa AVU-632 Kirkkokatua pitkin laiminlyönyt noudattaa erityistä varovaisuutta risteystä lähestyessään sekä ohittanut pysähtymättä Kirkkokadun vasemmalle kaistalle suojatien eteen pysähtyneen henkilöauton seurauksin, että hänen kuljettamansa auto oli törmännyt risteystä ylittämässä olleeseen A:n kuljettamaan henkilöautoon ARS-158, mistä oli ollut seurauksena, että autot olivat vaurioituneet ja E oli saanut vähäisiä vammoja. Sen sijaan raastuvanoikeus on katsonut jääneen näyttämättä, että A olisi syyllistynyt hänen syykseen väitettyyn liikenteen vaarantamiseen.\n        Tällä perusteella raastuvanoikeus on, tuomitessaan C:n tieliikennelain 14 §:n 1 momentin, 32 §:n 2 momentin ja 98 §:n nojalla liikenteen vaarantamisesta kymmeneen 34 markan määräiseen päiväsakkoon eli maksamaan sakkoa 340 markkaa ja velvoittaessaan C:n korvaamaan E:n oikeudenkäyntikulut 300 markalla, hylännyt A:ta vastaan liikenteen vaarantamisesta ajetun syytteen.\n      \n      \n        Helsingin hovioikeuden päätös 11.10.1988\n        Hovioikeus, jonka tutkittavaksi C valittamalla saattoi jutun, on lausunut, että A oli menetellyt syytteessä kerrotulla tavalla. Sekä A:n että C:n varomattomuudesta ajoneuvot olivat törmänneet yhteen ja molempien varomattomuudesta olivat aiheutuneet raastuvanoikeuden päätöksessä kerrotut seuraukset. Tällä perusteella hovioikeus on, jättäessään raastuvanoikeuden päätöksen C:n osalta pysyväksi, tuominnut A:n tieliikennelain 14 §:n 1 momentin ja 98 §:n nojalla liikenteen vaarantamisesta 5:een 119 markan määräiseen päiväsakkoon eli maksamaan sakkoa 595 markkaa.\n      \n    \n    \n      MUUTOKSENHAKU KORKEIMMASSA OIKEUDESSA\n      A:lle on myönnetty valituslupa 23.1.1989. Virallinen syyttäjä ja C ovat antaneet heiltä pyydetyt vastaukset. A on vaatinut syytteen hylkäämistä.\n    \n    \n      KORKEIMMAN OIKEUDEN RATKAISU 5.9.1989\n      \n        Perustelut\n        A:n ennalta arvattavissa ei ole ollut, että C on ajanut risteykseen noudattamatta tieliikennelain 32 §:n 2 momentissa säädettyä kieltoa pysähtymättä ohittaa suojatien eteen pysähtynyt ajoneuvo. Mikäli C olisi pysähtynyt suojatien eteen, ajoneuvot eivät olisi kohdanneet. A ei siten ole laiminlyönyt väistämisvelvollisuutta.\n      \n      \n        Päätöslauselma\n        Hovioikeuden päätös kumotaan siltä osin kuin A on tuomittu rangaistukseen ja raastuvanoikeuden päätöksen lopputulos jätetään tältäkin osin pysyväksi.\n        \n          Ratkaisuun osallistuneet: oikeusneuvokset Takala (eri mieltä), Ny- bergh, Rintala, Paasikoski ja Huopaniemi\n        \n      \n      \n        Eri mieltä olevan jäsenen lausunto\n        Oikeusneuvos Takala: A on lähestyessään Meritullinkadun ja Kirkkokadun risteystä, joka hänen ajosuunnassaan oli varustettu väistämisvelvollisuutta risteyksessä osoittavalla liikennemerkillä, pysähtynyt risteyksen eteen väistääkseen Kirkkokadun liikennettä. Tällöin yksisuuntaista Kirkkokatua oikealta vasemmanpuoleista ajokaistaa tulleen, kaistan liikenteen tukkeutumisen vuoksi suojatien eteen pysähtyneen auton kuljettaja oli merkin antamalla tarjonnut A:lle tilaisuuden ryhtyä ylittämään risteystä. Kuljettajan luopuminen näin etuajo-oikeudestaan risteyksessä antoi A:lle aiheen luottaa siihen, ettei sanotun kaistan liikenteen suhteen ollut vaaraa, mutta se ei vapauttanut A:ta muutoin noudattamasta risteysajoa koskevia liikennesääntöjä. Sen vuoksi A oli edelleen velvollinen noudattamaan erityistä varovaisuutta ja väistämään Kirkkokadun muuta liikennettä. Täten hän olisi ollut velvollinen väistämään Kirkkokadun oikeanpuoleista kaistaa risteystä lähestynyttä C:n kuljettamaa autoa siinäkin tapauksessa, että se olisi tieliikennelain 32 §:n 2 momentin ohittamissäännön mukaisesti pysähtynyt suojatien edessä ennen risteysalueelle ajamista, jollei C olisi ilmaissut tai tilanteesta muutoin olisi ilmennyt, ettei väistämistarvetta ollut. A on laiminlyönyt liikennesääntöjen noudattamisen.\n        Yhteenajo on tapahtunut risteysalueella C:n käyttämällä oikeanpuoleisella ajokaistalla siten, että C:n kuljettama auto on törmännyt A:n kuljettaman auton oikeanpuoleiseen sivuun. Tämän perusteella ja ottaen huomioon, että A on lähtenyt liikkeelle risteyksen edestä, katson, että yhteenajoa ilmeisesti ei olisi päässyt tapahtumaan, jos C olisi pysäyttänyt autonsa suojatien edessä ennen risteysalueelle ajamista, ja ettei A ole rikkonut liikennemääräyksiä siten, että hänen menettelynsä olisi tässä tapauksessa ollut omiaan aiheuttamaan vaaraa liikenneturvallisuudelle. Sen vuoksi katson A:n syyllistyneen ainoastaan liikennerikkomukseen, jota tässä tapauksessa on pidettävä vähäisenä, ja muuttaen hovioikeuden päätöstä hylkään A:ta vastaan ajetun syytteen liikenteen vaarantamisesta ja vapautan hänet siitä tuomitusta rangaistuksesta sekä tieliikennelain 104 §:n nojalla jätän hänet liikennerikkomuksesta rangaistukseen tuomitsematta.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1989:93"
  ],
  "description": [
    "http://data.finlex.fi/voc/kko/fin/0cfef34a",
    "http://data.finlex.fi/voc/kko/swe/0280ab9d"
  ],
  "judgmentNumber": [
    "93"
  ],
  "date": [
    "1989-03-17"
  ],
  "issued": [
    "1989-09-05"
  ],
  "creator": [
    "http://data.finlex.fi/common/KKO"
  ],
  "year": [
    "1989"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}