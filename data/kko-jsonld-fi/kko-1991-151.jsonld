{
  "@id": "sfecli:kko/1991/151",
  "languageVersion": [
    {
      "@id": "sfecli:kko/1991/151/fin",
      "title_fi": [
        "KKO:1991:151"
      ],
      "abstract_fi": [
        "\n    Pankki oli välittänyt A:lle tämän tunnustamaa velkakirjaa vastaan niin sanotun notariaattiluoton pankin asiakkaan sijoitettaviksi luovuttamista varoista ja antanut asiakkaalleen omavelkaisen takauksen velkakirjalainan takaisin maksamisesta. B oli antanut pankille erillisen omavelkaisen vastatakauksen siitä, mitä pankki takauksensa perusteella mahdollisesti joutui suorittamaan asiakkaalleen. A:n velka oli sen eräännyttyä useita kertoja maksettu uusilla notariaattiluotoilla, joiden maksamisesta pankki oli kulloinkin antanut uuden pankkitakauksen. B:n vastatakauksen katsottiin koskevan vain pankin ensin mainitun velan vakuudeksi antamaa pankkitakausta.\n    Ään.\n  "
      ],
      "hasFormat": {
        "@id": "sfecli:kko/1991/151/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Oulun raastuvanoikeudessa\n        Kansallis-Osake-Pankki on Osmo Väihköselle toimitetun haasteen nojalla lausunut, että Ekate Oy oli 10.6.1986 päivätyllä velkasitoumuksella saanut pankin välityksellä lainaksi 200.000 markkaa pankin asiakkaiden edelleen sijoitettaviksi tarkoittamia varoja, joiden pääoman ja koron takaisin maksamisesta sijoittaja-asiakkailleen pankki oli antanut omavelkaisen takauksen. Väihkönen oli 12.6.1986 sitoutunut pankille omavelkaiseen vastatakaukseen siitä, mitä pankki mahdollisesti joutui maksamaan takauksensa perusteella. Velkasitoumus oli uudistettu 2.9.1986, 14.10.1986, 1.12.1986, 3.3.1987, 15.4.1987 ja 9.11.1987, 15.4.1987 pääomaltaan 350.000 markan määräisenä ja viimeksi 200.000 markan määräisenä. Ekate Oy:n konkurssin johdosta pankki oli antamansa takauksen nojalla joutunut 22.1.1988 suorittamaan Ekate Oy:n puolesta sijoittaja-asiakkailleen pääomaa, korkoa ja viivästyskorkoa yhteensä 204.294,30 markkaa.\n        Sen vuoksi pankki on vaatinut Väihkösen velvoittamista suorittamaan pankille sanotut 204.294,30 markkaa 16 prosentin korkoineen 22.1.1988 lukien.\n      \n      \n        Raastuvanoikeuden päätös 18.11.1988\n        Raastuvanoikeus, jossa Väihkönen on kiistänyt kanteen ja vaatinut korvausta oikeudenkäyntikuluistaan korkoineen, on katsonut selvitetyksi, että Ekate Oy oli saanut velaksi 10.6.1986 allekirjoitetulla velkakirjalla Kansallis-OsakePankin sijoittaja-asiakkaalta 200.000 markkaa. Velkakirjaehtojen mukaan velka oli erääntynyt maksettavaksi 1.9.1986. Pankki oli antanut omavelkaisen takauksen sijoittaja-asiakkaalle velan ja siitä aiheutuvien korkojen maksamisesta. Väihkönen oli puolestaan antanut 12.6.1986 vastatakauksen pankille siitä, mitä pankki mahdollisesti joutui maksamaan yhtiön puolesta antamansa takauksen perusteella. Pankki oli 10.6.1986 maksanut yhtiön tilille 200.000 markkaa. Yhtiö oli saanut 2.9.1986 päivätyllä velkakirjalla velaksi niin ikään pankin sijoittaja-asiakkaalta 200.000 markkaa. Pankki oli antanut tälle uudelle sijoittaja-asiakkaalle omavelkaisen takauksen velan ja siitä aiheutuvien korkojen maksamisesta. Pankki oli 2.9.1986 maksanut yhtiön tilille 200.000 markkaa. Yhtiö puolestaan oli suorittanut pankille 3.9.1986 pääoman 200.000 markkaa ja korkoa 5.093,70 markkaa. Tällä suorituksella Ekate Oy oli maksanut 10.6.1986 pankin sijoittaja-asiakkaalta saaman velan sijoittaja-asiakkaalle. Samalla tavoin oli velkojen eräännyttyä menetelty useaan kertaan.\n        Ekate Oy oli tällä tavoin saanut 9.11.1987 päivätyllä velkakirjalla velaksi 200.000 markkaa ja pankki oli mennyt tämän velan maksamisesta omavelkaiseen takaukseen. Ekate Oy oli puolestaan antanut pankkitakauksen vastasitoumuksen, jossa se oli sitoutunut korvaamaan pankille kaiken sen, minkä pankki takaussitoumuksen nojalla oli sijoittajalle suorittanut.\n        Ekate Oy oli asetettu konkurssiin 4.1.1988 tehdystä hakemuksesta. Pankki oli takauksensa nojalla 22.1.1988 suorittanut viimeksi mainitun velkakirjan perusteella sijoittaja-asiakkaalle 204.294,30 markkaa.\n        Väihkösen 12.6.1986 antama vastatakaus kuului seuraavasti: \"Ekate Oy:n saatua liitteeksi jäljennettyä haltijavelkakirjaa vastaan nostaa Kansallis-Osake-Pankin pääkonttorin notariaattiosastolta asiakkaiden edelleen sijoitettavaksi tarkoittamia varoja mk 200.000.-, minkä velan velkakirjaehtojen mukaisesta takaisinmaksusta Kansallis-OsakePankki on mennyt omavelkaiseen takaukseen, antaa allekirjoittanut Osmo Väihkönen omavelkaisen vastatakauksen Kansallis-Osake-Pankille siitä, mitä Kansallis-OsakePankki mahdollisesti joutuu maksamaan Ekate Oy:n puolesta antamansa takauksen perusteella.\" Vastatakauksen sanamuodon mukaan Väihkönen oli antanut pankille vastatakauksen 10.6.1986 päivätyn velkakirjan osalta.\n        Pankki ei ollut näyttänyt, että Väihkönen olisi tiennyt tai hänen olisi edes pitänyt tietää, että pankin takaus, jolle Väihkönen antoi vastatakauksen, tarkoitti muitakin kuin 10.6.1986 allekirjoitettua velkakirjaa, mitä tuki se, että Väihkösen allekirjoitettavaksi tarkoitetussa vastatakauksessa 9.11.1987 oli ollut ehto siitä, että vastatakaus koski myös mahdollisesti uudistettavaa velkaa.\n        Vaikka Ekate Oy:n velka pankin eri sijoittaja-asiakkaille oli ollut 10.6.1986 alkaen 22.1.1988 saakka ainakin 200.000 markkaa, raastuvanoikeus on katsonut, ettei velkoja voitu pitää samana velkana, koska velan ei ollut näytetty olevan saman velkojan ja Ekate Oy:n välinen velkasuhde ja pankki oli antanut jokaisesta velasta eri takauksen. Väihkösen ei ollut näytetty antaneen sellaista vastatakausta, jonka perusteella hän olisi vastuussa muusta kuin 10.6.1986 laaditun velkakirjan sisällön johdosta pankille mahdollisesti aiheutuvasta maksuvelvollisuudesta. Ekate Oy:n maksettua 10.6.1986 saamansa velan 3.9.1986 Väihkönen oli velan maksun johdosta vapautunut vastatakauksestaan.\n        Sen vuoksi raastuvanoikeus on hylännyt kanteen ja velvoittanut pankin korvaamaan Väihkösen oikeudenkäyntikulut 9.000 markalla 16 prosentin korkoineen 18.11.1988 lukien.\n      \n      \n        Rovaniemen hovioikeuden tuomio 18.10.1990\n        Hovioikeus, jonka tutkittavaksi pankki oli saattanut jutun, on todennut, että Ekate Oy oli 10.6.1986 tunnustamaansa haltijavelkakirjaa vastaan saanut pankin välityksellä sille erityisin ehdoin sijoitettaviksi uskotuista varoista 200.000 markan suuruisen lainan, jonka eräpäivä oli ollut 1.9.1986.\n        Pankki oli velkakirjaan merkityssä takaussitoumuksessa sitoutunut omavelkaiseen takaukseen velkakirjan haltijalle velan takaisin maksamisesta. Väihkönen puolestaan oli 12.6.1986 antanut pankille vastatakauksen.\n        Ekate Oy:n edellä mainitun notaariaattiluoton eräännyttyä oli 2.9.1986 vallinneen käytännön mukaan menetelty siten, että Ekate Oy oli tunnustanut uuden notariaattiluottoa tarkoittaneen haltijavelkakirjan. Pankki oli antanut tuon uuden velkakirjan haltijalle omavelkaisen takauksen velan takaisin maksamisesta. Pankki oli hyvittänyt Ekate Oy:n tiliä erääntyneen luoton määrällä ja välittömästi sen jälkeen veloittanut tiliä samalla määrällä sekä tilittänyt määrän ensimmäisen velkakirjan haltijalle. Ekate Oy oli saanut erääntynyttä luottoa koskeneen velkakirjan haltuunsa.\n        Samalla tavoin oli menetelty myös 14.10. ja 1.12.1986 sekä 3.3.1987. Velan määrä ja velkakirjan ehdot eräpäivää lukuunottamatta olivat pysyneet ennallaan. Sama menettely oli toistettu vielä 15.4. ja 9.11.1987 vain sellaisin poikkeuksin, että Ekate Oy:n saama 200.000 markan velka ja sille erikseen myönnetty 148.900 markan toinen luotto oli 15.4.1987 yhdistetty yhdeksi 350.000 markan notariaattiluotoksi, jonka eräpäivä oli ollut 15.10.1987, ja että käytännön muututtua Ekate Oy:n tiliä ei ollut 9.11.1987 hyvitetty eikä veloitettu. Ekate Oy:n 9.11.1987 tunnustamassa 200.000 markan määräisessä velkakirjassa eräpäivä oli ollut 11.2.1988.\n        Ekate Oy:n jouduttua konkurssiin, joka oli alkanut 4.1.1988, pankki oli 22.1.1988 maksanut Ekate Oy:n puolesta sijoittaja-asiakkaalle 204.294,30 markkaa. Pankki oli valvonut takautumissaatavansa Ekate Oy:n konkurssissa. Konkurssituomiossa saatava oli vahvistettu maksettavaksi.\n        Väihkösen antaman vastatakauksen sanamuoto oli tulkinnanvarainen. Se ei kiistatta osoittanut, että Väihkönen olisi antanut vastatakauksen olemaan voimassa vain 10.6.1986 tunnustettuun velkakirjaan merkityn pankkitakauksen vakuutena. Sanamuoto ei kuitenkaan kiistattomasti osoittanut sitäkään, että vastatakaus oli ollut voimassa muihinkin edellä mainittuihin velkakirjoihin merkittyjen pankkitakausten vakuutena.\n        Jutussa esitettyihin 15.4. ja 9.11.1987 päivättyihin haltijavelkakirjoihin liittyneissä pankkitakauksen vastasitoumuksissa, jotka oli Ekate Oy:n puolesta allekirjoitettu, oli maininta siitä, että vastasitoumus oli voimassa siinäkin tapauksessa, että velka kerran tai useammin uudistettiin samansuuruisena tai pienempänä. Hovioikeuden käsityksen mukaan selvitys jutussa osoitti, että myös 10.6.1986 tunnustetussa haltijavelkakirjassa oli ollut vastaavan sisältöinen Ekate Oy:n allekirjoittama vastasitoumus. Ekate Oy:n 10.6.1986 erikseen allekirjoittamassa sitoumuksessa, joka koski takausprovision maksamista pankille, oli niin ikään maininta siitä, että pankki oli mennyt omavelkaiseen takaukseen myös tuolloin tunnustetun haltijavelkakirjan uudistamiseksi tehtyjen velkakirjojen maksamisesta.\n        Tulkinnallisesti epäselvässä tapauksessa oikeustointa tulkittiin sitoumuksen laatijalle vastaisesti, mutta myös siten, että tulkinta vastasi yleistä käytäntöä vastaavanlaisissa toimissa. Pankki oli esittänyt näyttöä vastaavanlaisissa toimissa noudatetusta käytännöstä. Hovioikeus on vastasitoumuksen sanamuodon tulkinnassa päätynyt niin ollen siihen, että pankin tarkoituksena oli ollut, että vastasitoumus oli ollut voimassa kaikkiin edellä mainittuihin haltijavelkakirjoihin merkittyjen pankkitakausten vakuutena. Väihkönen ei puolestaan ollut esittänyt sellaista näyttöä, jonka perusteella tulkinnassa tulisi päätyä toisenlaiseen tulokseen. Väihkönen oli mainituista luottoasiakirjoista ja muutoinkin voinut vaikeudetta selvittää pankkitakauksen vakuutena käytetyn vastatakauksen ulottuvuuden. Siten Väihkösen oli pitänyt tietää, että vastatakaus tuli olemaan voimassa myös uusiin haltijavelkakirjoihin merkityn pankkitakauksen vakuutena.\n        Hovioikeus on sen vuoksi katsonut selvitetyksi, että Väihkönen oli 12.6.1986 omavelkaisena takaajana sitoutunut maksamaan pankille sen, mitä pankki joutuisi maksamaan Ekate Oy:n saamasta 200.000 markan määräisestä luotosta.\n        Ekate Oy ei ollut maksanut sanottua luottoa. Kun maksua ei ollut tapahtunut, velkaa oli pidettävä samana, vaikka notariaattiluototusta jatkettaessa oli menetelty edellä selostetuin tavoin.\n        Väihkönen ei ollut vapautunut vastatakauksestaan sen johdosta, että kaksi luottoa oli mainituin tavoin yhdistetty toisiinsa.\n        Väihkösen antamalla vastatakauksella ei ollut ollut määrättyä eräpäivää eikä se ollut sisältänyt velvoitetta suoritukseen määrätyn ajan kuluessa. Vastatakaukseen ei siten ollut sovellettava takausasetuksen 4 §:n säännöstä yhden vuoden vanhentumisajasta.\n        Sen vuoksi hovioikeus on, kumoten raastuvanoikeuden päätöksen ja vapauttaen pankin oikeudenkäyntikulujen korvausvelvollisuudesta, velvoittanut Väihkösen suorittamaan pankille vaaditut 204.294,30 markkaa 16 prosentin korkoineen 22.1.1988 lukien.\n      \n    \n    \n      MUUTOKSENHAKU KORKEIMMASSA OIKEUDESSA\n      Väihköselle on myönnetty valituslupa 8.2.1991. Väihkönen on vaatinut hovioikeuden tuomion kumoamista ja raastuvanoikeuden päätöksen pysyttämistä sekä pankin velvoittamista korvaamaan hänen oikeudenkäyntikulunsa.\n      Pankki on antanut siltä pyydetyn vastauksen. Pankki on vaatinut korvausta vastauskuluista korkoineen.\n    \n    \n      KORKEIMMAN OIKEUDEN RATKAISU 25.10.1991\n      \n        Perustelut\n        Asiassa on selvitetty tapahtuneen kuten hovioikeuden tuomiossa on selostettu. Antamansa vastatakauksen mukaan Väihkönen on sitoutunut korvaamaan pankille sen, minkä pankki mahdollisesti joutuu maksamaan sijoittaja-asiakkaalleen vastatakaukseen liitetyn 10.6.1986 laaditun velkakirjan suorittamisen vakuudeksi antamansa pankkitakauksen perusteella. Näin ollen Väihkönen ei vastatakauksensa perusteella ole vastuussa siitä, mitä pankki myöhemmin laadittujen velkakirjojen vakuudeksi antamiensa pankkitakausten perusteella on joutunut maksamaan.\n      \n      \n        Tuomiolauselma\n        Hovioikeuden tuomio kumotaan ja raastuvanoikeuden päätöksen lopputulos oikeudenkäyntikulujen korvausvelvollisuutta koskevine lausumineen jää pysyväksi. Pankki velvoitetaan suorittamaan Väihköselle korvaukseksi oikeudenkäyntikuluista hovioikeudessa ja Korkeimmassa oikeudessa yhteensä 3.000 markkaa.\n        \n          Ratkaisuun osallistuneet: oikeusneuvokset Jalanko, Nikkarinen, Roos, Suhonen ja Raulos (eri mieltä)\n        \n      \n      \n        Esittelijän mietintö ja eri mieltä olevan jäsenen lausunto\n        Virkaa toimittava esittelijäneuvos Kalske: Korkein oikeus lausunee perusteluinaan ja tuomiolauselmanaan seuraavaa.\n        Perustelut\n        Väihkönen on 12.6.1986 antanut kysymyksessä olevan vastatakauksen sen takautumissaatavan vakuudeksi, joka pankille mahdollisesti syntyy sen joutuessa Ekate Oy:n puolesta antamansa pankkitakauksen perusteella suorittamaan pankin sijoittaja-asiakkaalle siitä notariaattiluotosta, minkä pankki on 10.6.1986 välittänyt sijoittaja-asiakkaalta Ekate Oy:lle. Väihkösen vastatakaus on annettu eri asiakirjalla kuin päävelvoite, pankin antama pankkitakaus. Notariaattiluottoa välitettäessä on ollut tiedossa, että luotto tullaan sen erääntyessä toistuvasti maksamaan Ekate Oy:lle myönnettävällä uudella notariaattiluotolla ja että pankki kullakin kerralla tulee uudistamaan luoton maksamisen vakuudeksi Ekate Oy:n puolesta antamansa pankkitakauksen, kuten on tapahtunutkin. Väihkösen on vastatakaustaan 12.6.1986 antaessaan täytynyt tietää tästä. Vastatakaus on siten ollut myös pankin 9.11.1987 antaman pankkitakauksen vakuutena. Kun Väihkösen takaukseen ei hovioikeuden mainitsemasta syystä ole sovellettava takausasetuksen 4 §:ssä säädettyä vuoden vanhentumisaikaa ja kun pankki on 22.1.1988 pankkitakauksen perusteella maksanut Ekate Oy:n puolesta kanteessa vaaditun määrän, Väihkönen on vastatakauksen perusteella velvollinen suorittamaan tuon määrän pankille.\n        Näillä perusteilla Korkein oikeus ratkaisee jutun tuomiolauselmasta ilmenevällä tavalla.\n        Tuomiolauselma\n        Hovioikeuden tuomion lopputulosta ei muuteta. Väihkönen velvoitetaan suorittamaan pankille korvaukseksi vastauksen antamisesta täällä aiheutuneista kuluista 800 markkaa 16 prosentin korkoineen tämän tuomion antamisesta lukien.\n        Oikeusneuvos Raulos: Hyväksyn mietinnön.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1991:151"
  ],
  "description": [
    "http://data.finlex.fi/voc/kko/fin/c717c86c",
    "http://data.finlex.fi/voc/kko/swe/c6ccd1cf",
    "http://data.finlex.fi/voc/kko/fin/500e0058",
    "http://data.finlex.fi/voc/kko/swe/dd4238de"
  ],
  "judgmentNumber": [
    "151"
  ],
  "date": [
    "1991-05-29"
  ],
  "issued": [
    "1991-10-25"
  ],
  "creator": [
    "http://data.finlex.fi/common/KKO"
  ],
  "year": [
    "1991"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}