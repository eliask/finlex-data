{
  "@id": "sfecli:kko/1983/II71",
  "languageVersion": [
    {
      "@id": "sfecli:kko/1983/II71/fin",
      "title_fi": [
        "KKO:1983-II-71"
      ],
      "abstract_fi": [
        "\n    VesiL:n mukaisella luvallisella toimenpiteellä oli aiheutettu ranta-alueen kohdalla olevalle, muusta vesialueesta erotetulle vesialueelle täydellinen kalakato. Lomailu- ja muuhun virkistyskäyttöön soveltuvan rannan omistajalla katsottiin olevan oikeus saada VesiL 11 luvun 3 §:n 2 kohdan nojalla korvaus kalakadosta aiheutuvan ranta-alueen myyntiarvon alenemisesta riippumatta hänen oikeudestaan vesialueeseen. Koska rantaalueen mahdollisen myyntiarvon alenemista ei ollut katselmustoimituksessa eikä VEO:ssa tutkittu, asia palautettiin tältä osin VEO:teen.\n  "
      ],
      "hasFormat": {
        "@id": "sfecli:kko/1983/II71/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      KKO:n päätös makeanveden altaan muodostamisesta aiheutuneiden vahinkojen korvaamista koskevassa asiassa\n      \n        Hakijat\n        1) Uudestakaupungista olevat Vohdensaaren kalastuskunta ja kolme muuta kalastuskuntaa\n        2) Samasta kaupungista olevat emännöitsijä A ja kalastaja B sekä eräät muut Uudenkaupungin kaupungissa ja Kalannin kunnassa sijaitsevan, mereen rakennetun makeanveden altaan äärellä olevien rantakiinteistöjen omistajat\n      \n      \n        Vastapuoli\n        Uudenkaupungin kaupunki\n      \n      \n        Ratkaisu, johon on haettu muutosta\n        VYO:n päätös 29.7.1980\n      \n      \n        Länsi-Suomen vesioikeudelle saapunut hakemus\n        Uudenkaupungin kaupunginhallitus oli 15.3.1963 päivätyllä VEO:lle osoitetulla hakemuksella anonut lupaa makeanveden altaan rakentamiseen mereen Velhoveden ja Ruotsinveden alueelle Uudenkaupungin maalaiskunnassa sekä Kalannin ja Pyhänmaan kunnissa samoin kuin veden johtamiseen sanotusta altaasta Uuteenkaupunkiin ja Uudessakaupungissa Hangon saaressa olevaan Rikkihappo Oy:n teollisuuslaitokseen.\n        Yrityksen tarkoituksena oli eristää Uudenkaupungin läheisyydessä oleva Velhovesi niminen merenlahti sekä siihen liittyvä Ruotsinvesi merestä rakentamalla padot useisiin salmiin ja muodostaa täten noin 37 km2:n laajuinen makeanveden allas.\n      \n      \n        Selostus oikeuksien päätöksissä\n        VEO oli hakemuksen oltua käsiteltävänä katselmustoimituksessa 9.6.1964 antamallaan päätöksellä myöntänyt kaupunginhallitukselle anotun luvan. Sen jälkeen VEO oli 27.6.1964 ja 26.9.1964 tekemillään päätöksillä hakemuksesta myöntänyt kaupunginhallitukselle luvat eräiden lupapäätöksen lainvoimaiseksi tulemista. Työluvissa oli muun muassa määrätty, että ennen rakennustyöhön ryhtymistä oli maksettava lupapäätöksestä tarkemmin ilmenevät ennakkokorvaukset asianomaisille oikeudenomistajille yrityksestä johtuvasta kalastusoikeuden käyttämiseen kohdistuvasta vahingosta, haitasta ja muusta edun menetyksestä.\n        Korkein hallinto-oikeus, jonne eräät asianosaisista olivat valittaneet, oli 17.9.1965 antamallaan päätöksellä mainitseminsa perustein palauttanut asian VEO:lle uudelleen käsiteltäväksi.\n        VEO oli asian oltua asiakirjoista ilmenevän menettelyn alaisena 2.2.1966 tekemällään päätöksellä määrännyt asian käsiteltäväksi uudelleen katselmustoimituksessa, joka oli saatettu loppuun 29.10.1970.\n      \n      \n        Katselmustoimituksen toimitusmiesten lausunto ja sen johdosta tehdyt muistutukset\n        Toimitusmiehet olivat 31.3.1971 lähtien nähtävissä olleessa lausunnossaan esittäneet, että yrityksestä aiheutuvasta kalastuksen tuoton menetyksestä oli asianomaisille oikeudenomistajille suoritettava lausunnossa tarkemmin ilmenevät kertakaikkiset korvaukset. Lausunnossaan toimitusmiehet eivät olleet selvittäneet, aiheutuiko yrityksestä allasalueen ranta-alueiden omistajille vahinkoa ranta-alueiden myyntiarvon alenemisen muodossa.\n        Vohdensaaren kalastuskunta ja sen myötäpuolina olevat kalastuskunnat olivat muistutuksessaan muun muassa vaatineet kalastuksen tuoton menetyksestä maksettavien korvausten korottamista.\n        A ja B sekä heidän myötäpuolensa kukin erikseen olivat muistutuksissaan muun muassa vaatineet korvausta kiinteistöjensä myyntiarvon alenemisesta.\n        Hakijat olivat kukin osaltaan toistaneet katselmustoimituksissa esittämänsä muutkin vaatimukset.\n        Uudenkaupungin kaupunginhallitus oli muistutuksessaan esittänyt muun muassa, että toimitusmiesten lausuntoa oli merkittävimpien korvauskysymysten osalta pidettävä puutteellisena, minkä vuoksi kaupunki oli pyytänyt VEO:ta palauttamaan asian toimitusmiesten täydennettäväksi.\n        Vohdensaaren kalastuskunta ja sen myötäpuolet sekä A myötäpuolineen olivat VEO:n pyynnöstä antaneet selityksensä ja siinä muun muassa yhtyneet kaupunginhallituksen pyyntöön asian palauttamisesta toimitusmiesten täydennettäväksi.\n        Vesihallitus oli 16.10.1972 määrännyt biologi X:n avustamaan VEO:ta asiassa. X:n 21.3.1973 antamassa lausunnossa oli ilmoitettu muun muassa, että makeanveden altaan veden laadun kehitystä oli seurattu vuonna 1964 tapahtuneesta altaan valmistumisesta alkaen. Altaan veden makeutuminen oli odotettua vuosina 1964 - 1967. Syksyllä 1968 oli tapahtunut altaan jäätymisen aikoihin kalojen joukkotuho lähes täydellisenä altaan valuma-alueelta tulleiden happamien alunavesien johdosta. Makeanveden altaan vesi oli erittäin hapanta ja korvaavat toimet kalanistutuksin olivat hyödyttömiä. Tilanteen paraneminen lähitulevaisuudessa oli epätodennäköistä.\n      \n      \n        VEO:n ratkaisu\n        VEO oli 8.4.1974 antanut asiassa päätöksensä. VEO, joka myöskään ei ollut tutkinut ranta-alueiden myyntiarvoon mahdollisesti kohdistuvia vahinkoja, oli hylännyt vaatimuksen asian palauttamisesta katselmustoimitukseen perusteettomana. VEO oli päätöksessään mainituilla perusteilla ja ehdoilla antanut Uudenkaupungin kaupunginhallitukselle luvan Velhovesi ja Ruotsinvesi nimisten merenlahtien rakentamiseen makeanveden altaaksi Uudessakaupungissa ja Kalannin kunnassa, altaan säännöstelyyn sekä veden johtamiseen altaasta yhdyskunnan ja teollisuuden vedensaannin turvaamiseksi.\n        Uudenkaupungin ja maksettava asianosaisille oikeudenomistajille VEO:n päätöksestä tarkemmin ilmenevät korvaukset\n        a) kalastuksen tuoton menetyksestä ja\n        b) kalanpyydysten sekä pyyntikaluston ja rakenteiden käyttö- mahdollisuuden menettämisestä ja vähentymisestä.\n        VEO:n lupapäätöksessä Uudellekaupungille oli asetettu muun muassa seuraava lupaehto:\n        22) Uudenkaupungin tuli kustannuksellaan suorituttaa tutkimuksia altaan koillisosassa esiintyvän vesikasvuston laajuudesta ja lisääntymisestä sekä tutkituttaa erityisten toimenpiteiden mahdollisuutta vesikasvustosta vesiliikenteelle ja ranta-alueen käytölle aiheutuvien haitallisten vaikutusten vähentämiseksi. Näihin toimenpiteisiin oli ryhdyttävä välittömästi, jos ne osoittautuivat tarkoituksenmukaisiksi.\n        Uudenkaupungin kaupunginhallituksen oli viimeistään vuoden 1976 kuluessa saatettava uudella hakemuksella VEO:n käsiteltäväksi asia edellä sanottujen haitallisten vaikutusten rajoittamiseksi suoritettavista toimenpiteistä tai näistä vesija ranta-alueen käyttöön kohdistuvien haittojen korvaamisesta. Tähän hakemukseen oli liitettävä edellä mainitussa lupaehdossa tarkoitettujen tutkimusten tulokset ja selvitykset sekä muut asiaan kuuluvat tiedot. Hakemuksen johdosta annettavassa päätöksessä VEO tuli antamaan lausuntonsa vesikasvillisuuden aiheuttamien vahinkojen ja haittojen estämisestä ja mahdollisesta korvaamisesta.\n        Vohdensaaren kalastuskunta ja sen myötäpuolet, A ja sen myötäpuolet B:tä lukuun ottamatta ja Uudenkaupungin kaupunki olivat hakeneet VEO:n päätöksen muutosta KHO:ssa. KHO oli 3.4.1975 antamallaan päätöksellä ratkaissut asian muulta kuin rahakorvauksia koskevalta osalta ja rahakorvausten osalta siirtänyt asian VYO:n käsiteltäväksi.\n      \n      \n        Vesiylioikeuden ratkaisu\n        VYO, joka oli hylännyt asian palauttamista koskevat vaatimuksen asian selvitettyyn tilaan näiden aiheettomina, oli 29.7.1980 antamassaan päätöksessä katsonut, ettei ollut syytä muuttaa VEO:ta päätöstä.\n      \n    \n    \n      KORKEIN OIKEUS\n      \n        Vaatimukset\n        Hakijat pyysivät valituslupaa ja Vohdensaaren kalastuskuntaa ja sen myötäpuolia lukuun ottamatta vaativat, että Uudenkaupungin kaupunki velvoitettaisiin suorittamaan heille korvaukseksi makeanveden allasalueella tapahtuneesta kalakannan häviämisestä aiheutuneesta allasta ympäröivien ranta-alueiden myyntiarvon alenemisesta 2 mk/m2 ja siten että korvausta tuli suorittaa 70 metrin etäisyydeltä rantaviivasta. Hakijat kukin osaltaan olivat toistaneet asiassa aikaisemmin esittämänsä kalastuksen tuoton ja kalastajan ammatin tai sivuammatin menettämistä koskevat korvausvaatimukset sekä vahinkokertoimen ja elinkustannusindeksin käyttöä koskevat vaatimukset.\n      \n    \n    \n      VALITUSLUPAHAKEMUSTEN RATKAISU JA VÄLITOIMI\n      Uudenkaupungin kaupungin annettua siltä pyydetyn vastauksen hakemuksiin KKO myönsi 15.12.1981 muille hakijoille paitsi B:lle ja kalastuskunnille valitusluvan siltä osin kuin VYO:n päätös koski hakijoiden vaatimuksia ranta-alueiden myyntiarvon alenemisen korvaamisesta ja siirsi kysymyksen valitusluvan myöntämisestä muilta osin ratkaistavaksi valituksen käsittelyn yhteydessä. Ottaessaan valituksen käsiteltäväkseen KKO, koska B ei ollut hakenut muutosta VEO:ta päätökseen eikä VYO ollut muuttanut B:n vahingoksi VEO:n päätöstä, jätti B:n valituslupahakemuksen tutkimatta. Tutkiessaan kalastuskuntien valituslupahakemukset ja muitten hakijoitten valituslupahakemukset niiltä osin kuin hakemuksissa oli kysymys muista vaatimuksista kuin ranta-alueiden myyntiarvon alenemista koskevasta korvausvaatimuksesta KKO hylkäsi ne.\n      VEO:n päätös B:n osalta ja VYO:n päätös kalastuskuntien osalta kokonaan sekä muiden hakijoiden kohdalta niiltä osin kuin valituslupaa ei myönnetty jäivät siis pysyviksi.\n    \n    \n      KKO:n ratkaisu valitukseen\n      \n        Perustelut\n        Oli näytetty, että kalakanta oli kysymyksessä olevassa makeanveden altaassa sen veden laadun muuttumisen johdosta tuhoutunut lähes kokonaan eikä uuden kannan kasvu ollut todennäköisesti vastaisuudessakaan mahdollinen. Kaikenlaisen kalastuksen harjoittaminen oli allasalueella loppunut ja vesialueen omistajille ja kalastuskunnille oli tuomittu muun ohella kalastuksen tuoton menetyksen käsittäviä korvauksia. Kun ranta-alueitten omistaja ei voinut vesialueen muuntumisen johdosta kalastaa ja kun yleiskalastusoikeuksiin kuuluvat virkistyskalastus ja kalastuskunnan luvalla tapahtuva kotitarve- ja virkistyskalastus ei ollut mahdollista, se oli omiaan vaikuttamaan ranta-alueitten loma- ja virkistystarkoituksiin tapahtuvaan käyttämiseen riippumatta siitä, harjoitettiinko kalastusta omistus- tai erityisen oikeuden perusteella taikka yleiskalastusoikeuden nojalla. Oli ilmeistä, että puheena olevan allasalueen kalakannan tuhoutuminen oli alentanut altaan lomailu- ja virkistyskäyttöisten ranta-alueitten myyntiarvoa ja että niitten omistajilla oli näin ollen syntynyt vahinkoa, josta vesilain 11 luvun 3 §:n 2 kohdan nojalla oli suoritettava korvausta. Asiassa ei ollut kuitenkaan, niinkuin olisi pitänyt, oliko ja missä määrin hakijoille tätä vahinkoa aiheutunut.\n      \n      \n        Lainkohdat\n        VesiL 16 luku 21 § sekä 18 luku 3 ja 8 §\n      \n      \n        Päätöslauselma\n        VYO:n päätös kumottiin siltä osin kuin oli kysymys A:lle ja hänen myötäpuolilleen B:tä lukuun ottamatta ranta-alueiden myyntiarvon alenemisesta tuomittavasta korvauksesta. Näiden valittajien kohdalta asia palautettiin ranta-alueiden myyntiarvon alenemisesta vaadittua korvausta koskevalta osalta VEO:een, jonka tuli, ottaen huomioon palautuksen syy, ilmoituksetta ottaa valittajien vaatimukset sanotulta osalta uudelleen käsiteltäväksi ja menetellä siinä lain mukaan.\n        \n          Ratkaisuun, joka oli yksimielinen, osallistuivat oikeusneuvokset Jalanko, Surakka ja Riihelä sekä ylimääräiset oikeusneuvokset Paasikoski ja Heikkilä.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II71"
  ],
  "referenceToLegislation": [
    "http://data.finlex.fi/eli/sd/1961/264"
  ],
  "description": [
    "http://data.finlex.fi/voc/kko/fin/c1226b94",
    "http://data.finlex.fi/voc/kko/swe/abf8e040"
  ],
  "judgmentNumber": [
    "II71"
  ],
  "date": [
    "1982-06-17"
  ],
  "issued": [
    "1983-05-31"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}