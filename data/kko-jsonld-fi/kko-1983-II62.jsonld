{
  "@id": "sfecli:kko/1983/II62",
  "languageVersion": [
    {
      "@id": "sfecli:kko/1983/II62/fin",
      "title_fi": [
        "KKO:1983-II-62"
      ],
      "abstract_fi": [
        "\n    Yhtiö, joka oli hyväksynyt vekselin, oli yhtiön konkurssiin asettamispäivänä maksanut vekselin määrän pankkiin, jonne vekseli oli diskontattu. Pankki oli takaisinsaantijutussa velvoitettu palauttamaan vekselin määrä yhtiön konkurssipesälle ja pankki oli, saaden vekselin uudelleen haltuunsa, täyttänyt maksuvelvollisuutensa. Vekselisaamisen katsottiin rauenneen hyväksyjän maksaessa vekselin määrän eikä pankilla enää ollut vekselin nojalla oikeutta saada sen määrää asettajalta.\n  "
      ],
      "hasFormat": {
        "@id": "sfecli:kko/1983/II62/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Hollolan KO:n päätös 23.10.1980\n        Kansallis-Osake-Pankin liikkeenharjoittaja A:ta vastaan 28.9.1980 vireille paneman kanteen johdosta KO oli todennut, että A oli 2.7.1979 asettanut ja B Oy hyväksynyt 20 000 markan määräisen, 2.10.1979 erääntyvän ja 2.7.1979 Kansallis-Osake-Pankin Järvelän konttoriin diskontatun vekselin. B Oy, joka oli omasta hakemuksestaan 10.7.1979 asetettu konkurssin, oli viimeksi mainittuna päivänä maksanut vekselin sanottuun konttoriin saaden vekselin haltuunsa. Helsingin RO oli sitten B Oy:n konkurssipesän nostamista takaisinsaantikanteesta 21.3.1980 julistamallaan päätöksellä velvoittanut mainitun pankin suorittamaan konkurssipesälle vekselin määrän 20 000 markkaa 6 prosentin korkoineen ja oikeudenkäyntikuluina 1 200 markkaa, mitkä oli yhteensä 22 143 markkaa 33 penniä pankki oli 23.4.1980 maksanut konkurssipesälle. Tämän jälkeen pankki oli RO:n antaman jälkivalvontaosoituksen perusteella 19.6.1983 suorittanut Hollolan HO:ssa mainittujen 20 000 markan korkoineen ja oikeudenkäyntikulujen yhteismäärän jälkivalvonnan KO oli 22.7.1980 julistamassaan tuomiossa määrännyt valvotun saatavan maksettavaksi konkurssipesän varoista. Tuolle etuoikeudettomalle saatavalle ei kuitenkaan kertynyt suoritetusta konkurssipesästä.\n        Kansallis-Osake-Pankin vaadittua kanteessaan, jota A oli vastustanut, A:n velvoittamista vekselin asettajana korvaamaan pankille vekselin määrän 20 000 markkaa 6 prosentin korkoineen 10.7.1979 lukien ja edellä mainitut takaisinsaantijutun oikeudenkäyntikulut 1 200 markkaa sekä pankin kulut tästä jutusta, KO oli katsonut selvitetyksi, että kysymyksessä olevan vekselin hyväksyjän B Oy:n tultua 10.7.1979 asetetuksi konkurssiin vekselin maksaneella Kansallis-Osake-Pankilla oli, saatuaan vekselin uudelleen haltuunsa, oikeus protestista riippumattomaan takautumiskanteeseen vekselin osalta sen asettajaa A:ta vatsan. Koska takautumiskanne lisäksi oli, huomioon ottaen että se oli pantu vireille haasteella vuoden kuluessa vekselin erääntymispäivästä, jo sen perusteella nostettu ajoissa ja kanne muutoinkin, paitsi mainittujen 1 200 markan oikeudenkäyntikulujen ja korkoajan osalta, oli hyväksyttävä, KO oli vekselilain 44 §:n 6 momentin, 48 §:n 1 momentin, 70 §:n 2 momentin ja 71 §:n 1 momentin nojalla velvoittanut A:n asianmukaisesti kuitattua vekseliä vastaan suorittamaan Kansallis-Osake-Pankin vekselin määrän 20 000 markkaa 6 prosentin korkoineen vekselin erääntymispäivästä 2.10.1979 lukien ja korvaamaan pankin oikeudenkäyntikulut tästä jutusta 2 375 markalla 50 pennillä.\n      \n      \n        Kouvolan HO:n tuomio 30.9.1981\n        HO, jonka tutkittavaksi A oli saattanut jutun uudistaen vaatimuksensa kantaan hylkäämistä ja KO:ssa olleiden kulujensa korvaamisesta 1 378 markalla sekä vaatien lisäksi korvausta HO:ssa olleista kuluistaan ja jossa Kansallis-Osake-Pankki oli vastustanut muutoksenhakemusta sekä vaatinut vastauskulujensa korvaamista 700 markalla, oli katsonut, että koska vekselin hyväksyjä B Oy oli maksanut vekselin 10.7.1979, vekselisaaminen oli tuona päivänä rauennut ja vekselin asettaja A oli vapautunut vekselivastuusta. Sen vuoksi pankilla, vaikka se olikin takaisinsaantioikeudenkäynnin johdosta joutunut suorittamaan vekselin määrän yhtiön konkurssipesälle, ei enää ollut vekselin nojalla oikeutta vaatia suoritusta A:lta. Näillä perusteilla HO oli, kumoten KO:n päätöksen, hylännyt kanteen ja vapauttanut A:n tuomitusta korvausvelvollisuudesta sekä velvoittanut pankin korvaamaan A:n oikeudenkäyntikulut KO:ssa 1 300 markalla ja HO:ssa 800 markalla.\n      \n    \n    \n      KORKEIN OIKEUS\n      Pyytäen valituslupaa Kansallis-Osake-Pankki haki muutosta HO:n tuomioon. Lupa myönnettiin. A:n kuoltua 16.11.1980 hänen oikeudenomistajansa antoivat heiltä hakemuksen johdosta pyydetyn vastauksen.\n      KKO t. tutki jutun.\n      \n        Perustelut\n        HO:n tuomion perustelut hyväksyttiin ja todettiin lisäksi, ettei Kansallis-Osake-Pankilla ollut oikeutta vekselin asettajan A:n oikeudenomistajilta saada korvausta, koska ei ollut näytetty A:n Kansallis-Osake-Pankin vahingoksi hyötyneen siitä. jos saaminen raukeaisi.\n      \n      \n        Lainkohta\n        Vekselilaki 74 §\n      \n      \n        Tuomiolauselma\n        HO:n tuomion lopputulosta ei muutettu ja se jäi siis pysyväksi.\n        \n          Ratkaisuun osallistuneet: oikeusneuvokset Jalanko, Ådahl, Nikkarinen ja Lehtonen sekä ylimääräinen oikeusneuvos Karetie\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1983-05-05"
  ],
  "judgmentNumber": [
    "II62"
  ],
  "date": [
    "1982-12-02"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1983:II62"
  ],
  "year": [
    "1983"
  ],
  "description": [
    "http://data.finlex.fi/voc/kko/swe/ebcbea26",
    "http://data.finlex.fi/voc/kko/fin/fa96e3f3"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}