{
  "@id": "sfecli:kko/1986/II33",
  "languageVersion": [
    {
      "@id": "sfecli:kko/1986/II33/fin",
      "title_fi": [
        "KKO:1986-II-33"
      ],
      "abstract_fi": [
        "\n    Alemmat oikeudet olivat jättäneet kuolinpesän eräiden osakkaiden eloon jäänyttä puolisoa vastaan nostaman osituksen moitekanteen tutkimatta sillä perusteella, ettei kannetta ollut perintökaaren 23 luvun 10 §:n 1 momentin mukaisesti pantu vireille yhtä pesän osakasta vastaan, joka tosin oli omasta aloitteestaan ollut jutussa kuultavana. Korkein oikeus katsoi, huomioon ottaen perintökaaren 18 luvun 2 §:n 2 momentin, että kanne oli tutkittava, ja palautti jutun alioikeuteen.\n  "
      ],
      "hasFormat": {
        "@id": "sfecli:kko/1986/II33/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Halikon kihlakunnanoikeudessa\n        A ja B omasta puolestaan ja holhoojantoimessaan alaikäisen lapsensa C:n holhoojana ovat D:lle 8.2.1984 tiedoksi toimituttamansa haasteen nojalla kihlakunnanoikeudessa lausuneet, että pesänjakaja asianajaja X oli 18.8.1983 saattanut loppuun omaisuuden osituksen Perniöstä olleen ja 8.11.1979 kuolleen E:n perillisten, joita A ja hänen myötäpuolensa olivat, ja lesken D:n välillä. Osituksessa pesänjakaja oli todennut D:n omaisuuden käsittäneen muun muassa Leikon tilan RN:o 1:2 ja Reikon tilan RN:o 1:1 Perniön kunnan Eikkulan kylässä sekä Traanan tilan RN:o 1:3 Perniön kunnan Provanin yksinäistaloa ja Vähäreikon tilan RN:o 2:1 saman kunnan Suonenniityn kylässä, mitkä tilat oli 8.8.1980 allekirjoitetulla kauppakirjalla myyty yhdelle perillisistä eli F:lle. Pesänjakaja oli arvioinut tilat yhteensä 300.000 markan arvoisiksi ja todennut, etteivät puolisot puolin ja toisin olleet velvollisia suorittamaan toisilleen tasinkoa. D:n, joka oli ilmoittanut, ettei hän avioliittolain 103 §:n 2 momentin nojalla luovuttaisi mitään omaisuutta E:n perillisille, oli kuitenkin katsottava jo ennen ositusta luopuneen oikeuksistaan sanottuihin kiinteistöihin, joiden arvo todellisuudessa oli vähintään 490.000 markkaa, ja hänen oli samalla katsottava luopuneen oikeudestaan vedota avioliittolain 103 §:n 2 momentin säännökseen. Lisäksi D:n kauppahintasaatavaa 100.000 markkaa F:ltä ei ollut osituksessa vahvistettu ensin mainitun varoiksi ja kuolleen puolison perillisillä oli oikeus saada vastiketta, jos leski oli käyttämällä väärin vallintaoikeuttaan aiheuttanut sen, että avio-oikeuden alainen omaisuus oli oleellisesti vähentynyt. Sen vuoksi A ja hänen myötäpuolensa ovat vaatineet, että kihlakunnanoikeus toteaisi, ettei D:llä olosuhteet huomioon ottaen ollut oikeutta avioliittolain 103 §:n 2 momentin nojalla kieltäytyä suorittamasta tasinkoa, ja että ositus kumottaisiin, tai toissijaisesti, että kihlakunnanoikeus määräisi ositusta oikaistavaksi siten, että D velvoitettaisiin suorittamaan A:lle ja B:lle kummallekin erikseen vastiketta 65.000 markkaa eli yhteensä 130.000 markkaa 16 prosentin korkoineen haasteen tiedoksiantopäivästä lukien.\n        D on vastustanut kannetta ja vaatinut korvausta oikeudenkäyntikuluistaan.\n        F on kuolinpesän osakkaana omasta aloitteestaan 18.4.1984 pidetyssä kihlakunnanoikeuden istunnossa liittynyt oikeudenkäyntiin ilmoittaen tukevansa D:tä ja yhtyvänsä siihen, mitä tämän puolesta oli lausuttu.\n      \n      \n        Kihlakunnanoikeuden päätös 26.6.1984\n        Kihlakunnanoikeus on käsitellyt jutun ja havainnut, että A ja hänen myötäpuoltensa kihlakunnanoikeudessa esittämät vaatimukset koskivat osituksen kumoamista tai oikaisemista sillä perusteella, ettei D:llä olisi avioliittolain 103 §:n 2 momentin perusteella ollut oikeutta kieltäytyä luovuttamasta omaisuutta E:n perillisille ja että D:n myymät haasteessa mainitut tilat oli jakokirjassa arvioitu arvoltaan liian alhaisiksi. Mainitut seikat pesänjakaja oli 19.5.1983 toimitetussa osituksessa tutkinut ja ratkaissut.\n        Osakkaan, joka tahtoo moittia pesänjakajan toimittamaa ositusta, on avioliittolain 98 §:n, oikeastaan 106 §:n sekä perintökaaren 23 luvun 10 §:n 1 momentin mukaan nostettava kanne muita osakkaita vastaan kuuden kuukauden kuluessa osituksen toimittamisesta. A ja hänen myötäpuolensa eivät olleet sanotussa järjestyksessä panneet vireille moitekannetta E:n kuolinpesän osakasta F:ää vastaan. Sen vuoksi ja kun kaikki osakkaat eivät siis olleet olleet oikeudenkäynnissä lain edellyttämin tavoin kantajina tai vastaajina, kihlakunnanoikeus on jättänyt kanteen tutkimatta ja velvoittanut A:n ja hänen myötäpuolensa yhteisvastuullisesti suorittamaan D:lle korvaukseksi tällä jutun vuoksi olleista oikeudenkäyntikuluista 2.000 markkaa.\n      \n      \n        Turun hovioikeuden tuomio 14.12.1984\n        Hovioikeus, jonka tutkittavaksi A ja B olivat saattaneet jutun, on tuomiossaan todeten, että ositus oli toimitettu 18.8.1983, katsonut, ettei ollut syytä muuttaa kihlakunnanoikeuden päätöstä, sekä velvoittanut A:n ja hänen myötäpuolensa suorittamaan D:lle korvaukseksi tällä hovioikeudessa olleista kuluista 750 markkaa.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      A ja B ovat yhteisesti vaatineet, että heidän kanteensa tutkittaisiin ja hyväksyttäisiin.\n      Valituslupa on myönnetty 18.4.1985.\n      D on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Jutussa on kysymys kuolleen puolison perillisten ja eloon jääneen puolison välillä toimitetun osituksen moittimisesta. Eturistiriitaa ei tällaisessa tilanteessa ole perillisten välillä, vaan perillisten ja eloon jääneen puolison välillä. Kun perillinen tahtoo moittia ositusta, hänen on sen vuoksi kohdistettava kanteensa eloon jääneeseen puolisoon ja muut perilliset on perintökaaren 18 luvun 2 §:n 2 momentista ilmenevän oikeusohjeen mukaisesti haastettava kuultaviksi. Koska A ja B ovat nostaneet kanteensa D:tä vastaan perintökaaren 23 luvun 10 §:n 1 momentissa säädetyssä ajassa ja kun F on omasta aloitteestaan ollut jutussa kuultavana, alempien oikeuksien ei olisi mainitsemillaan perusteilla pitänyt jättää kannetta tutkimatta.\n      \n      \n        Päätöslauselma\n        Korkein oikeus kumoaa hovioikeuden tuomion ja kihlakunnanoikeuden päätöksen sekä palauttaa jutun kihlakunnanoikeuteen ilmoituksesta uudelleen käsiteltäväksi.\n      \n      \n        Ratkaisuun osallistuneet: presidentti Olsson, oikeusneuvokset Portin, Riihelä, Lindholm ja Ketola\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II33"
  ],
  "judgmentNumber": [
    "II33"
  ],
  "date": [
    "1985-08-27"
  ],
  "issued": [
    "1986-03-10"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}