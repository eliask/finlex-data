{
  "@id": "sfecli:kko/1986/II58",
  "languageVersion": [
    {
      "@id": "sfecli:kko/1986/II58/fin",
      "title_fi": [
        "KKO:1986-II-58"
      ],
      "abstract_fi": [
        "\n    Äiti oli nostanut huoltoonsa uskotusta lapsesta maksetut lapsilisät myös ajalta, jolloin lapsi oli ollut isän huollossa. Sittemmin lapsen huolto oli siirretty isälle. Koska äiti ei ollut käyttänyt lapsilisää lapsen kasvatukseen tai elatukseen, isä oli vaatinut äidin velvoittamista palauttamaan saamansa perusteeton etu.\n    Kysymys siitä, onko lapsilisän nostamiseen oikeutettu henkilö käyttänyt lapsilisän lapsilisälain 1 §:ssä ilmaistuun tarkoitukseen oli lain 4 §:n mukaan käsiteltävä ja mahdolliset seuraamukset lapsilisän väärinkäytöstä määrättävä hallinnollisessa järjestyksessä. Sen vuoksi ja koska lapsi ei saanut vaatia huoltajalta lapsilisää itselleen, kanne jätettiin tutkimatta.\n    Ään.\n    Vrt. KKO:1997:148\n  "
      ],
      "hasFormat": {
        "@id": "sfecli:kko/1986/II58/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A ja B oli tuomittu avioeroon 17.9.1980. Puolisoiden 11.10.1971 syntyneen pojan C:n huolto oli tällöin uskottu A:lle. Avioeropäätöksen jälkeen A ja B olivat asuneet yhdessä huhtikuuhun 1982 saakka. C oli asuttuaan välillä A:n luona toukokuussa 1982 palannut asumaan B:n luokse. Turun hovioikeus oli 4.2.1983 annetulla tuomiolla uskonut C:n huollon B:lle.\n      \n        Kanne Piikkiön kihlakunnanoikeudessa\n        B C:n holhoojana on 21.3.1984 A:lle tiedoksi annetun haasteen nojalla lausunut, että A oli elo- ja marraskuussa 1982 sekä helmikuussa 1983 nostanut C:n lapsilisät yhteensä 1.266 markkaa. Koska mainittu lapsi oli toukokuusta 1982 asunut pysyvästi isänsä luona, B on vaatinut, että A velvoitettaisiin palauttamaan perusteettomasti saamansa lapsilisät 1.266 markkaa korkoineen ja korvaamaan hänen oikeudenkäyntikulunsa.\n        Vastaus: A on vastustanut kannetta lausuen, että mainitut lapsilisät nostaessaan hän oli ollut virallisesti lapsen huoltaja ja että lapsilisät oli käytetty lapsen hyväksi.\n      \n      \n        Kihlakunnanoikeuden päätös 16.4.1984\n        Kihlakunnanoikeus on lausunut selvitetyksi, että A, joka oli ollut alaikäisen poikansa C:n holhoojana 4.2.1983 saakka, oli nostanut edellä mainitun pojan lapsilisät elo- ja marraskuussa 1982 sekä helmikuussa 1983 yhteensä 1.266 markkaa. C oli kuitenkin asunut toukokuusta 1982 isänsä B:n kanssa, eikä A ollut osoittanut käyttäneensä edellä mainittuja lapsilisärahoja C:n hyväksi. Sen vuoksi kihlakunnanoikeus on velvoittanut A:n suorittamaan B:lle edellä mainitut lapsilisät 1.266 markkaa 16 prosentin korkoineen 21.3.1984 lukien sekä korvaamaan oikeudenkäyntikulut 1.500 markalla.\n      \n      \n        Turun hovioikeuden tuomio 22.3.1985\n        Hovioikeus, jonka tutkittavaksi A oli saattanut jutun, on lausunut, että A ja B oli tuomittu avioeroon 17.9.1980. C:n huolto oli tällöin uskottu A:lle. Avioeropäätöksen jälkeen A ja B olivat asuneet yhdessä huhtikuuhun 1982 saakka. C oli asuttuaan välillä A:n luona toukokuussa 1982 palannut asumaan B:n luokse. Hovioikeus oli 4.2.1983 antamallaan tuomiolla uskonut C:n huollon B:lle. Lapsilisälain 3 §:n säännökset huomioon ottaen A:lla oli ollut oikeus nostaa C:lle tulevat lapsilisät niin kauan kuin hän oli ollut tämän huoltajana. Hovioikeus on katsonut jääneen näyttämättä, että A olisi lapsilisistä saanut itselleen perusteetonta etua. Tämän vuoksi hovioikeus on hyläten kanteen näiltä osin vapauttanut A:n suorittamasta B:lle lapsilisärahoja 1.266 markkaa korkoineen ja tuomittuja oikeudenkäyntikuluja.\n      \n    \n    \n      VALITUSLUVAN MYÖNTÄMINEN, VAATIMUKSET JA VÄLITOIMI\n      Valituslupa on myönnetty 4.6.1985. B holhoojantoimessaan on vaatinut, että hänen kihlakunnanoikeudessa esittämänsä vaatimukset hyväksytään. A on häneltä pyydetyssä vastauksessa kiistänyt vaatimukset sekä vaatinut korvausta täällä olleista oikeudenkäyntikuluistaan.\n    \n    \n      KORKEIMMAN OIKEUDEN RATKAISU\n      \n        Perustelut\n        Korkein oikeus on käsitellyt valituksen. Lapsilisälain mukaisessa järjestyksessä on ratkaistu kysymys, kenellä on oikeus nostaa C:stä kanteessa tarkoitetulta ajalta suoritetut lapsilisät. Kysymys siitä, onko lapsilisän nostamiseen oikeutettu henkilö käyttänyt lapsilisän lapsilisälain 1 §:ssä ilmaistuun tarkoitukseen on lapsilisälain 4 §:n mukaan käsiteltävä ja mahdollisesti seuraamukset lapsilisän väärinkäytöstä määrättävä hallinnollisessa järjestyksessä. Tämän vuoksi ja kun lapsi ei voi vaatia huoltajalta lapsilisää itselleen, alempien oikeuksien ei olisi pitänyt tutkia kannetta nyt kysymyksessä olevalta osalta.\n      \n      \n        Päätöslauselma\n        Hovioikeuden tuomio ja kihlakunnanoikeuden päätös kumotaan ja poistetaan siltä osin kuin niissä on annettu lausunto perusteettoman edun palauttamista koskevasta kannevaatimuksesta. Asianosaiset saavat pitää oikeudenkäyntikulunsa vahinkonaan.\n      \n      \n        Esittelijän mietintö ja eri mieltä olevien jäsenten lausunnot\n        Esittelijän mietintö: A ja B oli tuomittu avioeroon 17.9.1980. C:n huolto oli tällöin uskottu A:lle. Avioeropäätöksen jälkeen A ja B olivat asuneet yhdessä huhtikuuhun 1982 saakka. C oli asuttuaan välillä A:n luona toukokuussa 1982 palannut asumaan B:n luokse. Turun hovioikeus oli 4.2.1983 antamallaan tuomiolla uskonut C:n huollon B:lle. A on nostanut C:stä suoritetut lapsilisät elokuussa ja marraskuussa 1982 sekä helmikuussa 1983 yhteensä 1.266 markkaa. A:n on ratkaisevasti helpompi esittää selvitystä lapsilisärahojen käytöstä kuin B:n. Koska A ei ole näyttänyt käyttäneensä lapsilisärahoja C:n kasvatukseen tai elatukseen, hän on saanut itselleen niiden suuruisen perusteettoman edun mainitun lapsen kustannuksella. Sen vuoksi Korkein oikeus, kumoten hovioikeuden tuomion lapsilisärahoja koskevalta osalta, velvoittanee A:n suorittamaan C:lle 1.266 markkaa 16 prosentin korkoineen 21.3.1984 lukien sekä korvaamaan B:lle, holhoojantoimessaan, tämän oikeudenkäyntikulut kihlakunnanoikeuden osalta 1.500 markalla.\n        Oikeusneuvos Ketola: Hyväksyn mietinnön.\n        Oikeusneuvos Heinonen: Olen samaa mieltä kuin oikeusneuvos Ketola.\n      \n      \n        Ratkaisuun osallistuneet: oikeusneuvokset Ailio, Portin ja Lindholm\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II58"
  ],
  "description": [
    "http://data.finlex.fi/voc/kko/swe/c14b8975",
    "http://data.finlex.fi/voc/kko/fin/044d7126",
    "http://data.finlex.fi/voc/kko/swe/4abf5a55"
  ],
  "judgmentNumber": [
    "II58"
  ],
  "date": [
    "1985-11-01"
  ],
  "issued": [
    "1986-05-27"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}