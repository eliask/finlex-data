{
  "@id": "sfecli:kko/1982/II131",
  "languageVersion": [
    {
      "@id": "sfecli:kko/1982/II131/fin",
      "title_fi": [
        "KKO:1982-II-131"
      ],
      "abstract_fi": [
        "\n    Kantajalla oli riittävä oikeudellinen tarve ajaa vahvistuskannetta. Kanne tutkittiin, mutta koska kantajan ja vastaajan välisen oikeussuhteen sisällön määrittelemisessä huomioon otettavat seikat eivät kaikilta osin olleet vielä selvitettävissä, kanne hylättiin ennenaikaisena.\n  "
      ],
      "hasFormat": {
        "@id": "sfecli:kko/1982/II131/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      As.oy A:n B:n kuolinpesän osakkaita vastaan ajamasta kanteesta Espoon KO p. 10.5.1976 oli lausunut selvitetyksi, että B:n, jonka toimesta as.oy A oli perustettu ja merkitty kaupparekisteriin 17.11.1972, anottua rakennuslupaa perustettavan yhtiön lukuun Espoon Westendissä olevalle tilalle W 33 T 8 RN:o 1:208 oli todettu, että sanottu tila ei alueeltaan täyttänyt kokonaan asemakaavan mukaista tonttia N:o 4 korttelissa 13033 Espoon 13 kaupunginosassa, sekä että B oli rakennusluvan saamiseksi joutunut pyytämään Rakennuskunta Hakalta tontin N:o 4 länsilaidalla olevan 51,49 metrin pituisen ja keskimäärin 3,80 metrin levyisen eli noin 195,4 neliömetrin suuruisen maa-alueen hallintaoikeutta, joka oli luovutettu 14.4.1972 tehdyllä sopimuksella, ja että myös oli sovittu, että kyseisen alueen omistusoikeuden siirrosta tullaan sopimaan kahden vuoden kuluessa kyseisestä päivästä lukien. Espoon järjestysoikeuden myönnettyä rakennusluvan olivat tontille valmistuneet vuoden 1973 alkupuolella kuusi huoneistoa käsittävät rivitalot, joita huoneistoja koskevat osakkeet oli myyty mainitun vuoden 1973 alkupuolella, ja oli yhtiö toiminut uusien osakkeenomistajien lukuun 1.10.1973 alkaen. RS-järjestelmien mukaisessa, 9.4.1973 päivätyssä taloussuunnitelmassa, jonka oli allekirjoittanut 22.3.1973 kuolleen B:n kuolinpesän puolesta B:n vaimo, oli kohtaan, jossa puhuttiin tontin mahdollisesta maksamattomasta kauppahinnasta, merkitty viiva.\n      Sen vuoksi ja koska edellä mainitun taloussuunnitelman mukaan tontin hankintakustannukset olivat 1 780 000 markkaa, johon tulivat lisäksi ainoastaan viemäri- ja katukorvaukset yhteensä 30 291 markkaa, ja taloussuunnitelmassa nimenomaan oli merkitty tontin mahdollisen maksamattoman kauppahinnan kohdalle viiva osoittamaan, ettei tontista, jolle mainitut rakennukset oli rakennettu, aiheutunut taloyhtiölle tai osakkaille enää kustannuksia, ja kun todistajana kuultu henkilökään ei ollut voinut kertoa, että kaupasta neuvoteltaessa olisi ollut puhetta siitä, kenen maksettavaksi sanottua lisäaluetta koskeva lunastushinta jäi, eikä osakkeenmerkitsijöiden eikä taloyhtiönkään ollut katsottava missään vaiheessa velvoittautuneen hinnan suorittamiseen tai olevan siitä muutenkaan vastuussa, KO oli vahvistanut, että B:n kuolinpesän osakkaat olivat velvolliset yhteisvastuullisesti hyvittämään as.oy A:lle tai sen osakkeenmerkitsijöille sen summan, minkä asunto-osakeyhtiö tai sen osakkeenomistajat joutuivat maksamaan Rakennuskunta Hakalle aikaisemmin mainitusta 195,4 neliömetrin suuruisesta tontinosasta yhtiön joutuessa lunastamaan sen rakennuslain säännösten nojalla. Vastaajat velvoitettiin korvaamaan kantajan kulut jutussa 3 600 markalla.\n      Helsingin HO, jonka tutkittavaksi B:n kuolinpesän osakkaat olivat saattaneet jutun, t. 31.10.1979 oli, todettuaan, että 9.4.1973 tehdyksi ilmoitetussa asunto-osakeyhtiön taloussuunnitelmassa oli merkitty tontin hankintakustannukset ja leimavero 265 000 ja rakennuksen hankintakustannukset 1 515 000 markaksi eli yhteensä KO:n päätöksessä mainituiksi 1 780 000 markaksi, tutkinut jutun; ja koska asunto-osakeyhtiö kolmen vuoden kuluttua kysymyksessä olevan maa-alueen luovutussopimuksen tekemisestä vireille panemassaan oikeudenkäynnissä ei ollut näyttänyt, että yhtiö tai jutussa kuultavaksi haastetut yhtiön osakkeenmerkitsijät olisivat luovutussopimuksen perusteella joutuneet tai vastedes joutuisivat jotakin suorittamaan, HO oli, kumoten KO:n päätöksen, hylännyt kanteen ja vapauttanut B:n kuolinpesän osakkaat suorittamaan heidän maksettavakseen tuomittua oikeudenkäyntikulujen korvausta.\n      As.oy A pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen.\n    \n    \n      \n      KKO t. myönsi muutoksenhakuluvan ja tutki jutun. Yhtiö ei ilmoituksensa mukaan ollut vielä lunastanut Helsingin Asuntokeskuskunta Hakan omistamaa osaa kysymyksessä olevasta tontista n:o 4 Espoon 13. kaupunginosan korttelissa 13033 eikä pannut vireillekään lunastusmenettelyä. Sen vuoksi ja kun B:n kuolinpesän mahdollista korvausvelvollisuutta harkittaessa huomioonotettavat seikat eivät kaikilta osin olleet ennen lunastuksen toteutumista selvitettävissä, KKO harkitsi oikeaksi siten muuttaa HO:n tuomiota, että yhtiön kanne hylättiin ennenaikaisena.\n      \n        Ratkaisuun osallistuneet: oikeusneuvokset Heinonen, Mälkki, Riihelä ja af Hällström sekä ylimääräinen oikeusneuvos Setälä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-08-31"
  ],
  "judgmentNumber": [
    "II131"
  ],
  "date": [
    "1981-11-30"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II131"
  ],
  "year": [
    "1982"
  ],
  "description": [
    "http://data.finlex.fi/voc/kko/fin/f1d339bb",
    "http://data.finlex.fi/voc/kko/swe/14c87a7c"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}