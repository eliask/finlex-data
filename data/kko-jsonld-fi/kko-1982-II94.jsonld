{
  "@id": "sfecli:kko/1982/II94",
  "languageVersion": [
    {
      "@id": "sfecli:kko/1982/II94/fin",
      "title_fi": [
        "KKO:1982-II-94"
      ],
      "abstract_fi": [
        "\n    Puolustusvoimien ampuma-alueella minkkien ja sinikettujen penikoimisaikaan suoritetun tykistön kovapanosammunnan aiheuttamasta melusta ja tärinästä pelästyneet sinikettu- ja minkkiemot olivat luoneet ja tappanet pentujaan. Samasta syystä eräät kettuemot olivat lakanneet syömästä ja kuolleet. Valtio oli velvollinen korvaamaan kysymyksessä olevan erityisen vaaralliseksi katsotun toiminnan aiheuttamat vahingot tuottamuksesta riippumatta.\n    Ään\n  "
      ],
      "hasFormat": {
        "@id": "sfecli:kko/1982/II94/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Turkistarhaaja A:n valtiota vastaan ajamasta kanteesta Kankaanpään KO p. 11.10.1979 oli lausunut selvitetyksi, että Tykistökoulun luutnanttikurssi 5 oli 15. - 19.5.1978 välisenä aikana suorittanut sotaharjoitusten yhteydessä kovapanosammuntoja muun muassa 155 millimetrin haupitseilla Kankaanpään kaupungissa Pohjankankaan ampuma-alueella. Laukausten aiheuttama melu oli kuulunut voimakkaana A:n Honkajoen kunnan Hongon kylässä omistamalle turkistarhalle. Lisäksi turkistarhalla oli tuntunut maassa, rakennusten ikkunoissa ja eläinhäkkien peltikatoissa voimakasta tärinää. Erityisesti 16. ja 19.5.1978, jolloin ammuntojen maalialue oli sijainnut noin Å kilometrin etäisyydellä turkistarhasta, melu oli kuulunut tarhalle normaalia voimakkaampana. Koska ammunnat oli suoritettu tarhassa kasvatettujen sinikettu- ja minkkinaaraiden penikoimisaikana, niistä oli ollut seurauksena, että useat sinikettu- ja minkkinaaraat olivat melusta ja tärinästä pelästyneinä luoneet tai tappaneet pentunsa. Lisäksi neljä kantavaa sinikettusiitosemoa oli ammuntojen päättymisen jälkeen lakannut syömästä ja sen johdosta kuollut.\n      Kyseinen ampuma-alue oli ollut puolustusvoimien käytössä muun muassa kovapanosammuntojen suorittamista varten 1940-luvulta lähtien. A taas oli aloittanut kettutarhauksen harjoittamisen mainitulla paikalla vuonna 1970 ja siirtänyt aikaisemmin muualla pitämänsä minkkitarhan sinne vuonna 1978. Suomen turkiseläinten kasvattajain liitto r.y. oli huhtikuussa 1978 julkaissut useissa sanomalehdissä, muun muassa Porissa ilmestyvässä Satakunnan Kansa -nimisessä lehdessä ilmoituksen, jossa oli kehoitettu välttämään melua, kulotusta ja räjäyttelyä turkiseläintarhojen läheisyydessä 20.4. - 30.5. Ammuntojen alkamisen jälkeen A oli 17.5.1978 ilmoittanut havaituista vahingoista Niinisalon varuskuntaan, jonka edustajat olivat käyneet turkistarhalla seuraavana päivänä. Vahinkojen määrästä ei vielä tuolloin ollut ollut täsmällistä tietoa. Tämän jälkeen ammunnat oli viety päätökseen laaditun harjoitussuunnitelman mukaisesti.\n      KO oli katsonut, että valtio oli tuottamuksesta riippumatta vastuussa kysymyksessä olevan puolustusvoimien järjestämän sotaharjoituksen yhteydessä suoritettujen erityisen vaarallisiksi katsottavien kovapanosammuntojen seurauksen aiheutuneista vahingoista. A:n oli kuitenkin perustaessaan turkistarhan ampuma-alueen läheisyyteen katsottava olleen turkistarhauksen harjoittajana tietoinen siitä, että ammunnoista aiheutuvasta melusta oli saattanut olla vahingollinen vaikutus kettu- ja minkkinaaraiden käyttäytymiseen. Sen vuoksi ja koska A ei ollut tehnyt puolustusvoimille ilmoitusta tarhansa sijainnista ja melun välttämisen tarpeellisuudesta eläinten penikoimisaikana eikä Suomen turkiseläinten kasvattajien liitto r.y:n julkaisemalla lehti-ilmoituksella, jonka ei ollut näytetty tulleen puolustusvoimien tietoon, voinut olla samaa merkitystä, A:n oli katsottava itse olevan osaltaan vastuussa aiheutuneesta vahingosta.\n      Edelleen KO oli lausunut selvitetyksi, että ammuntojen seurauksena sinikettuemot olivat tappaneet 165 pentua, 7 kettuemoa oli luonut pentunsa, 4 kantavaa kettuemoa oli kuollut ja 33 minkkiemoa oli tappanut pentunsa. Koska näin aiheutuneen vahingon määrästä, huomioon ottaen pentujen luonnollinen hävikki, ei ollut saatavissa vahingon määrän täsmällisesti osoittavaa näyttöä. KO oli arvioinut vahingon määräksi kohtuuden mukaan 90 000 markkaa. Sen vuoksi ja kun A:n oli katsottava edellä kerrotusta syystä olevan itse vastuussa 1/3 vahingon määrästä eli 30 000 markan osalta, KO oli hyläten kanteen enemmälti, velvoittanut valtion suorittamaan A:lle korvaukseksi aiheutuneesta vahingosta 60 000 markkaa 5 prosentin korkoineen haasteen tiedoksiantopäivästä 5.7.1979 lukien.\n      Turun HO, jonka tutkittavaksi puolustusministeriö valtion edustajana oli saattanut jutun t. 27.2.1981 oli jättänyt asian KO:n päätöksen varaan muutoin paitsi että, koska A:n oli ryhtymällä harjoittamaan turkistarhausta ampuma-alueen läheisyydessä ja siirtämällä etäänpänä ampuma-alueesta olleen minkkitarhansa kettutarhansa yhteyteen tietoisena melun vahingollisesta vaikutuksesta erityisesti eläinten penikoimisaikana ja laiminlyömällä ilmoittaa tästä puolustusvoimille katsottava siinä määrin myötävaikuttaneen kärsimäänsä vahinkoon, että vahingonkorvauksen sovittelemista alentamalla korvaus kolmasosaan vahingon määrästä oli pidettävä kohtuullisena, valtion A:lle maksettavaksi tuomittu vahingonkorvaus alennettiin 30 000 markkaan KO:n määrämine korkoineen.\n      Pyytäen valituslupaa puolustusministeriö valtion edustajana haki muutosta HO:n päätökseen. Lupa myönnettiin ja A antoi häneltä pyydetyn vastauksen.\n    \n    \n      \n      KKO t. katsoi, ettei ollut syytä muuttaa HO:n tuomiota. Puolustusministeriö valtion edustajana velvoitettiin suorittamaan A:lle korvaukseksi hänellä vastauksen antamisesta KKO:ssa olleista kuluista 650 markkaa.\n      \n        Eri mieltä olevien jäsenten lausunnot\n        Ylimääräinen oikeusneuvos Surakka: jutussa on selvitetty, että puolustusvoimat ovat harjoittaneet ammuntoja Pohjankankaan ampuma-alueella 1940-luvulta lähtien. Jutussa ei ole väitetty, että ammunnoista tänä aikana olisi aiheutunut vahinkoa ulkopuolisille. Ammunnan järjestäjänä ja johtajana on ko. tilanteessa toiminut ammattitaitoinen henkilökunta. Ottaen vielä huomioon alueen suuruuden katson, ettei ammuntaa voida pitää sellaisena erityisen vaarallisena toimintana, jonka aiheuttamasta vahingosta valtio vastaisi tuottamuksestaan riippumatta. Valtion vastuu kiinteistön käytöstä aiheutuneesta vahingosta määräytyy naapuruussuhdelain mukaan. Tämän lain 17 §:n mukaan kiinteistön omistaja ei saa käyttää kiinteistöään niin, että siitä aiheutuu naapurikiinteistölle pysyvää kohtuutonta rasitusta. Rasituksen kohtuuttomuutta arvosteltaessa on otettava huomioon paikalliset olosuhteet. Ammunnan aiheuttamaa melua ei voida paikalliset olosuhteet huomioon ottaen pitää tavattomana. Odottamattomana ei myöskään voida pitää 155 mm haupitsipatteriston yhteislaukausta. Tämän perusteella katson, ettei valtio naapuruussuhdelain säännösten nojalla ole vastuussa A:lle aiheutetusta vahingosta. Kun muuta perustetta valtion vastuulle ei ole esitetty, kumoan HO:n tuomion ja KO:n päätöksen, hylkään kanteen ja vapautan valtion vahingonkorvausvelvollisuudesta.\n        Oikeusneuvos af Hällström: olen samaa mieltä kuin ylimääräinen oikeusneuvos Surakka.\n      \n      \n        Ratkaisuun osallistuneet: oikeusneuvokset Heinonen ja Mörä sekä ylimääräinen oikeusneuvos Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II94"
  ],
  "judgmentNumber": [
    "II94"
  ],
  "date": [
    "1981-08-24"
  ],
  "issued": [
    "1982-06-22"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}