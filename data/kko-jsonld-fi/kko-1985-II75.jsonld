{
  "@id": "sfecli:kko/1985/II75",
  "languageVersion": [
    {
      "@id": "sfecli:kko/1985/II75/fin",
      "title_fi": [
        "KKO:1985-II-75"
      ],
      "abstract_fi": [
        "\n    Työnantaja oli purkanut työsopimuksen työntekijän sairauden vuoksi. Työehtosopimukseen TEhtoL 4 §:n nojalla sidottu työntekijä vaati alioikeudessa vahingonkorvausta TSL 51 §:n ja työehtosopimuksen osana olleen irtisanomissuojasopimuksen nojalla. Työntekijän ajama kanne, siltä osin kuin se perustui irtisanomissuojasopimukseen, jätettiin työehtosopimuksen vastaisen menettelyn seuraamusta koskevana, työtuomioistuimen toimivaltaan kuuluvana asiana tutkimatta.\n  "
      ],
      "hasFormat": {
        "@id": "sfecli:kko/1985/II75/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Hollolan kihlakunnanoikeudessa\n        A on kertonut olleensa Koskisen Oy:n palveluksessa puutyöntekijänä 8.5.1980 ja 22.8.1980 välisenä aikana. Hän oli 18.7.1980 loukkaantunut työssään tapaturmaisesti ja ollut työkyvytön 24.8.1980 saakka. Yhtiö oli työsopimuslain 43 §:n 2 momentin 1 kohdan nojalla 22.8.1980 purkanut hänen työsopimuksensa päättymään heti väittäen, että hän olisi yhtiön palvelukseen tullessaan salannut pitkäaikaisen sairautensa, jonka vuoksi hän ei olisi kyennyt tekemään sitä työtä, johon hänet oli otettu. A on todennut olleensa kuitenkin työkykyinen työkyvyttömyytensä päättymisestä 25.8.1980 lukien. A on katsonut yhtiön purkaneen hänen työsopimuksensa ilman työsopimuslain edellyttämää tärkeää syytä. Tämän vuoksi hän on muun muassa vaatinut yhtiön velvoittamista suorittamaan hänelle vahingonkorvauksena työttömyysajalta hänen kuuden kuukauden palkkaansa vastaavat 18.365 markkaa 5 prosentin korkoineen haasteen tiedoksiantopäivästä 26.7.1982 lukien. Kannetta kehittäessään A on, toistaen korvausvaatimuksensa, nojautunut työsopimuslain 51 §:ään ja Metsäteollisuuden Työnantajaliitto r.y:n ja Puutyöväen Liitto r.y:n välisen mekaanisen metsäteollisuuden työehtosopimuksen osana olevan irtisanomisen ja lomautuksen perusteita koskevan yleissopimuksen 5 §:ään.\n        Koskisen Oy on kiistänyt kanteen perusteeltaan ja katsonut, että sillä oli joka tapauksessa ollut oikeus työsopimuslain 37 §:n nojalla irtisanoa A:n työsopimus.\n      \n      \n        Kihlakunnanoikeuden päätös 14.12.1982\n        Kihlakunnanoikeus on lausunut selvitetyksi, että A oli ennen Koskisen Oy:n palvelukseen tuloaan ollut erään toisen yhtiön sahalla samoissa tehtävissä kuin Koskisen Oy:ssä. A:n tullessa yhtiön palvelukseen hänelle oli tehty normaali terveydellinen työhöntulotarkastus, jossa hänet oli katsottu sahatyöhön sopivaksi. Se seikka, että A:ssa sittemmin työtapaturman jälkeen oli todettu vanhaan nivelsairauteen viittaavia tekijöitä ei yksinomaan riittänyt osoittamaan A:n yhtiöön tullessaan tienneen tuosta sairaudesta. Yhtiö ei ollut esittänyt muutakaan näyttöä siitä, että A olisi salannut sairautensa. Yhtiöllä ei näin ollen ollut ollut lain edellyttämää tärkeätä syytä heti purkaa A:n työsopimusta.\n        Yhtiö oli myöntänyt, että A:n työsopimuksen purkamisen aiheena oli ollut A:n sairaus. A oli nyttemmin polvileikkauksen jälkeen todettu täysin työkykyiseksi. Näin ollen ei A:n sairauskaan ollut lain nimenomaisen säännöksen mukaisesti ollut riittävä syy edes hänen työsopimuksensa irtisanomiseen. Tämän vuoksi kihlakunnanoikeus on katsonut, että A:n työsopimuksen purkaminen oli tapahtunut ilman laillista syytä ja että yhtiö oli ainakin huolimattomuudesta rikkonut työsopimuslaista ja työsopimuksesta johtuneiden velvollisuuksiensa täyttämisen ja oli sen vuoksi velvollinen korvaamaan A:lle tästä aiheutuneen vahingon. A oli ollut työtön työsuhteensa päättymisestä lähtien. Irtisanomisen ja lomautuksen perusteita koskevan yleissopimuksen mukaan A:lla oli oikeus saada vahingonkorvauksena kuuden kuukauden palkkaa vastaava määrä.\n        Sen vuoksi kihlakunnanoikeus on velvoittanut Koskisen Oy:n suorittamaan A:lle muun muassa työsopimuksen luvattomasta irtisanomisesta aiheutuneesta vahingosta A:n vaatimat kuuden kuukauden palkkaa vastaavat yhteensä 18.365 markkaa 5 prosentin korkoineen haasteen tiedoksiantopäivästä 26.7.1982 lukien.\n        Yhtiö haki hovioikeudelta muutosta ja, vaatien A:n korvausvaatimuksen hylkäämistä, toi muutoksenhakemuksessaan esille muun ohella seuraavaa.\n        Kihlakunnanoikeus oli velvoittanut yhtiön maksamaan A:lle vahingonkorvauksena tämän vaatiman kuuden kuukauden palkkaa vastaavan määrän irtisanomisen ja lomautuksen perusteita koskeva yleissopimuksen 5 §:n perusteella. Sanotusta sopimuskohdasta oli kuitenkin luettavissa, että kuuden kalenterikuukauden palkka vahingonkorvauksena oli enimmäismäärä ja että päätettäessä korvauksen suuruudesta oli otettava huomioon muun muassa työsuhteen kestoaika. A:n työsuhde oli kestänyt alle neljä kuukautta.\n      \n      \n        Kouvolan hovioikeuden tuomio 28.3.1984\n        Hovioikeus on todennut A:n jättäneen kihlakunnanoikeudelle asiakirjoihin liitettäväksi jäljennöksen mekaanisen metsäteollisuuden työehtosopimuksesta vuosilta 1980 - 1981 sekä siihen liittyvän yleissopimuksen irtisanomisen ja lomautuksen perusteita. Ottaen huomioon mainitun yleissopimuksen 5 §:n 2 momentin määräykset ja sen, että A:n työsuhde Koskisen Oy:öön oli kestänyt ainoastaan noin kolme ja puoli kuukautta, sekä A:n iän ja työkyvyn hovioikeus harkitsi kohtuulliseksi alentaa Koskisen Oy:n A:lle työsopimuksen laittomasta irtisanomisesta, oikeastaan työsopimuksen laittomasta purkamisesta vahingonkorvauksena tuomittua määrää kolmen kuukauden palkkaa vastaavan määrän eli 9.182 markkaan 88 penniin 5 prosentin korkoineen haasteen tiedoksiannosta 26.7.1982 lukien. Hovioikeus velvoitti A:n suorittamaan yhtiölle korvaukseksi sillä hovioikeudessa olleista oikeudenkäyntikuluista 800 markkaa.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      A on vaatinut hovioikeuden tuomion kumoamista ja hänen vapauttamistaan velvollisuudesta korvata Koskisen Oy:n oikeudenkäyntikulut hovioikeudessa. Hakemuksen perusteeksi A on muun ohella todennut, että hovioikeus ei olisi saanut kohtuullistuttaa tuomitun vahingonkorvauksen määrää työehtosopimuksen osana olevan irtisanomissuojasopimuksen nojalla, koska työehtosopimuksen tulkinta kuuluu yksinomaan työtuomioistuimelle.\n      Valituslupa on myönnetty 15.6.1984. Koskisen Oy on antanut siltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        A on kanteessaan vaatinut Koskisen Oy:n velvoittamista suorittamaan hänelle työsopimuksensa laittomasta purkamisesta johtuvana vahingonkorvauksena kuuden kuukauden palkkaa vastaavat yhteensä 18.365 markkaa 5 prosentin korkoineen 26.7.1982 lukien. Kanteensa perusteeksi A on vedonnut sekä työsopimuslain 51 §:n että Metsäteollisuuden Työnantajaliitto r.y:n ja Puutyöväen Liitto r.y:n välisen mekaanisen työehtosopimuksen osana olevan irtisanomisen ja lomautuksen perusteita koskevan yleissopimuksen 5 §:n säännöksiin. Asianosaisia sitovan työehtosopimuksen vastaisen menettelyn seuraamusta koskevassa osassa juttu työtuomioistuimesta annetun lain 1 §:n 1 momentin 3 kohdan nojalla ei kuulu yleisen tuomioistuimen vaan työtuomioistuimen toimivaltaan. Hovioikeuden ja kihlakunnanoikeuden olisi näin ollen pitänyt jättää A:n kanne tutkimatta siltä osin kuin hän on sen perustanut edellä mainittuun yleissopimukseen. Tutkiessaan vahingonkorvausvaatimuksen siltä osin kuin se on perustettu työsopimuslain 51 §:ään Korkein oikeus katsoo selvitetyksi, että jutussa todetuista, ilman tuon lain 43 §:ssä tarkoitettua tärkeää syytä tapahtuneesta työsopimuksen purkamisesta ja sitä seuranneesta pitkäaikaisesta työttömyydestä on A:lle kanteessa ilmoitetun suuruinen vahinko.\n      \n      \n        Tuomiolauselma\n        Hovioikeuden tuomio kumotaan ja asia jätetään kihlakunnanoikeuden päätöksen lopputuloksen varaan.\n      \n      \n        Eri mieltä olevien jäsenten lausunnot\n        Oikeusneuvos Lindholm: A on kanteessaan perustanut oikeutensa korvauksen työsopimuksensa laittomasta purkamisesta työsopimuslain 51 §:ään ja, viitaten hovioikeuden tuomiossa mainitun yleissopimuksen 5 §:n määräyksiin, rajoittanut vaatimansa korvauksen määrän vastaamaan kuuden kuukauden palkkaa. Näin tehdessään A ei ole perustanut vaatimustaan mainittuun irtisanomista ja lomauttamista koskevaan yleissopimukseen eikä siis ajanut sellaista kannetta, joka työtuomioistuimesta annetun lain mukaan kuuluisi työtuomioistuimen käsiteltäväksi ja ratkaistavaksi. Kihlakunnanoikeus ja hovioikeus ovat siten voineet tutkia kanteen sen koko laajuudessa. Sen vuoksi ja kun työsuhteen purkamista seuranneen A:n pitkäaikaisen työttömyyden perusteella on selvitetty, että hänelle on aiheutunut kanteessa ilmoitetun suuruinen vahinko, kumoan hovioikeuden tuomion ja jätän jutun kihlakunnanoikeuden päätöksen lopputuloksen varaan.\n        Oikeusneuvos Takala: Olen samaa mieltä kuin oikeusneuvos Lindholm.\n      \n      \n        Ratkaisuun osallistuneet: oikeusneuvokset Ailio, Hämäläinen ja Mörä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II75"
  ],
  "referenceToLegislation": [
    "http://data.finlex.fi/eli/sd/1994/763/luku/12/pykala/51",
    "http://data.finlex.fi/eli/sd/1946/436/pykala/4"
  ],
  "description": [
    "http://data.finlex.fi/voc/kko/fin/f28a6de1",
    "http://data.finlex.fi/voc/kko/swe/3f875c9c",
    "http://data.finlex.fi/voc/kko/fin/044d7126",
    "http://data.finlex.fi/voc/kko/swe/4abf5a55"
  ],
  "judgmentNumber": [
    "II75"
  ],
  "date": [
    "1984-10-17"
  ],
  "issued": [
    "1985-05-10"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}