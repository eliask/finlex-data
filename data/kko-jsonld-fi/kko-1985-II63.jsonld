{
  "@id": "sfecli:kko/1985/II63",
  "languageVersion": [
    {
      "@id": "sfecli:kko/1985/II63/fin",
      "title_fi": [
        "KKO:1985-II-63"
      ],
      "abstract_fi": [
        "\n    Äiti, joka yhdessä kahden lapsensa kanssa omisti tilan, oli yksin myynyt siitä määräalan. Äidin kuoltua olivat hänen perillisensä, sanotut lapset, myyneet tilasta määräaloja ja lopulta jäljelle jääneet tilukset (kantatila) siten,että ostajina näissä luovutuksissa olivat olleet heidän omat lapsensa aviopuolisoineen. Myöhempien määräalojen luovutukset, joissa ostajina olleet lapset aviopuolisoineen olivat määräalat ostaessaan olleet tietoisia ensiksi mainitusta määräalan kaupasta, selitettiin MK 4:4 nojalla pätemättömiksi, mikäli näihin alueisiin sisältyi ensiksi luovutettu määräala. Kantatilan ostaneet edellä mainitun perillisen tytär ja tämän aviopuoliso, joka oli kantatilan kaupanteon aikaan ollut tietoinen ensimmäisestä määräalan luovutuksesta, olivat JL 183 §:n 2 momentin nojalla velvolliset sallimaan määräalan erottamisen. Ensiksi myydyn määräalan erottamiselle oli sen vuoksi lailliset edellytykset.\n  "
      ],
      "hasFormat": {
        "@id": "sfecli:kko/1985/II63/fin/txt",
        "content_fi": [
          "\n    \n      MÅLETS HANDLÄGGNING I DE LÄGRE INSTANSERNA\n      Lägenhetsägaren A och hans hustru B hade 19.1.1938 beviljats gemensam lagfart på lägenheten Stenkulla, som då hade registernummer 1:2, av Haiko enstaka hemman i Borgå landskommun. Efter det A avlidit 1.5.1949 hade B levat i oskiftat bo med makarnas gemensamma barn C och D. Medelst 20.5.1965 upprättat köpebrev hade B till X sålt ett cirka 2.000 kvadratmeter stort jordområde från lägenheten Stenkulla. Sagda köp av outbrutet område hade bestyrkts av offentligt köpvittne 1.9.1965. Därefter hade B, C och D gemensamt medelst 28.3.1977 upprättat och av offentligt köpvittne bestyrkt köpebrev överlåtit till D:s son teknikern E och hans hustru telefonisten F ett outbrutet område från Stenkulla lägenhet med sådana i köpebrevet intagna villkor, att områdets areal var cirka 3100 kvadratmeter och att dess gränser angivits på en bifogad karta. Vid styckningsförrättningen, som antecknats i jordregistret 4.5.1979, har åt E och F en del av ovannämnda område avskiljts till Oijes benämnda styckningslägenhet RN:r 1:360. Stomlägenheten Stenkulla fick då registernumret 1:361.\n      Efter det B avlidit 11.4.1977 hade C och D gemensamt medelst 7.6.1977 upprättat och av offentligt köpvittne bestyrkt köpebrev till D:s dotter banktjänstemannen G och dennes make försäkringsinspektören H försålt ett cirka 2.300 kvadratmeter stort jordområde från lägenheten Stenkulla med sådant i köpebrevet intaget villkor, att områdets gränser framgick av därtill bifogad karta. Ytterligare hade C och D gemensamt överlåtit medelst två skilda 27.11.1980 upprättade och av offentligt köpevittne bestyrkta köpebrev två skilda jordområden, det ena till D:s ovannämnda son E och dennes maka F och det andra till C:s dotter banktjänstemannen I och dennas make svarvaren J, med i bägge köpebrev intagna anteckningar därom, att gränserna för ifrågavarande jordområden hade inritats på bifogade kartor. Ytterligare hade C och D gemensamt samma dag 27.11.1980 försålt medelst i behörig form upprättat köpebrev lägenheten Stenkulla RN:o 1:361 till D:s ovannämnda dotter G och hennes make H.\n      Förenämnda E och F samt J och I, samtliga numera från Borgå landskommun, hade i en gemensam ansökan, som 15.1.1981 ankommit till Borgå lantmäteribyrå, anhållit om, E och F på grund av de 28.3.1977 och 27.11.1980 dagtecknade köpebreven och I och J på grund av det 27.11.1980 dagtecknade köpebrevet, att de till dem från lägenheten Stenkulla överlåtna områdena måtte genom styckning avskiljas till självständiga lägenheter. Genom 28.1.1981 givet förrättningsförordnande hade förrättningen anförtrotts lantmäteriteknikern Y.\n      I den så anhängigblivna ifrågavarande styckningsförrättningen har E och F samt J och I vidhållit sin ansökan. Därtill har X infunnit sig till förrättningssammanträdet och anhållit om avskiljande av det område, som han från lägenheten Stenkulla tillhandlat sig av B medelst det 20.5.1965 dagtecknade och 1.9.1965 bestyrkta köpebrevet.\n      Vid förrättningens verkställande har förrättningsingenjören konstaterat, att enär Stenkulla lägenhet efter A:s frånfälle inte ägdes av B ensam och de andra ägarna till lägenheten inte hade undertecknat ifrågavarande 20.5.1965 dagtecknade köpebrev, var detta köpebrev ogiltigt. Förrättningsingenjören har i sitt beslut ansett, att X inte var sakägare i förrättningen och har därför lämnat styckningen till denna del därhän. Däremot har förrättningsingenjören bildat, åt E och F Caritas benämnda styckningslägenhet litt. 1:361/1 samt åt J och I Lönnkulla benämnda styckningslägenhet litt. 1:361/2. Stomlägenheten Stenkulla betecknades med litt. 1:361/3 och dess ägare konstaterades vara H och G på grund av det 27.11.1980 dagtecknade köpebrevet. Förrättningen har förklarats avslutad 26.3.1981.\n      Efter att ha besvärat sig över förrättningsingenjörens beslut till jorddomstolen har X där anfört, att ifrågavarande köpebrev, medelst vilket han av B hade inköpt ett 2.000 kvadratmeter stort område från lägenheten Stenkulla, ingalunda var ogiltigt. På området fanns en till hälften honom tillhörig byggnad, vilken hälft hans far i sin tur inköpt av sin mor redan år 1925. X hade bott med sin familj i ovannämnda byggnad. X har yrkat på att förrättningsingenjörens överklagade beslut måtte upphävas och förrättningen i sin helhet återförvisas till förrättningsingenjören och att honom måtte beredas tillfälle att såsom sakägare framställa sina yrkanden.\n      Efter att ha hört E och F, G och H, I och J samt C, D, Borgå landskommun och förrättningsingenjören Y, av vilka E och G yrkat på ersättning för sina rättegångskostnader, har Södra Finlands jorddomstol i sitt 20.9.1983 avkunnade utslag ansett, att det inte finns någon sådan giltig handling som avskiljandet av ifrågavarande område kan grundas på, samt förkastande besvären fastställt förrättningen. I anseende till sakens natur fick E och G själva vidkännas sina rättegångskostnader.\n      X har sökt ändring i jorddomstolens utslag och upprepande sina yrkanden ytterligare anfört, att ifrågavarande jordområde, som ännu delvis var utmärkt i terrängen, var beläget åtminstone huvudsakligen på det område, som försålts till E och F.\n      Med anledning av besvären har förrättningsingenjören och lantmäteristyrelsen inkommit med utlåtande.\n    \n    \n      HÖGSTA DOMSTOLENS AVGÖRANDE\n      Högsta domstolen har prövat målet och finner utrett, att, då B medelst det 20.5.1965 dagtecknade och av offentligt köpvittne 1.9.1965 bestyrkta köpebrevet överlät det tvist underkastade jordområdet från lägenheten Stenkulla, hade lägenheten oskiftad ägts av B och hennes döttrar C och D. X, som sedan sin barndom hade bebott den på ovannämnda område belägna och sedermera honom delvis tillhöriga byggnaden, hade vid tiden för köpets ingående och också därefter haft området i sin besittning. Den omständigheten, att köpebrevet inte hade undertecknats av C och D, gjorde inte överlåtelsen av området ogiltig. Köpet var efter B:s frånfälle bindande för dem såsom hennes arvingar.\n      E och F har inköpt områdena från lägenheten Stenkulla medelst de 28.3.1977 och 27.11.1980 dagtecknade köpebreven, varvid den ena säljaren har varit E:s mor D. Då I och J medelst det 27.11.1980 dagtecknade köpebrevet köpte jordområdet från lägenheten Stenkulla, har den ena säljaren varit I:s mor C. Med hänsyn ytterligare till, att X länge bott i den på området belägna byggnaden och att han även har haft området i sin besittning, anser Högsta domstolen utrett, att E och F samt I och J, då de inköpte områdena från Stenkulla lägenhet, hade varit medvetna om att X såsom ägare besuttit det tvist underkastade området på grund av den 1.9.1965 bestyrkta överlåtelsen. Med stöd av 4 kap. 4 § jordabalken är överlåtelsen av områdena från lägenheten Stenkulla till E och F samt I och J ogiltiga, såvitt i dem ingår det område som X inköpte av B.\n      Då G och H medelst det 27.11.1980 upprättade köpebrevet inhandlade sig lägenheten Stenkulla har G:s mor D varit den ena säljaren. Med beaktande av de andra ovannämnda omständigheterna finner Högsta domstolen, att G och H vid inköpet av stomlägenheten Stenkulla har varit medvetna om det tvist underkastade områdets överlåtelse till X. Med stöd av 183 § 2 mom. lagen om skifte är G och H därför skyldiga att tåla avskiljandet av det till X överlåtna området.\n      På ovannämnda grunder anser Högsta domstolen, att det har förelegat lagliga förutsättningar för verkställandet av styckningen på grund av det 1.9.1965 fastställda köpebrev, medelst vilket X inköpt sitt område från lägenheten Stenkulla och finner därför rätt att upphäva jorddomstolens utslag och förrättningen samt återförvisa densamma till förrättningsingenjören, som bör uppta den till förnyad behandling.\n      \n        I avgörandet deltog justitieråden Miettinen, Saarni-Rytkölä, Nybergh, Hiltunen och Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-04-30"
  ],
  "judgmentNumber": [
    "II63"
  ],
  "date": [
    "1985-01-22"
  ],
  "referenceToLegislation": [
    "http://data.finlex.fi/eli/sd/1995/540"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II63"
  ],
  "year": [
    "1985"
  ],
  "description": [
    "http://data.finlex.fi/voc/kko/fin/a3713991",
    "http://data.finlex.fi/voc/kko/swe/d48c8fcd",
    "http://data.finlex.fi/voc/kko/fin/321f3e40",
    "http://data.finlex.fi/voc/kko/swe/3a6fcab3",
    "http://data.finlex.fi/voc/kko/swe/3b2f66b7",
    "http://data.finlex.fi/voc/kko/fin/c11784ad"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}