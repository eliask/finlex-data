{
  "@id": "sfecli:kko/1984/II41",
  "languageVersion": [
    {
      "@id": "sfecli:kko/1984/II41/fin",
      "title_fi": [
        "KKO:1984-II-41"
      ],
      "abstract_fi": [
        "\n    Isäksi väitetty mies oli kuollut isyyslain voimaanpanosta annetun lain 7 §:n 2 momentissa säädetyn viiden vuoden määräajan kuluttua umpeen. Se ei estänyt tutkimasta isyyslailla ja sen yhteydessä annetulla lainsäädännöllä kumottujen avioliittolain voimaanpanosta annetun lain 6 §:n 1 momentin ja perintökaaren 2 luvun 4 §:n 1 momentin nojalla ajettua kihlalapsikannetta, jonka ennen isyyslain voimaantuloa avioliiton ulkopuolella syntynyt lapsi oli nostanut miehen kuoleman jälkeen.\n    Ään.\n    Ks. myös KKO:1979-II-89\n  "
      ],
      "hasFormat": {
        "@id": "sfecli:kko/1984/II41/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli B:lle ja hänen vaimolleen C:lle 1.10.1982 tiedoksi toimitetun haasteen nojalla Toijalan KO:ssa lausunut, että hänen äitinsä K oli juhannuksena 1948 kihlautunut B:n ja C:n pojan, 2.5.1982 kuolleen L:n kanssa. Kihloissa ollessaan olivat K ja L sukupuoliyhteydessä keskenään sillä seurauksella, että K oli L:n kanssa edelleen kihlautuneena ollen synnyttänyt 31.10.1950 A:n.\n      Sen vuoksi ja kun A:n syntymän aikaan ennen isyyslakia voimassa olleen lainsäädännön perusteella A:ta oli riidattomasti pidettävä kihlalapsena, jolla oli samanlainen oikeudellinen asema kuin tunnustetulla lapsella ja kun tämän seikan vahvistaminen oli A:n kannalta ensiarvoisen tärkeää hänen perintöoikeudellisten kysymystensä selvittelyn vuoksi, A oli ennen isyyslakia voimassa olleiden avioliittolain voimaanpanosta annetun lain 6 §:n ja perintökaaren 2 luvun 4 §:n 1 momentin nojalla vaatinut, että hänen äitinsä K:n ja L:n kihlaus vahvistettaisiin tapahtuneeksi tosiasiaksi ja A vahvistettaisiin heidän kihlalapsekseen, jolla oli samanlainen oikeudellinen asema kuin sellaisella avioliiton ulkopuolella syntyneellä lapsella, jonka lapsen isä on säädetyssä järjestyksessä tunnustanut.\n      B ja C olivat kanteesta kuultuna väittäneet että, koska kannetta ei oltu nostettu ennen isyyslain voimaantuloa sekä kun isyyslain voimaantulosta oli kulunut jo yli viisi vuotta ja L oli kuollut, kanne tulisi jättää tutkittavaksi ottamatta.\n      Kuultuaan A:ta väitteestä KO p. 19.10.1982 oli tutkinut väitteen. Koska jutussa oli kyse 5.9.1975 annetun ja 1.10.1976 voimaan tulleen isyyslain 1 §:ssä tarkoitetusta A:n ja L:n välisen sukulaisuussuhteen toteamisesta ja tuolla lailla oli kumottu avioliittolain voimaanpanosta annetun lain 6 §:n 1 momentti ja perintökaaren 2 luvun 4 §:n 1 momentti ja kun kannetta ei ollut nostettu ennen isyyslain voimaantuloa eikä isyyslain voimaanpanosta annetun lain 7 §:ssä mainitun viiden vuoden kuluessa isyyslain voimaantulosta eikä L:n, joka oli kuollut 2.5.1982, elinaikana, KO oli hylännyt kanteen.\n      Turun HO, jossa A oli hakenut muutosta KO:n päätökseen, t. 13.5.1983 oli käsitellyt jutun ja todennut, että A oli kanteessaan vaatinut sen seikan vahvistamista, että hän oli syntynyt K:n ja L:n kihlalapsena. A ei ollut vaatinut, että vahvistettaisiin L:n olleen hänen isänsä. Isyyslain ja isyyslain voimaanpanosta annetun lain, nimenomaisten säännösten puuttuessa, ei ollut katsottava aiheuttaneen muutoksia kihlalapsen oikeudelliseen asemaan eikä viimeksi mainitun lain 7 §:n 2 momentissa tarkoitettu nyt kysymyksessä olevan laatuista kannetta. Sen vuoksi HO, kumoten KO:n päätöksen, oli palauttanut jutun KO:een, jonka tuli palauttamispäätöksen saatua lainvoiman ilmoituksesta ottaa se uudelleen käsiteltäväkseen ja siinä laillisesti menetellä.\n    \n    \n      KORKEIN OIKEUS\n      Pyytäen valituslupaa B ja C hakivat muutosta HO:n tuomioon vaatien sen kumoamista ja KO:n päätöksen saattamista voimaan. Valituslupa myönnettiin ja A antoi häneltä pyydetyn vastauksen muutoksenhakemukseen.\n      KKO p. tutki jutun ja katsoi, ettei ollut syytä muuttaa HO:n ratkaisua.\n      \n        Eri mieltä olevien jäsenten lausunnot\n        Ylimääräinen oikeusneuvos Virolainen: A:n kanne tarkoittaa sen seikan vahvistamista, että hän oli syntynyt K:n ja 2.5.1982 kuolleen L:n kihlalapsena. Tällaisen kanteen nostamiseen 31.10.1950 syntyneellä A:lla on ollut tilaisuus ennen isyyslain 1.10.1976 tapahtunutta voimaantuloa. Sen jälkeen hänellä on ollut isyyslain voimaanpanosta annetun lain 7 §:n 2 momentissa säädetyn viiden vuoden määräajan kuluessa mahdollisuus nostaa isyyslain mukaista isyyden vahvistamista koskeva kanne L:ää vastaan tämän vielä eläessä. Kun A on pannut kanteensa vireille vasta 1.10.1982, katson, että kanne on nostettu myöhään, ja harkitsen sen vuoksi oikeaksi kumota HO:n tuomion ja jättää asian KO:n päätöksen lopputuloksen varaan.\n        Oikeusneuvos Aro oli samaa mieltä kuin ylimääräinen oikeusneuvos Virolainen.\n      \n      \n        Ratkaisuun osallistuneet: oikeusneuvokset Ailio, Takala ja Nikkarinen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II41"
  ],
  "judgmentNumber": [
    "II41"
  ],
  "date": [
    "1983-11-14"
  ],
  "issued": [
    "1984-03-14"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}