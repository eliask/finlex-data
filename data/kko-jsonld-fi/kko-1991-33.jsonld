{
  "@id": "sfecli:kko/1991/33",
  "languageVersion": [
    {
      "@id": "sfecli:kko/1991/33/fin",
      "title_fi": [
        "KKO:1991:33"
      ],
      "abstract_fi": [
        "\n    Osuuskunnan hallintoneuvosto ja hallitus olivat päättäneet osuuskunnan kiinteän omaisuuden myynnistä. Lainhuutoa haettaessa pidettiin niiden kokousten pöytäkirjoihin tehtyjä merkintöjä laillisesta kokoonkutsusta uskottavina, kun ei ollut perusteltua aihetta epäillä muuta.\n  "
      ],
      "hasFormat": {
        "@id": "sfecli:kko/1991/33/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Anjalankosken kaupunki on 29.9.1988 Kymin tuomiokunnan kansliassa hakenut lainhuutoa sanotun kaupungin Kaipiaisten kylässä oleviin Matkailualueen tilaan RN:o 2:526 ja Vesitornin tilaan RN:o 2:527. Tilat oli muodostettu muun muassa kahdesta määräalasta, jotka kaupunki oli ostanut 20.3.1987 vahvistetulla kauppakirjalla Kouvolasta olevalta Osuuskauppa Ympäristöltä.\n      Osuuskunnan hallintoneuvosto, jonka tehtäviin osuuskunnan sääntöjen mukaan kuului kiinteistöjen luovuttaminen, oli 14.4.1986 pidetyssä kokouksessa päättänyt myöntää osuuskunnan hallitukselle valtuudet sopiviksi katsomillaan ehdoilla myydä edellä mainitut määräalat Anjalankosken kaupungille. Osuuskunnan hallitus oli 3.2.1987 pidetyssä kokouksessa päättänyt hyväksyä kaupungin määräaloista tekemän ostotarjouksen ja myydä ne kaupungille. Kaupunki on pyytänyt sen varalta, ettei selvityksiä myyjäosuuskunnan hallintoneuvoston ja hallituksen kokousten päätösvaltaisuudesta pidettäisi riittävinä, että hakemuksen johdosta annetaan päätös.\n      \n        Kymin tuomiokunnan käräjätuomarin päätös 29.9.1988\n        Käräjätuomari on lausunut, että kaupunki ei ollut antanut selvitystä siitä, että Osuuskunta Ympäristön hallituksen kokouksesta 3.2.1987 ja hallintoneuvoston kokouksesta 14.4.1986 poissaolleille jäsenille oli annettu kutsut, hallituksen jäsenille osuuskuntalain 74 §:n mukaisesti ja hallintoneuvoston jäsenille osuuskunnan sääntöjen 21 §:n mukaisesti, eikä siten näyttänyt, että osuuskunta olisi laillisesti hyväksynyt huudatettavan kaupan.\n        Näillä perusteilla käräjätuomari on lainhuudatuksesta ja kiinteistönsaannon moittimisajasta annetun lain 7 §:n nojalla hylännyt hakemuksen.\n      \n      \n        Kouvolan hovioikeuden päätös 30.5.1989\n        Hovioikeus, jonka tutkittavaksi kaupunki oli valittamalla saattanut asian, ei ole muuttanut käräjätuomarin päätöstä.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 6.10.1989. Anjalankosken kaupunki on uudistanut hakemuksensa.\n    \n    \n      KORKEIMMAN OIKEUDEN RATKAISU 13.3.1991\n      \n        Perustelut\n        Osuuskauppa Ympäristön hallintoneuvosto on kokouksessaan 14.4.1986 myöntänyt osuuskunnan hallitukselle valtuudet myydä Anjalankosken kaupungille kysymyksessä olevat määräalat. Kokous on siitä laaditun pöytäkirjan 2 §:n mukaan yksimielisesti todettu laillisesti koollekutsutuksi ja päätösvaltaiseksi. Osuuskunnan hallitus on kokouksessaan 3.2.1987 päättänyt myydä määräalat kaupungille. Kokouksesta laaditun pöytäkirjan 1 §:n mukaan hallituksen puheenjohtaja on todennut kokouksen laillisesti koollekutsutuksi ja päätösvaltaiseksi. Hallintoneuvoston ja hallituksen puheenjohtajat ovat todistaneet oikeiksi edellä mainituissa kokouksissa laaditut pöytäkirjat. Kun otetaan huomioon osuuskuntalain 73 §:n 3 momentin ja 85 §:n 4 momentin säännökset osuuskunnan hallituksen ja hallintoneuvoston pöytäkirjojen pitämisestä, on näihin pöytäkirjoihin tehtyjä merkintöjä siitä, että kokoukset on laillisesti kutsuttu kokoon, pidettävä uskottavina, ellei ole perusteltua aihetta epäillä muuta. Jos tällaista aihetta ilmenee lainhuutoa haettaessa, voi lainhuudatusviranomainen velvoittaa hakijan esittämään tarpeellista lisäselvitystä ennen päätöksentekoa. Esillä olevassa asiassa ei ole ilmennyt sellaisia seikkoja, joiden perusteella olisi pääteltävissä, että Osuuskauppa Ympäristön hallitusta ja hallintoneuvostoa ei olisi laillisesti kutsuttu kokoon. Lainhuutohakemusta ei olisi sen vuoksi saanut hylätä hovioikeuden ja käräjätuomarin päätöksissä mainitulla perusteella.\n      \n      \n        Päätöslauselma\n        Hovioikeuden ja Kymin tuomiokunnan käräjätuomarin päätökset kumotaan ja asia palautetaan tuomiokunnan kansliaan ilmoituksesta uudelleen käsiteltäväksi.\n        \n          Ratkaisuun osallistuneet: oikeusneuvokset Takala, Mörä, Ketola, Huopaniemi ja Wirilander\n        \n      \n      \n        Esittelijän mietintö\n        Esittelijäneuvos Heikonen:\n        Perustelut\n        Kokouskutsu hallintoneuvoston kokoukseen on osuuskunnan sääntöjen 21.2 §:n mukaan lähetettävä jokaiselle hallintoneuvoston jäsenelle vähintään seitsemän päivää ennen kokousta. Hallintoneuvoston kokous on 14.4.1986 pöytäkirjan 2 §:n kohdalla todettu yksimielisesti laillisesti koollekutsutuksi. Hallintoneuvoston kokous on sääntöjen mukaan ollut päätösvaltainen, koska kokouksessa on ollut läsnä enemmistö toisin sanoen sen kaupparekisteriin merkityistä 21 jäsenestä 16 jäsentä. Lisäksi ovat saapuvilla olleet hallituksen kaupparekisteriin merkityistä viidestä jäsenestä neljä jäsentä, joilla on sääntöjen mukaan ollut oikeus käyttää kokouksessa laillista puhevaltaa. Päätös määräalojen myymisestä Anjalankosken kaupungille on ollut yksimielinen. Osuuskunnan hallitukselle on myönnetty valtuudet kaupan ehdoista päättämiseen.\n        Osuuskunnan säännöissä ei ole määräystä hallituksen kokouskutsusta. Osuuskuntalain 74 luvun 1 §:n mukaan kutsu hallituksen kokoukseen ei ole määrämuotoinen. Kaikkien hallituksen jäsenten on mikäli mahdollista saatava kutsu. Hallituksen kokouksen 3.2.1987 pöytäkirjan 1 §:n mukaan hallitus on todettu laillisesti koollekutsutuksi ja päätösvaltaiseksi. Hallituksen viidestä jäsenestä on paikalla ollut sääntöjen edellyttämät kolme jäsentä. Hallitus on yksimielisesti päättänyt hyväksyä Anjalankosken kaupungin tarjouksen määräaloista.\n        Hallintoneuvoston ja hallituksen kokousten pöytäkirjojen merkinnät kokouskutsusta, kokouksien puheenjohtajien allekirjoitukset edellä mainittujen pöytäkirjojen oikeellisuudesta sekä esitetty selvitys edellä mainittujen hallintoelinten päätösvaltaisuudesta huomioon ottaen ei ole perusteltua aihetta epäillä, että mahdollisella kokouskutsuvirheellä olisi ollut vaikutusta osuuskunnan hallintoneuvoston tai hallituksen päätöksiin. Edellytykset lainhuudon myöntämiseen ovat siten olemassa.\n        Päätöslauselma\n        Hovioikeuden ja Kymin tuomiokunnan käräjätuomarin päätökset kumottaneen. Asia palautettaneen Anjalankosken käräjäkunnan arkistokäsittelyyn ilmoituksesta uudelleen käsiteltäväksi.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1991:33"
  ],
  "description": [
    "http://data.finlex.fi/voc/kko/swe/52e58777",
    "http://data.finlex.fi/voc/kko/fin/460054bc"
  ],
  "judgmentNumber": [
    "33"
  ],
  "date": [
    "1990-09-06"
  ],
  "issued": [
    "1991-03-13"
  ],
  "creator": [
    "http://data.finlex.fi/common/KKO"
  ],
  "year": [
    "1991"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}