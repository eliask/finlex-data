{
  "@id": "sfecli:kko/1981/II91",
  "languageVersion": [
    {
      "@id": "sfecli:kko/1981/II91/fin",
      "title_fi": [
        "KKO:1981-II-91"
      ],
      "abstract_fi": [
        "\n    KO:ssa avioeroon tuomittujen A:n ja B:n hakiessa jutussa muutoksenhakulupaa ja muutosta HO:n tuomioon A vaati, että hänen huoltoonsa ja kasvatukseensa jo uskotun kahden lapsen lisäksi uskottaisiin myös hänen oikeudenkäynnin aikana synnyttämänsä lapsi Y ja että B velvoitettaisiin maksamaan elatusapua myös Y:lle. Vastauksessaan B riitautti vain elatusavun määrän ja vaati Y:n tapaamisoikeutta. KKO, kuultuaan B:n vaatimuksesta A:ta, uskoi Y:n A:n huoltoon ja kasvatettavaksi ja velvoitti B:n maksamaan elatusapua Y:lle sekä oikeutti B:n tapaamaan Y:tä.\n  "
      ],
      "hasFormat": {
        "@id": "sfecli:kko/1981/II91/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Rovaniemen KO p. 19.8.1977 oli lausunut selvitetyksi, että B oli rikkonut hänen ja A:n 13.11.1971 solmitun avioliiton tekemällä huorin, että aviopuolisoiden välit olivat pysyvästi rikkoutuneet ja että tähän välien rikkoutumiseen oli pääasiallisesti ollut syypää B käytöksellään ja aviorikoksellaan. Sen vuoksi KO oli avioliittolain 70 §:n 1 momentin nojalla tuominnut A:n ja B:n avioeroon ja uskonut asianosaisten kahden alaikäisen lapsen C:n ja D:n lasten äidille A:lle. B oli velvoitettu osallistumaan lasten elatuksesta aiheutuviin kustannuksiin suorittamalla lapsille C:lle ja D:lle elatusapua, kummallekin erikseen 400 markkaa kuukaudessa. KO oli oikeuttanut B:n tapaamaan ja pitämään lapsiaan luonaan joka kuukauden ensimmäisenä ja kolmantena viikonloppuna lasten oleskelupaikkakunnalla sekä pitämään lapsiaan luonaan yhden kuukauden ajan kesälomansa aikana. Edelleen KO oli velvoittanut B:n maksamaan A:lle avioliittolain 78 §:n 1 momentin nojalla kertakaikkisena vahingonkorvauksena 7 000 markkaa.\n      Vaasan HO, jonka tutkittavaksi asianosaiset olivat saattaneet jutun, t. 16.3.1978 oli jättänyt asian KO:n päätöksen varaan siten täsmennettynä, että B oikeutettiin tapaamaan sanottuja alaikäisiä lapsiaan joka kuukauden ensimmäisenä ja kolmantena viikonloppuna lasten oleskelupaikkakunnalla lauantain kello 12.00 ja sunnuntain kello 18.00 välisenä aikana ja että B:n velvollisuus osallistua lastensa elatuksesta aiheutuviin kustannuksiin päättyi, kun lapset täyttivät 18 vuotta tai sitä ennen kykenivät itsensä elättämään.\n      Asianosaiset pyysivät lupaa hakea muutosta HO:n tuomioon ja lupahakemuksiinsa sisällyttivät muutoksenhakemukset. A esitti selvityksen siitä, että hän oli 23.2.1978 synnyttänyt lapsen Y sekä vaati tämän lapsen uskomista hänen holhoukseensa ja kasvatukseensa ja B:n velvoittamista suorittamaan elatusavuksi Y:lle 500 markkaa kuukaudessa lapsen syntymästä lukien. B pyysi, että hänet alempien oikeuksien myöntämän luonapito-oikeuden lisäksi oikeutettaisiin pitämään C:tä ja D:tä luonaan jokaisen kuukauden ensimmäisenä ja kolmantena viikonloppuna lauantain kello 12 ja sunnuntain kello 18 välisenä aikana.\n      A ja B vastasivat toistensa hakemuksiin. Vastauksessaan B suostuen siihen, että Y määrättiin A:n huoltoon ja kasvatettavaksi ja että hänet velvoitettiin maksamaan lapselle elatusapua 250 markkaa kuukaudessa, vaati oikeutta tavata kerran kuukaudessa jonakin viikonloppuna sanottua lasta tämän kotona kunnes lapsi täytti kolme vuotta ja sen jälkeen samalla tavalla kuin mainittuja muita lapsia. A antoi B:n Y:n tapaamisoikeutta koskevan vaatimuksen johdosta häneltä pyydetyn vastaselityksen.\n    \n    \n      KORKEIN OIKEUS\n      KKO t. myönsi muutoksenhakuluvan ja tutki jutun.\n      Mitä ensiksi tuli Y:n huoltoa, elatusapua ja tapaamista koskeviin vaatimuksiin KKO harkitsi oikeaksi avioliittolain 80 §:n 1 ja 2 momentin, holhouslain 23 §:n 2 momentin ja lapsen elatuksesta annetun lain säännösten nojalla uskoa Y:n A:n huoltoon ja kasvatettavaksi, velvoittaa B:n suorittamaan elatusavuksi sanotulle lapselle 450 markkaa kuukaudessa mainitusta 23.2.1978 lukien, jo maksettavaksi erääntyneet elatusapuerät heti ja vastedes erääntyvät kuukausittain etukäteen kunnes lapsi täytti 18 vuotta tai sitä ennen kykeni elättämään itsensä, sekä oikeutta B:n tapaamaan Y:tä kunkin kuukauden ensimmäisenä ja kolmantena lauantaina kello 12 ja 18 välisenä aikana lapsen oleskelupaikkakunnalla ja pitämään häntä luonaan vuosittain kesälomansa aikana yhden kuukauden.\n      Mitä juttuun muutoin tuli KKO katsoi, ettei ollut esitetty syytä muuttaa HO:n tuomiota muulla tavoin kuin että B:n C:lle ja D:lle kuukausittain etukäteen suoritettavat elatusapumaksut korotettiin kummankin kohdalta 450 markaksi 1.7.1981 lukien ja että B:n oikeutta tavata C:tä ja D:tä rajoitettiin siten, että hän sai luonapito-oikeutensa lisäksi tavata heitä samoin kuin Y:tä.\n      \n        Ratkaisuun osallistuneet: oikeusneuvokset Leivonen, Mälkki ja Mörä sekä ylimääräiset oikeusneuvokset Roos ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-06-23"
  ],
  "judgmentNumber": [
    "II91"
  ],
  "date": [
    "1981-02-26"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II91"
  ],
  "year": [
    "1981"
  ],
  "description": [
    "http://data.finlex.fi/voc/kko/fin/044d7126"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}