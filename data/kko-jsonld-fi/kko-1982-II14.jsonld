{
  "@id": "sfecli:kko/1982/II14",
  "languageVersion": [
    {
      "@id": "sfecli:kko/1982/II14/fin",
      "title_fi": [
        "KKO:1982-II-14"
      ],
      "abstract_fi": [
        "\n    A oli myynyt ravihevosen B:lle pidättäen omistusoikeuden siksi, kunnes kauppahinta oli kokonaisuudessaan maksettu. B oli maksanut osan kauppahintaa ja hevonen oli luovutettu hänelle. Ennen kuin kauppahinta oli kokonaisuudessaan maksettu, hevonen oli kilpailussa vahingoittunut ja jouduttu lopettamaan. Vakuutusyhtiö oli kilpailun järjestäjän ottaman vastuuvakuutuksen perusteella suorittanut vakuutuskorvauksen A:lle, joka kilpailurekisterin mukaan oli hevosen omistaja.\n    Koska vaaranvastuu, joka oli siirtynyt B:lle kun hevonen oli luovutettu hänelle, oli edelleen B:llä silloin, kun vahinko oli sattunut, kuului vakuutuskorvaus B:lle. Kun kuitenkin B asianosaisten välisen sopimuksen perusteella oli velvollinen suorittamaan A:lle loppukauppahinnan, A sai vakuutussopimuslain 54 §:n 1 mom:sta ilmenevän periaatteen mukaisesti pitää vakuutuskorvauksesta maksamatonta kauppahintaa vastanneen osuuden.\n    Ks. KKO:1974-II-47\n  "
      ],
      "hasFormat": {
        "@id": "sfecli:kko/1982/II14/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      B oli A:lle 3.8.1979 tiedoksi toimituttamansa haasteen nojalla Turun RO:ssa lausunut, että hän oli tammikuun loppupuolella 1979 suullisesti sopinut A:n kanssa tämän omistaman Zapad nimisen ravihevosen kaupasta 5 000 markan kauppahinnasta. B oli sopimuksen mukaisesti suorittanut kauppahinnan ennakkomaksun 3 000 markkaa 30.1.1979, jolloin hevonen oli luovutettu hänelle. Loppukauppahinnasta oli sovittu maksettavaksi 1 000 markkaa sanotun vuoden helmi - maaliskuun vaihteessa ja 1 000 markkaa huhtikuun alussa, jolloin oli ollut määrä tehdä kauppakirja. 3.3.1979 B oli osallistunut kyseisellä hevosella Forssassa pidettyihin ravikilpailuihin, joissa hevonen oli loukkaantunut niin pahasti, että se oli jouduttu lopettamaan. Vahingon sattuessa A oli vielä ollut merkitty Suomen Hippos R.y:n kilpailurekisteriin hevosen omistajaksi ja hän oli nostanut Keskinäisen Henkivakuutusyhtiön Auran hevosesta suorittaman vakuutuskorvauksen. Sen vuoksi ja koska vahingonvaara hevosesta oli siirtynyt B:lle ja hän siten oli ollut vaatinut A:n velvoittamista suorittamaan hänelle 10 000 markkaa korkoineen.\n      Kuultuaan A:ta kanteesta RO p. 19.12.1979 oli lausunut selvitetyksi, että B oli tammikuun loppupuolella 1979 suullisesti sopinut A:n edustajan kanssa A:n omistaman Zapad nimisen ravihevosen kauppaan liittyvistä seikoista. Hevosen luovuttamisen ehtona oli ollut se, että B maksaa käsirahaa 3 000 markkaa ja tällöin ilmoittaa maksavansa kuluvan vuoden helmikuun loppuun mennessä loput kauppahinnasta eli 2 000 markkaa, minkä jälkeen hevosen omistusoikeus vasta siirtyy B:lle. Tällöin ilmoitettujen lisäehtojen mukaan hevosella ei ennen omistusoikeuden siirtymistä saanut kilpailla eikä sitä myöhemminkään saanut myydä kuin teuraaksi taikka takaisin A:lle. B sai hevosen haltuunsa ja hän ilmoitti hevosen edellä mainitusta rajoituksesta huolimatta 3.3.1979 pidettyihin ravikilpailuihin, vaikkei hän tällöin vielä ollut maksanut sovittua kauppahinnan loppuosaa. Kilpailussa tapahtuneen loukkaantumisen vuoksi hevonen oli jouduttu lopettamaan. A oli saanut hevosen omistajana vakuutusyhtiöltä vakuutuskorvauksen. B oli myös hakenut korvausta samalta yhtiöltä saaden epäävän päätöksen. Sen vuoksi ja koskei kyseisen hevosen omistusoikeus ollut siirtynyt A:lta B:lle eikä edes vaaranvastuun hevosen luovutuksen yhteydessä sovittujen ehtojen perusteella ollut katsottava siirtyneen A:lta B:lle ja koskei ollut myöskään esitetty muutakaan perustetta B:n vahingonkorvausvaatimuksen tueksi, niin RO oli hylännyt kanteen. B velvoitettiin 3 500 markalla korvaamaan A:n oikeudenkäyntikulut.\n      Turun HO, jonka tutkittavaksi B oli saattanut jutun, t. 10.4.1981 oli katsonut selvitetyksi, että A oli suullisesti sopinut kanteessa tarkoitetun Zapad nimisen ravihevosen myymisestä B:lle 5 000 markan kauppahinnasta ja muun muassa ehdoin, että omistusoikeus hevoseen siirtyi B:lle vasta kun kauppahinta oli kokonaisuudessaan suoritettu. B oli 30.1.1979 maksanut kauppahinnasta 3 000 markkaa ja hevonen oli samalla luovutettu hänelle. Vahingonvaara hevosesta oli niin ollen myös siirtynyt B:lle. 3.3.1979 pidetyissä ravikilpailuissa hevonen oli loukkaantunut niin pahoin, että se oli jouduttu lopettamaan. Tämän jälkeen A, joka oli edelleen ollut merkittynä Suomen Hippos r.y:n kilpailurekisteriin hevosen omistajaksi, oli nostanut hevosen teurasarvon 3 146 markkaa 75 penniä ja kilpailun järjestäjän ottaman vastuuvakuutuksen perusteella suoritetun hevosen vakuutuskorvauksen 6 853 markkaa 25 penniä. Näillä perusteilla ja kun vastuuvakuutus vakuutussopimuslain 54 §:n 1 momentin nojalla oli ollut voimassa myös B:n hyväksi ja hän niin ollen oli oikeutettu saamaan maksamaansa kauppahintaa vastaavan osan sanotusta vakuutuskorvauksesta, HO oli jättänyt RO:n päätöksen voimaan muutoin paitsi että B vapautettiin suorittamasta A:lle maksettavaksi tuomittua oikeudenkäyntikulujen korvausta 3 500 markkaa ja A velvoitettiin suorittamaan B:lle 3 000 markkaa 5 prosentin korkoineen haasteen tiedoksiantopäivästä 3.8.1979 lukien ja korvausta oikeudenkäyntikuluista 2 500 markkaa.\n      Pyytäen valituslupaa A ja B hakivat muutosta HO:n tuomioon. Lupa myönnettiin B:lle. A:n osalta kysymys valitusluvan myöntämisestä siirrettiin ratkaistavaksi valituksen käsittelyn yhteydessä. A ja B antoivat toistensa hakemusten johdosta heiltä pyydetyt vastaukset.\n    \n    \n      \n      KKO t., hyläten A:n valituslupa-anomuksen, tutki jutun B:n valituksen osalta. KKO katsoi selvitetyksi, että A ja B olivat tehneet kysymyksessä olevasta ravihevosesta lopullisen kaupan. A oli kuitenkin pidättänyt omistusoikeuden hevoseen siksi, kunnes kauppahinta oli kokonaan maksettu. Siinä vaiheessa, kun hevonen oli 3.3.1979 jouduttu tapaturman vuoksi lopettamaan, kauppahinnasta oli ollut maksamatta 2 000 markkaa. B:n oli näytetty 6.4.1979 tarjonneen A:lle loppukauppahintaa, mitä suoritusta A ei kuitenkaan ollut ottanut vastaan. A ei ollut purkanut kauppaa. Koska vaaranvastuu, joka oli siirtynyt B:lle kun hevonen oli luovutettu hänelle, oli edelleen ollut B:llä silloin, kun vahinko oli sattunut, kuului vakuutusyhtiön ravien järjestäjän ottaman vastuuvakuutuksen perusteella maksama vakuutuskorvaus B:lle. A:n, joka oli sen nostanut, oli palautettava se B:lle. Koska kuitenkin B asianosaisten tekemän sopimuksen mukaan oli velvollinen suorittamaan A:lle maksamattoman kauppahinnan 2 000 markkaa, sai A vakuutussopimuslain 54 §:n 1 momentissa ilmenevän periaatteen mukaisesti pitää vakuutuskorvauksesta 2 000 markkaa.\n      Edellä mainituilla perusteilla KKO muutti HO:n tuomiota siten, että A velvoitettiin suorittamaan B:lle HO:n määräämien 3 000 markan asemesta 8 000 markkaa 5 prosentin korkoineen 3.8.1979 lukien. Muutoin HO:n tuomio jäi pysyväksi.\n      \n        Ratkaisuun osallistuneet: presidentti Olsson, oikeusneuvokset Mälkki, Riihelä ja af Hällström sekä ylimääräinen oikeusneuvos Rosokivi\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II14"
  ],
  "description": [
    "http://data.finlex.fi/voc/kko/fin/4675c736",
    "http://data.finlex.fi/voc/kko/swe/4c5aef38",
    "http://data.finlex.fi/voc/kko/fin/b5d8d4ac"
  ],
  "judgmentNumber": [
    "II14"
  ],
  "date": [
    "1981-10-07"
  ],
  "issued": [
    "1982-02-18"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}