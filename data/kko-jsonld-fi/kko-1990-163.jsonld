{
  "@id": "sfecli:kko/1990/163",
  "languageVersion": [
    {
      "@id": "sfecli:kko/1990/163/fin",
      "title_fi": [
        "KKO:1990:163"
      ],
      "abstract_fi": [
        "\n    A oli asunnossaan uhannut veljeään leipäveitsellä. Viereisessä huoneessa suljetun oven takana ollut B oli tästä hätääntyneenä poistunut kolmannessa kerroksessa sijainneesta asunnosta pudottautumalla parvekkeelta maahan. B:lle oli putoamisesta aiheutunut pysyvä vamma.\n    Koska A ei ollut uhannut B:tä rikoksella ja kun B:n pudottautuminen parvekkeelta ei ollut ollut A:n ennalta arvattavissa, syyte B:hen kohdistetusta laittomasta uhkauksesta ja ruumiinvamman tuottamuksesta sekä B:n korvausvaatimukset hylättiin.\n  "
      ],
      "hasFormat": {
        "@id": "sfecli:kko/1990/163/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Tuusulan kihlakunnanoikeuden päätös 8.2.1988\n        Virallisen syyttäjän ja C:n kohdaltaan asianomistajana ajamasta syytteestä kihlakunnanoikeus on katsonut selvitetyksi, että A oli 27.12.1986 Järvenpäässä asunnossaan riitaannuttuaan veljensä B:n kanssa ja saatuaan haltuunsa leipäveitsen huitonut sillä keittiössä ja eteisessä kohti B:tä sekä uhannut tätä sanomalla \"nyt jätkä lähtee henki\", jolloin B:llä ja hänen olohuoneessa olleella tyttöystävällään C:llä oli ollut perusteltu syy omasta ja toisen puolesta vakavasti pelätä henkilökohtaisen turvallisuuden olevan vaarassa.\n        Uhkauksen jatkuessa B oli huutanut C:lle ja kehottanut häntä poistumaan asunnosta. Tämän jälkeen C, joka ei ollut uskaltanut käyttää poistumistienään asunnon eteistä, jossa A oli C:n tieten ollut veitsi kädessään, A:n uhkauksien pelottamana oli käyttänyt ainoata muuta pakoreittiä ja paennut asunnon olohuoneesta, talon kolmannesta kerroksesta parvekkeen kautta. C:n laskeutuessa parvekkeelta hänen otteensa oli irronnut parvekkeen jäisestä kaiteesta ja hän oli pudonnut maahan. C oli tuolloin loukkaantunut vakavasti, hänen selkärankansa ja oikea nilkkansa olivat murtuneet. C:n selkärankaan oli murtuneen nikaman kasaanpainumisen seurauksena kehittynyt 16 asteen virhekulma eteenpäin ja 6 asteen virhekulma oikealle. C:lle aiheutunut ruumiinvamma oli pysyvä ja siitä oli seurannut keskivaikea haitta.\n        B oli A:n uhkauksien jatkuessa paennut alushoususillaan eteisestä porraskäytävään ja edelleen portaiden alapäähän. Paikalle oli B:n ja todistajana kuullun henkilön toimesta kutsuttu poliisit.\n        A:n oli, uhkaillessaan ja huitoessaan veitsellä asunnossa edellä kerrotulla tavalla sekä jatkaessaan sanotunlaista menettelyä vielä B:n kehotettua C:tä poistumaan asunnosta, täytynyt ymmärtää myös C:n vakavasti pelkäävän omasta ja toisen puolesta henkilökohtaisen turvallisuuden olevan vaarassa. A:n arvattavissa oli ollut, että C vallinneissa olosuhteissa saattaisi yrittää paeta huoneistosta parvekkeen kautta. Siten A oli menettelyllään varomattomuudella aiheuttanut C:n ruumiinvamman.\n        Ottaen huomioon vahingon aiheuttajan ja kärsineen varallisuusolot vahingonkorvausta ei ollut soviteltava vahingonkorvauslain 2 luvun 1 §:n nojalla eikä tapahtuman olosuhteet huomioon ottaen myöskään saman lain 6 luvun 1 §:n nojalla.\n        Tämän vuoksi kihlakunnanoikeus on rikoslain 21 luvun 10 §:n ja 14 §:n, 25 luvun 13 §:n ja 14 §:n 2 momentin ja 7 luvun 1 §:n nojalla tuominnut A:n yksin teoin tehdyistä laittomasta uhkauksesta ja ruumiinvamman tuottamuksesta 40:een 75 markan määräiseen päiväsakkoon eli maksamaan sakkoa 3.000 markkaa ja rikoslain 2 luvun 16 § 3 momentin nojalla menettämään valtiolle häneltä takavarikkoon otetun leipäveitsen sekä velvoittanut hänet korvaamaan C:lle kivusta ja särystä 10.000 markkaa, pysyvästä viasta ja haitasta 70.000 markkaa, rikkoutuneista farmarihousuista 150 markkaa ja oikeudenkäyntikuluista 3.500 markkaa, viimeksi mainitun 16 prosentin korkoineen 8.2.1988 lukien. Lisäksi A on velvoitettu korvaamaan valtiolle lääkärintodistuksen lunastuskulut 82,50 markkaa ja todistelukustannukset 116 markkaa eli yhteensä 198,50 markkaa.\n      \n      \n        Helsingin hovioikeuden päätös 14.11.1989\n        Hovioikeus, jonka tutkittavaksi A oli saattanut jutun, on katsonut, ettei ollut syytä muuttaa kihlakunnanoikeuden päätöstä. A on velvoitettu suorittamaan C:lle korvaukseksi vastauskuluista hovioikeudessa 1.000 markkaa 16 prosentin korkoineen hovioikeuden päätöksen antopäivästä lukien.\n      \n    \n    \n      MUUTOKSENHAKU KORKEIMMASSA OIKEUDESSA\n      A:lle on myönnetty valituslupa 9.2.1990.\n      Valituksessaan A on vaatinut, että syyte ruumiinvamman tuottamuksesta ja C:hen kohdistuneeksi väitetystä laittomasta uhkauksesta sekä C:n esittämät korvausvaatimukset hylätään ja että hänet vapautetaan suorittamasta valtiolle korvauksia lääkärintodistuksen lunastuskuluista ja todistelukustannuksista. Toissijaisesti A on vaatinut, että C:lle tuomittuja korvauksia ainakin alennetaan ja sovitellaan.\n      Virallinen syyttäjä ja C ovat antaneet heiltä pyydetyt vastaukset.\n    \n    \n      KORKEIMMAN OIKEUDEN RATKAISU 4.12.1990\n      \n        Perustelut\n        A on kihlakunnanoikeuden päätöksessä todetuin tavoin nostanut veitsen B:tä vastaan ja myös sanallisesti uhannut tämän henkeä sellaisissa olosuhteissa, että B:llä on ollut perusteltu syy vakavasti pelätä henkilökohtaisen turvallisuutensa olevan vaarassa.\n        Tapahtuma-aikana C on ollut viereisessä olohuoneessa, johon johtanut väliovi on ollut suljettuna. A ei ole uhannut C:tä rikoksella eikä siten syyllistynyt häneen kohdistuneeseen laittomaan uhkaukseen.\n        C on kihlakunnanoikeuden selostamin tavoin ja seurauksin A:n menettelyn pelottamana paennut parvekkeen kautta. A:n, joka ei ole edes avannut olohuoneeseen johtanutta ovea, ennalta arvattavissa ei ole ollut, että hänen veljeensä kohdistamansa menettely saattaisi aiheuttaa olohuoneessa olleen henkilön pudottautumisen parvekkeelta maahan. A ei siten ole tuottamuksellaan aiheuttanut C:n loukkaantumista.\n      \n      \n        Päätöslauselma\n        Hovioikeuden päätöstä muutetaan siten, että syyte C:hen kohdistuneista laittomasta uhkauksesta ja ruumiinvamman tuottamuksesta sekä korvausvaatimukset hylätään. A tuomitaan hänen syykseen luettujen rikosten ja niistä määrätyn rangaistuksen asemesta rikoslain 25 luvun 13 §:n ja 14 §:n 2 momentin nojalla hänen syykseen jäävästä laittomasta uhkauksesta 25:een 20 markan määräiseen päiväsakkoon eli maksamaan sakkoa 500 markkaa ja vapautetaan kaikesta korvausvelvollisuudesta. Leipäveistä koskevan menettämisseuraamuksen osalta hovioikeuden päätös jää pysyväksi.\n        \n          Ratkaisuun osallistuneet: oikeusneuvokset Ådahl, Nikkarinen, Roos, Paasikoski ja Krook\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1990:163"
  ],
  "description": [
    "http://data.finlex.fi/voc/kko/swe/9147ebea",
    "http://data.finlex.fi/voc/kko/fin/ea50d454"
  ],
  "judgmentNumber": [
    "163"
  ],
  "date": [
    "1990-08-13"
  ],
  "issued": [
    "1990-12-04"
  ],
  "creator": [
    "http://data.finlex.fi/common/KKO"
  ],
  "year": [
    "1990"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}