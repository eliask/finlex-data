{
  "@id": "sfecli:kko/1985/II48",
  "languageVersion": [
    {
      "@id": "sfecli:kko/1985/II48/fin",
      "title_fi": [
        "KKO:1985-II-48"
      ],
      "abstract_fi": [
        "\n    Määräaikaisessa vuokrasopimuksessa sovitun vuokravakuuden asettamatta jättämistä ei pidetty HVL 31 §:n 1 momentin 1 kohdassa tarkoitettuna vuokraoikeuden menettämisperusteena.\n    Ään.\n  "
      ],
      "hasFormat": {
        "@id": "sfecli:kko/1985/II48/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Savonlinnan raastuvanoikeudessa\n        Suomen Arkkitehtiliitto - Finlands Arkitektförbund r.y. on Linnaravintolat Oy:lle 1.12.1983 tiedoksi toimitetun haasteen nojalla kertonut, että se oli 19.3.1981 vuokrannut tontilla n:o 8 korttelissa 14 Savonlinnassa sijaitsevan liiketalon, joka käsitti vuonna 1932 rakennetun 1170 neliömetrin suuruisen ja vuonna 1941 rakennetun 2100 neliömetrin suuruisen osan, ynnä muuta Savonlinnasta olevalle Rainemo Oy:lle muun muassa sellaisin ehdoin, että vuokrasopimus voitiin siirtää kolmannelle vuokranantajaa kuulematta. Vuokraoikeuden siirronsaajan oli kuitenkin vuokrasopimuksen erityisehdon 11 kohdan nojalla annettava vuokranantajalle vuokratakuuna neljän kuukauden vuokraa vastaava vakuus vuokran maksamisesta. Rainemo Oy oli siirtänyt vuokraoikeutensa Savon Hotellit Oy:lle, joka sittemmin oli yhdistystä kuulematta siirtänyt edelleen vuokraoikeutensa Linnaravintolat Oy:lle 1.7.1983 lukien. Yhdistyksen toistuvista pyynnöistä huolimatta Linnaravintolat Oy ei ollut asettanut vuokrasopimuksen edellyttämää vuokratakuuta vuokran maksamisen vakuudeksi 4.11.1983 mennessä. Sen vuoksi ja kun yhdistyksellä oli ollut perusteltu syy epäillä Linnaravintolat Oy:n maksukykyä ja vakavaraisuutta, yhdistys oli 4.11.1983 päivätyllä kirjeellä ilmoittanut purkavansa vuokrasopimuksen. Vuokratakuun määrä olisi ollut 1.7.1983 vallinneen vuokran mukaisesti 182.000 markkaa. Edellä olevan vuoksi ja kun Linnaravintolat Oy oli ilmoittanut yhdistykselle, ettei se hyväksynyt vuokrasopimuksen purkamista, yhdistys on vaatinut, että vuokrasuhde todettaisiin lakanneeksi ja Linnaravintolat Oy velvoitettaisiin heti häädön uhalla jättämään vuokrakiinteistö yhdistyksen vapaaseen hallintaan. Lisäksi yhdistys on vaatinut oikeudenkäyntikulujensa korvaamista.\n      \n      \n        Linnaravintolat Oy:n kanne\n        Linnaravintolat Oy on yhdistykselle 5.1.1984 tiedoksi toimitetun haasteen nojalla vaatinut, että raastuvanoikeus vahvistaisi vuokrasuhteen edelleen voimassa olevaksi.\n      \n      \n        Raastuvanoikeuden päätös 31.1.1984\n        Raastuvanoikeus on lausunut selvitetyksi, että Linnaravintolat Oy:n puolesta oli yhdistykselle 31.10.1983 ilmoitettu, että vaadittu neljän kuukauden pankkitakuu järjestetään ja että Linnaravintolat Oy:n vakuusasiat olivat kunnossa. Yhdistyksen puolesta oli tällöin ilmoitettu, että asia oli vuokratakuun osalta selvä. Yhdistys oli tämän jälkeen irtisanonut vuokrasopimuksen 1.12.1983 tiedoksi annetulla haasteella. Kun ei muuta laillista perustetta vuokrasopimuksen irtisanomiseen ollut näytetty, raastuvanoikeus on katsonut, ettei yhdistyksellä ollut ollut laillista perustetta ja oikeutta vaatia vuokralaista muuttamaan huoneistosta. Sen vuoksi raastuvanoikeus on huoneenvuokralain 31 §:n 1 momentin 3 kohdan ja 2 momentin sekä 32 §:n nojalla hylännyt yhdistyksen kanteen ja vahvistanut vuokrasuhteen edelleen voimassa olevaksi. Asian laatuun nähden ja kun ei ollut erityisen painavia syitä, Linnaravintolat Oy sai kärsiä oikeudenkäyntikulut vahinkonaan.\n      \n      \n        Itä-Suomen hovioikeuden tuomio 19.7.1984\n        Hovioikeus, jonka tutkittavaksi yhdistys oli saattanut jutun, on lausunut selvitetyksi, että Savon Hotellit Oy, joka oli 22.6.1983 päivätyllä kauppakirjalla myynyt yhdistyksen kanteessa kerrottuun vuokrasopimukseen perustuvan vuokraoikeuden Linnaravintolat Oy:lle, oli 23.8.1983 päivätyllä kirjeellään ilmoittanut yhdistykselle vuokraoikeutensa siirrosta Linnaravintolat Oy:lle 1.7.1983 lukien. Yhdistys oli 26.8.1983 päivätyllä kirjeellään pyytänyt Linnaravintolat Oy:tä toimittamaan neljän kuukauden vuokraa vastaavan 182.000 markan vuokratakuun välittömästi, kuitenkin viimeistään 2.9.1983 mennessä yhdistykselle. Linnaravintolat Oy oli 31.8.1983 päivätyllä kirjeellään ilmoittanut yhdistykselle olevansa valmis antamaan vakuuden vuokrasta ensi tilassa. Yhdistys oli vielä vastauksena Linnaravintolat Oy:n tiedusteluun ilmoittanut 6.9.1983 päivätyllä kirjeellään, että vuokratakuun tuli olla pankkitakaus sekä että yhdistys odotti sitä välittömästi. Yhdistyksen ja Linnaravintolat Oy:n välillä oli tämän jälkeen käyty takauksesta keskusteluja, jolloin Linnaravintolat Oy:n puolesta oli luvattu asettaa vakuus. Yhdistyksen puolesta oli ilmoitettu Linnaravintolat Oy:lle vielä, että vakuus oli järjestettävä viimeistään 31.10.1983. Yhdistys oli 4.11.1983 päivätyllä kirjeellään, jonka Linnaravintolat Oy oli myöntänyt vastaanottaneensa 5.11.1983, ilmoittanut purkavansa kysymyksessä olevan vuokrasopimuksen välittömästi sen johdosta, että se ei ollut lukuisista pyynnöistään huolimatta saanut tuohon päivään mennessä vuokrasopimuksen mukaista neljän kuukauden vuokraa vastaavaa 182.000 markan määräistä pankkitakausta. Linnaravintolat Oy:n puolesta oli 3.11.1983 lähetetty yhdistykselle 86.408 markan pankkitakaus sekä 11.11.1983 ilmoitus edellä mainitun takauksen korottamisesta 182.000 markaksi. Yhdistyksen ei ollut näytetty vuokravakuudesta 31.10.1983 käytyjen keskustelujen yhteydessä suostuneen siihen, että Linnaravintolat Oy voisi antaa puheena olevan vakuuden 31.10.1983 jälkeen. Linnaravintolat Oy oli siten laiminlyönyt asettaa vuokrasopimuksen mukaisen vuokravakuuden yhdistyksen useista kehotuksista huolimatta yhdistyksen asettamassa kohtuullisessa määräajassa. Kun Linnaravintolat Oy:n mainittua laiminlyöntiä, joka oli rinnastettava vuokran maksun laiminlyöntiin, ei voitu pitää merkitykseltään vähäisenä ja kun oikaisua ei ollut tapahtunut, ennen kuin yhdistys oli 4.11.1983 päivätyllä kirjallisella irtisanomisilmoituksella irtisanonut kysymyksessä olevan vuokrasuhteen, hovioikeus on katsonut, että Linnaravintolat Oy oli vuokran maksuun rinnastettavan vakuuden asettamisen laiminlyönnin vuoksi menettänyt vuokraoikeutensa ja vuokrasuhde oli siten päättynyt yhdistyksen toimittaman irtisanomisen johdosta välittömästi. Tämän vuoksi hovioikeus, kumoten raastuvanoikeuden päätöksen, on vahvistanut puheena olevan vuokrasuhteen päättyneeksi ja velvoittanut Linnaravintolat Oy: heti omalla kustannuksellaan tapahtuvan häädön uhalla muuttamaan kiinteistöltä sekä jättämään sen yhdistyksen vapaaseen hallintaan. Koska yhdistyksen oikeudenkäyntikulujen korvaamiselle oli olemassa oikeudenkäynnistä huoneenvuokra-asioissa annetun lain 36 §:ssä tarkoitettuja painavia syitä, hovioikeus on velvoittanut Linnaravintolat Oy:n korvaamaan yhdistyksen oikeudenkäyntikulut asiassa 5.000 markalla.\n      \n    \n    \n      VAATIMUKSET, TÄYTÄNTÖÖNPANOKIELTO, VALITUSLUVAN MYÖNTÄMINEN JA VÄLITOIMI\n      Linnaravintolat Oy on pyytänyt valituslupaa sekä vaatinut hovioikeuden tuomion kumoamista, yhdistyksen kanteen hylkäämistä ja sen oman kanteen hyväksymistä. Hovioikeuden tuomion täytäntöönpano on kielletty 13.8.1984. Valituslupa on myönnetty 30.8.1984. Yhdistys on antanut siltä pyydetyn vastauksen vaatien valituksen hylkäämistä ja oikeudenkäyntikulujensa korvaamista.\n    \n    \n      KORKEIMMAN OIKEUDEN RATKAISU\n      \n        Perustelut\n        Jutussa esitetty 10.5.1978 päivätty vuokrasopimus on ollut määräaikainen. Vuokrakausi on sovittu alkavaksi 1.6.1978 ja kestäväksi 10 vuotta. Vuokralaisen vaihtuessa vuokrasopimuksessa on edellytetty uuden vuokralaisen antavan neljän kuukauden vuokraa vastaavan eli tässä tapauksessa määrältään 182.000 markan suuruisen vuokratakuun. Linnaravintolat Oy ei ole tällaista vakuutta antanut välittömästi tultuaan 1.7.1983 vuokralaiseksi, mutta vakuudesta on neuvoteltu sen ja yhdistyksen välillä elokuun lopulta 1983 alkaen. Yhdistys on neuvottelujen ajan vaatinut välittömästi annettavaksi sopimuksen edellyttämän takuun. Pankkitakauksen Linnaravintolat Oy: puolesta antaneen pankin edustaja on todistajana kertonut 31.10.1983 ilmoittaneensa puhelimitse yhdistykselle vaaditun pankkitakauksen järjestymisestä, jolloin yhdistyksen puolesta toiminut henkilö oli ilmoittanut asian olevan vuokratakuun osalta selvän. Kun yhdistys ei kuitenkaan ollut vieläkään saanut luvattua pankkitakausta, se oli 4.11.1983 irtisanonut vuokrasopimuksen. Yhtiö on ilmoittanut vastaanottaneensa irtisanomiskirjeen 5.11.1983. Tällöin vakuus ei ollut sopimuksen edellyttämällä tavalla kunnossa, joskin pankki oli jo 3.11.1983 lähettänyt postitse yhdistykselle ilmoituksen siitä, että siihen asti aikaisemman vuokralaisen puolesta voimassa ollut pankkitakaus määrältään 86.408 markkaa oli siirretty päivämäärällä 31.10.1983 olemaan voimassa Linnaravintolat Oy:n puolesta. Yhtiö ei ole hyväksynyt irtisanomista. Pankki on antanut sitten määrältäänkin riittävän takauksen ja tästä on ilmoitettu yhdistykselle 11.11.1983 päivätyllä kirjeellä.\n        Linnaravintolat Oy:n laiminlyöntejä vuokrasopimuksen edellyttämän vakuuden järjestämisessä ei voida pitää huoneenvuokralain 31 §:n 1 momentin 1 kohdassa tarkoitettuna vuokran suorittamisen laiminlyöntinä. Yhtiön sopimuksenvastainen menettely vakuuden järjestämisessä ei muullakaan perusteella ole oikeuttanut yhdistystä yksipuolisesti purkamaan vuokrasopimusta.\n        Yhdistyksen kanteesta annettavan lausunnon takia ei ole tarpeen erikseen lausua yhtiön kanteesta.\n      \n      \n        Tuomiolauselma\n        Hovioikeuden tuomio kumotaan. Suomen Arkkitehtiliitto - Finlands Arkitektförbund r.y:n kanne hylätään ja Linnaravintolat Oy vapautetaan korvaamasta sen maksettavaksi hovioikeudessa tuomittuja oikeudenkäyntikuluja. Oikeudenkäynnistä huoneenvuokra-asioissa annetun lain 36 §:n nojalla Linnaravintolat Oy:n on pidettävä sillä vastauksen antamisesta täällä olleet kulut vahinkonaan.\n      \n      \n        Eri mieltä olevan jäsenen lausunto\n        Oikeusneuvos Portin: Katson, ettei ole syytä muuttaa hovioikeuden tuomiota, jonka siis jätän pysyväksi. Velvoitan Linnaravintolat Oy:n suorittamaan Suomen Arkkitehtiliitto - Finlands Arkitektförbund r.y:lle korvaukseksi sillä vastauksen antamisesta täällä olleista kuluista 1.000 markkaa.\n        \n          Ratkaisuun osallistuneet: oikeusneuvokset Leivonen, Jalanko, Heinonen ja Hiltunen\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II48"
  ],
  "referenceToLegislation": [
    "http://data.finlex.fi/eli/sd/1995/481/luku/3/pykala/31"
  ],
  "description": [
    "http://data.finlex.fi/voc/kko/fin/8e98d26a",
    "http://data.finlex.fi/voc/kko/swe/e0635811",
    "http://data.finlex.fi/voc/kko/fin/1bcbb9c8"
  ],
  "judgmentNumber": [
    "II48"
  ],
  "date": [
    "1984-10-24"
  ],
  "issued": [
    "1985-03-19"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}