{
  "@id": "sfecli:kko/1995/118",
  "languageVersion": [
    {
      "@id": "sfecli:kko/1995/118/fin",
      "title_fi": [
        "KKO:1995:118"
      ],
      "abstract_fi": [
        "\n    Vahingonteon varalta vakuutettu auto oli siihen tulleen vian vuoksi jätetty tavaratalon pysäköintialueelle, jossa auto oli poltettu. Vakuutusehtojen mukaan vakuutusyhtiö voi kieltäytyä korvauksen maksamisesta, jos vakuutuksenottajan voidaan katsoa omalla menettelyllään olennaisesti vaikuttaneen vahingon syntymiseen laiminlyömällä ajoneuvon asianmukaisen silmälläpidon ja lukitsemisen.\n    Vakuutusehto oli yleisluonteinen ja tulkinnanvarainen eikä ehdossa ollut yksityiskohtaista ohjetta puheena olevan tilanteen varalta. Vakuutuksenottajan menettelyä oli arvosteltava yleisen huolellisuusvelvollisuuden mukaan. Kun hänen menettelynsä ei poikennut siitä, mitä huolelliselta autonomistajalta yleensä voidaan vaatia, vakuutusyhtiö velvoitettiin korvaamaan vahinko.\n  "
      ],
      "hasFormat": {
        "@id": "sfecli:kko/1995/118/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Valkealan kihlakunnanoikeudessa\n        A on kertonut Vakuutusosakeyhtiö Sampoa vastaan ajamassaan kanteessa, että hänen henkilöautonsa oli poltettu tahallisesti tavaratalo Prisman pihalla Kouvolassa 21.8.1992. Hän oli jättänyt autonsa lukittuna tavaratalon etelänpuoleiselle seinustalle vartioidulle pysäköintialueelle noin kolme viikkoa aikaisemmin siitä syystä, että auton vaihdelaatikko oli mennyt rikki. Hänen tarkoituksensa oli ollut siirtää auto paikalta heti saatuaan autoon sopivan uuden vaihdelaatikon.\n        Auto oli ollut vakuutettuna autovakuutuksella muun muassa vahingonteon varalta. Vakuutusyhtiö oli evännyt korvauksen, koska auto oli jätetty heitteille. Vakuutusyhtiö oli viitannut Autosampo-vakuutuksen ehtoon 6.3 ja katsonut, että A oli laiminlyömällä auton asianmukaisen silmälläpidon ja tarvittavan lukitsemisen olennaisella tavalla vaikuttanut vahingon syntymiseen.\n        A ei kuitenkaan ollut jättänyt autoa heitteille eikä omalla menettelyllään olennaisesti vaikuttanut vahingon syntymiseen, koska auto oli lukittuna vartioidulla pysäköintialueella.\n        Tämän vuoksi A vaati, että vakuutusyhtiö velvoitetaan suorittamaan hänelle korjauskelvottomaksi tuhoutuneen auton arvo 50 000 markkaa 16 prosentin korkoineen.\n      \n      \n        Kihlakunnanoikeuden päätös 26.11.1992\n        Kuultuaan vakuutusyhtiötä, joka kiisti kanteen, kihlakunnanoikeus katsoi selvitetyksi, että A oli jättänyt autonsa lukittuna vartioidulle pysäköintipaikalle ja käynyt välillä myös tarkastamassa autoa, viimeksi 19.8.1992. Mikään ei osoittanut, että A olisi hylännyt auton. Kihlakunnanoikeus katsoi, ettei A ollut omalla menettelyllään olennaisesti vaikuttanut vahingon syntymiseen.\n        Tämän vuoksi kihlakunnanoikeus hyväksyi kanteen ja velvoitti vakuutusyhtiön suorittamaan A:lle vakuutuksen perusteella 50 000 markkaa 16 prosentin korkoineen haasteen tiedoksiantopäivästä 28.10.1992.\n      \n      \n        Kouvolan hovioikeuden tuomio 27.7.1994\n        Vakuutusyhtiö valitti hovioikeuteen. Hovioikeus katsoi, ettei jutussa kihlakunnanoikeuden mainitsemilla perusteilla ollut näytetty, että A olisi menetellyt vakuutussopimusehtojen 6.3.2 kohdassa mainittujen ohjeiden vastaisesti muun muassa laiminlyömällä ajoneuvon asianmukaisen silmälläpidon alueella, jossa muun muassa vartioidaan tavarataloa ja huoltoasemaa ja ajoneuvon tarvittavan lukitsemisen tai muullakaan kyseessä olevassa sopimusehdossa mainitulla tavalla.\n        Näillä perusteilla hovioikeus ei muuttanut kihlakunnanoikeuden päätöksen lopputulosta.\n        \n          Asian ovat ratkaisseet hovioikeuden jäsenet Pöntinen, Virkkunen (eri mieltä) ja Metso. Esittelijä Markku Almgren.\n        \n        Eri mieltä olleen jäsenen lausunto:\n        Hovioikeudenneuvos Virkkunen: A:n Autosampo-vakuutuksen vakuutusehtojen kohdan 6.3.2 mukaan vakuutusyhtiö voi kieltäytyä korvauksen maksamisesta tai suorittaa sen vain osittain muun muassa, jos vakuutuksenottajan voidaan katsoa omalla menettelyllään olennaisesti vaikuttaneen vahingon syntymiseen esimerkiksi laiminlyömällä ajoneuvon asianmukaisen silmälläpidon ja lukitsemisen.\n        A oli jättänyt autonsa tavaratalo Prisman pysäköintipaikalle usean viikon ajaksi. Kyseinen pysäköintialue on aitaamaton ja syrjässä asutuksesta eikä sillä ole jatkuvaa vartiointia. Vaikka auto onkin ollut lukittu, katson, että A:n menettely on ollut vakuutussopimuksen edellä mainitussa kohdassa tarkoitettua silmälläpidon laiminlyöntiä. Edelleen katson vakuutusyhtiön tavoin autosta sen mainitulla säilytyspaikalla helposti syntyneen vaikutelman, että se oli hylätty, mikä on yleisen elämänkokemuksen mukaan omiaan houkuttelemaan ilkivallantekijöitä ja varkaita puoleensa.\n        Pidän ilmeisenä, että vahinkoa ei olisi tapahtunut, mikäli A olisi hinauttanut auton esimerkiksi asutulle alueelle. Näin ollen A:n menettely on olennaisesti vaikuttanut vahingon syntyyn. Näillä perusteilla katson, ettei vakuutusyhtiö ole puheena olevan Autosampo-vakuutuksen perusteella maksuvelvollinen A:lle. Näin ollen kumoan kihlakunnanoikeuden päätöksen ja vapautan Vakuutusosakeyhtiö Sammon maksuvelvollisuudesta A:lle.\n      \n    \n    \n      MUUTOKSENHAKU KORKEIMMASSA OIKEUDESSA\n      Vakuutusyhtiölle on myönnetty valituslupa.\n      Vakuutusyhtiö on valituksessaan vaatinut hovioikeuden tuomion kumoamista ja kanteen hylkäämistä sekä A:n velvoittamista korvaamaan vakuutusyhtiön oikeudenkäyntikulut jutussa korkoineen.\n      A on antanut vastauksen, jossa hän on vaatinut valituksen hylkäämistä.\n    \n    \n      KORKEIMMAN OIKEUDEN RATKAISU 22.6.1995\n      \n        Perustelut\n        Vakuutusyhtiö on kieltäytynyt korvauksen maksamisesta vedoten vakuutusehtojen kohtaan 6.3.2. Ehdon mukaan vakuutusyhtiö voi kieltäytyä korvauksen maksamisesta tai suorittaa sen vain osittain, jos vakuutuksenottajan voidaan katsoa omalla menettelyllään olennaisesti vaikuttaneen vahingon syntymiseen laiminlyömällä ajoneuvon asianmukaisen silmälläpidon ja tarvittavan lukitsemisen olosuhteissa, joissa sellaiset toimet ovat tarpeellisia vahingon estämiseksi.\n        Vakuutusehto, johon vakuutusyhtiö on vedonnut, on yleisluonteinen ja tulkinnanvarainen eikä ehdossa ole yksityiskohtaista ohjetta puheena olevan tilanteen varalta. Vakuutuksenottaja ei suoraan ehdon perusteella tiedä, miten hänen on meneteltävä säilyttääkseen oikeutensa vähentämättömään korvaukseen. Näin ollen vakuutusehto ei edellytä vakuutuksenottajalta muuta kuin tavanomaista huolellisuutta. Vakuutuksenottajan menettelyä on siten arvosteltava tällaisen yleisen huolellisuusvelvollisuuden mukaan.\n        A on jättänyt autonsa siihen tulleen vian vuoksi Kouvolan keskustasta noin puolentoista kilometrin päässä sijaitsevan tavaratalon pysäköintialueelle. Tavaratalon läheisyydessä on sijainnut muita liikerakennuksia. Pysäköintialue on ollut valaistu ja alueella on toteutettu vartiointi siten, että vartija on tehnyt tavaratalon alueella vartiointikierroksia. A:n kertoman mukaan auto oli ennen sitä kohdannutta vahinkotapahtumaa ollut alueella noin kolme viikkoa, jona aikana hän oli käynyt tarkastamassa autoa.\n        A:n menettely ei ole poikennut siitä, mitä huolelliselta autonomistajalta yleensä voidaan nyt kysymyksessä olevan kaltaisessa tilanteessa vaatia. Näin ollen A:n ei voida katsoa rikkoneen vakuutusehtoja siten, että vakuutusyhtiö vapautuisi maksamasta korvausta. Vakuutusyhtiö on siten velvollinen suorittamaan A:lle hovioikeuden määräämän korvauksen.\n      \n      \n        Tuomiolauselma\n        Hovioikeuden tuomion lopputulosta ei muuteta.\n        \n          Asian ovat ratkaisseet oikeusneuvokset Lindholm, Suhonen, Wirlander, Möller ja Pellinen. Esittelijä Anne Ekblom-Wörlund.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1995:118"
  ],
  "description": [
    "http://data.finlex.fi/voc/kko/fin/4675c736",
    "http://data.finlex.fi/voc/kko/swe/4c5aef38",
    "http://data.finlex.fi/voc/kko/swe/2fd8aaf6",
    "http://data.finlex.fi/voc/kko/fin/bb3f462c"
  ],
  "judgmentNumber": [
    "118"
  ],
  "date": [
    "1995-03-15"
  ],
  "issued": [
    "1995-06-22"
  ],
  "creator": [
    "http://data.finlex.fi/common/KKO"
  ],
  "year": [
    "1995"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}