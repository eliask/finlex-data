{
  "@id": "sfecli:kko/1981/II103",
  "languageVersion": [
    {
      "@id": "sfecli:kko/1981/II103/fin",
      "title_fi": [
        "KKO:1981-II-103"
      ],
      "abstract_fi": [
        "\n    A:n B:tä vastaan nostama vahingonkorvauskanne oli B:n vaatimuksesta yksipuolisella tuomiolla hylätty. Ennen kuin yksipuolinen tuomio oli annettu hänelle tiedoksi A, joka luuli jutun jääneen hänen poissaolonsa vuoksi sillensä, pani B:tä vastaan vireille samansisältöisen kanteen. Se seikka, että tuossa kanteessa ei ollut vaadittu yksipuolisen tuomion kumoamista eikä takaisinsaantia siihen, ei estänyt kanteen tutkimista yksipuolisen tuomion kumoamista tarkoittavana takaisinsaantikanteena.\n    Ks. KKO:1979-II-1\n  "
      ],
      "hasFormat": {
        "@id": "sfecli:kko/1981/II103/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A:n pantua oy B:tä vastaan Kirkkonummen KO:ssa vireille jutun ja vaadittua haastehakemuksessaan, että koska yhtiön toimesta oli 22.4.1975 oikeudettomasti kuljetettu A:n omistama henkilöauto eräältä pysäköintipaikalta kaatopaikalle, missä se oli tuhoutunut käyttökelvottomaksi, yhtiö velvoitettaisiin suorittamaan hänelle vahingonkorvauksena autosta 1 500 markkaa korkoineen ja korvaamaan hänen oikeudenkäyntikulunsa. KO oli A:n jäätyä oikeuteen saapumatta yhtiön vaatimuksesta 3.2.1976 julistamallaan yksipuolisella tuomiolla hylännyt A:n vaatimukset sekä velvoittanut hänet yhteisvastuullisesti jutussa toisena kantajana olleen henkilön kanssa korvaamaan yhtiön oikeudenkäyntikulut 450 markalla.\n      A:n nostettua KO:ssa yhtiölle 27.4.1976 tiedoksi toimitetun haasteen nojalla vastaavansisältöisen kanteen yhtiö oli esittänyt väitteen että, koska juttu oli jo ratkaistu yksipuolisella tuomiolla, johon A ei ollut asianmukaisella tavalla hakenut takaisinsaantia, kanne tulisi jättää tutkittavaksi ottamatta, minkä vuoksi KO oli 11.5.1976 julistamallaan väitepäätöksellä, koska A oli oikeudenkäymiskaaren 12 luvun 13 §:n 1 momentissa määrätyn takaisinsaantia varten varatun ajan kuluessa esittänyt edellä mainitulla yksipuolisella tuomiolla ratkaistun vaatimuksensa kanssa samansisältöisen kanteen ja A:n voitiin tämän takia katsoa silloin noudattaneen takaisinsaantiosoituksessa annettuja määräyksiä ja kannetta siten voitiin pitää takaisinsaantokanteena, hylännyt yhtiön väitteen.\n      Oy B:n vastustettua kannetta ja vaadittua korvausta oikeudenkäyntikuluistaan KO oli samana päivänä pääasiassa julistamassaan päätöksessä katsonut todistajien kertomusten perusteella näytetyksi, että Kirkkonummen Gesterbyn asuntoalueelta oli yhtiön toimesta toimitettu muun muassa A:n omistama, rekisteristä poistettu Opel 2 D Kadett merkkinen auto Kirkkonummen kaatopaikalle seurauksin, että auto kaatopaikalla tehtyjen tasaustöiden takia ja koska autosta sitäpaitsi oli irrotettu osia oli mennyt käyttökelvottomaksi. KO oli katsonut jutussa myöskin käyneen ilmi, että auton poistaminen oli tapahtunut siitä A:lle ennakolta ilmoittamatta ja hänen luvattaan. Tämän vuoksi ja koska auto oli viety ilman A:n lupaa ja yhtiö oli tämän takia velvollinen korvaamaan A:lle aiheutuneen taloudellisen menetyksen, KO oli velvoittanut yhtiön suorittamaan A:lle korvauksena poisviedystä autosta kohtuulliseksi harkitut 500 markkaa 5 prosentin vuotuisine korkoineen 22.4.1975 lukien.\n      Helsingin HO, jonka tutkittavaksi oy B oli saattanut jutun p. 23.5.1979 oli käsitellyt asian; ja koska A ei ollut tässä jutussa vaatinut aikaisemmin annetun yksipuolisen tuomion kumoamista tai muutoinkaan esittänyt, että hän olisi tarkoittanut kyseesä olevan kanteen takaisinsaantikanteeksi, eikä KO:n siten olisi pitänyt ottaa kannetta takaisinsaantikanteena tutkittavakseen, niin ja kun juttu oli jo ratkaistu mainitulla yksipuolisella tuomiolla, HO oli poistanut KO:n pääasiassa julistaman päätöksen, jolloin yhtiö vapautui sille KO:ssa tuomitusta korvausvelvollisuudesta. A velvoitettiin korvaamaan yhtiön oikeudenkäyntikulut 300 markalla.\n      A pyysi lupaa hakea muutosta HO:n päätökseen ja lupahakemukseensa sisällytti muutoksenhakemuksen. Oy B ei käyttänyt sille varattua tilaisuutta vastauksen antamiseen.\n    \n    \n      KORKEIN OIKEUS\n      KKO t. myönsi, koska lain soveltamisen kannalta muissa samanlaisissa tapauksissa oli tärkeätä ottaa juttu KKO:n tutkittavaksi, muutoksenhakuluvan, käsitteli jutun ja havaitsi, että A oli pannut puheena olevan oy B:tä vastaan ajamansa kanteen vireille 27.4.1976 yhtiölle tiedoksi toimitetun haasteen nojalla eli ennen kuin yhtiö oli 7.5.1976 antanut A:lle tiedon samaa asiaa koskeneesta, Kirkkonummen KO:n 3.2.1976 julistamassa yksipuolisesta tuomiosta. Yhtiön väitettyä KO:ssa, että koska A ei ollut ajanut kannettaan takaisinsaantikanteena, yksipuolisella tuomiolla ratkaistu juttu oli edelleen vireillä eikä A:n kannetta sen vuoksi voitu ottaa tutkittavaksi, A oli huomauttanut, että kanne oli samansisältöinen kuin se hänen kanteensa, jonka KO oli hylännyt yksipuolisella tuomiollaan. Sen vuoksi KKO katsoi, että A oli tarkoittanut tässä jutussa ajamansa kanteen yksipuolisen tuomion kumoamista koskevista takaisinsaantikanteeksi ja ettei HO:n siis olisi tullut mainitsemillaan perusteilla poistaa KO:n pääasiassa julistamaa päätöstä. Viivytyksen välttämiseksi KKO otti jutun välittömästi tutkittavakseen ja harkitsi oikeaksi, kumoten ja poistaen HO:n päätöksen sekä todeten, että yksipuolinen tuomio oli tullut KO:n päätöksellä kumotuksi, jätti asian KO:n päätöksen varaan.\n      \n        Ratkaisuun osallistuneet: oikeusneuvokset Portin, Mörä, Lehtonen ja Hiltunen sekä ylimääräinen oikeusneuvos Lager\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-08-21"
  ],
  "judgmentNumber": [
    "II103"
  ],
  "date": [
    "1981-02-06"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II103"
  ],
  "year": [
    "1981"
  ],
  "description": [
    "http://data.finlex.fi/voc/kko/fin/d6ef4f6b",
    "http://data.finlex.fi/voc/kko/swe/e09b371a",
    "http://data.finlex.fi/voc/kko/swe/52abc2da"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}