{
  "@id": "sfecli:kko/2013/6",
  "languageVersion": [
    {
      "@id": "sfecli:kko/2013/6/fin",
      "title_fi": [
        "KKO:2013:6"
      ],
      "abstract_fi": [
        "\n    Vapaa-aikaa viettänyt poliisimies oli tavannut öisellä kadulla kotoaan karkumatkalla olleen 16-vuotiaan tytön, jolle hän oli ilmoittanut olevansa poliisi ja esittänyt virkamerkkinsä. Saatuaan tytön tulemaan asuntoonsa poliisimies oli muun muassa raiskannut tämän. Kysymys siitä, oliko poliisimies syyllistynyt menettelyllään myös virka-aseman väärinkäyttämiseen.\n    RL 40 luku 7 § 1 mom 1 kohta\nPoliisiL 9 § 3 mom\nPoliisiL 9 c §\nPoliisiL 11 §\n  "
      ],
      "hasFormat": {
        "@id": "sfecli:kko/2013/6/fin/txt",
        "content_fi": [
          "\n    \n      Asian käsittely alemmissa oikeuksissa\n      \n        Käräjäoikeuden tuomio 1.2.2010\n        \n          Syyte ja vastaus\n        \n        Syyttäjä vaati A:lle rangaistusta rikoslain 40 luvun 7 §:n 1 momentin ja poliisilain 9 ja 9 c §:n nojalla virka-aseman väärinkäyttämisestä (syytekohta 3) tai toissijaisesti sanotun luvun 9 §:n nojalla virkavelvollisuuden rikkomisesta sekä eräistä muista rikoksista.\n        Syytekohdan mukaan A oli yöllä kadulla Helsingin keskustassa poliisimiehenä vapaa-ajalla hankkiakseen itselleen hyötyä väärinkäyttänyt virka-asemaansa suorittamalla julkisen vallan käyttöä tarkoittavan virkatehtävän ennen 1 - 2 kohdissa kuvattuja raiskausta ja sukupuolisiveellisyyttä loukkaavan kuvan levittämistä puuttumalla tosiasiallisesti 16-vuotiaan B:n etuun tai oikeuteen esittämällä hänelle poliisin virkamerkin luottamuksen saamiseksi itseensä poliisimiehenä saadakseen hänet asunnolleen. Virkamerkin esittäminen olikin herättänyt B:ssä luottamuksen A:han ja oli olennaisesti vaikuttanut siihen, että B oli uskaltanut ja suostunut lähtemään ennestään tuntemattoman A:n seurassa tämän asunnolle saadakseen poliisimiehen hänelle tarjoaman yösijan.\n        Poliisilain 9 §:n 3 momentin mukaan poliisin on tarvittaessa ryhdyttävä vapaa-aikanaankin virka-asemansa mukaisiin toimenpiteisiin. Viran hoitaminen ei siten ole sidoksissa virka-aikaan. A oli esiintynyt poliisin roolissa ja tavoitellut menettelyllään itselleen hyötyä.\n        A oli näin meneteltyään rikkonut myös poliisilain 9 c §:n tarkoittamaa poliisimiehen käyttäytymissääntöä. Säännös velvoittaa poliisimiestä käyttäytymään yksityiselämässä siten, ettei hänen käyttäytymisensä ole omiaan vaarantamaan luottamusta poliisille kuuluvien tehtävien asianmukaisessa hoitamisessa.\n        B yhtyi syyttäjän esittämään rangaistusvaatimukseen.\n        A kiisti syytteen.\n        \n          Käräjäoikeuden ratkaisu\n        \n        Käräjäoikeus totesi, että vapaa-aikaansa viettämässä ollut A oli tavatessaan yöllä kello 01 - 02 aikaan B:n Helsingissä kadulla saanut tietää tämän olevan 16-vuotias ja karkumatkalla kotoaan sekä sen, ettei B:llä ollut yösijaa. B oli kertonut, että hänen matkapuhelimensa ei ollut päällä ja että vanhemmat eivät tienneet, missä hän oli. A oli kertonut olevansa poliisi ja näyttänyt B:lle virkamerkkinsä, minkä seurauksena B oli luottanut A:han ja uskaltanut lähteä tämän asunnolle.\n        Poliisin on yksityiselämässään käyttäydyttävä tavalla, joka ei vaaranna luottamusta poliisille kuuluvien tehtävien hoitamiseen. Poliisin on myös ryhdyttävä toimimaan työajastaan riippumatta kiireellisissä ja välttämättömissä tilanteissa. Tällaisia tilanteita olivat vakavan rikoksen estäminen ja vakavan rikoksen tutkinnan aloittaminen.\n        Rikoksen vakavuutta arvioitaessa on otettava huomioon myös teon kohdistuminen suojauskyvyttömään henkilöön, loukatun oikeustilan palauttaminen tai mahdollisuudet estää teosta aiheutuvia vahinkoja. Poliisilla on toimimisvelvollisuus myös yleistä järjestystä tai turvallisuutta uhkaavan vaaran torjumiseksi tai milloin se näihin rinnastettavan muun erityisen syyn vuoksi on tarpeen. Näissä tilanteissa poliisilla on oikeus vapaa-aikanaan käyttää kaikkia virka-asemansa mukaisia toimivaltuuksia.\n        Ennen A:n tapaamista B:tä ei ollut uhannut vakava rikos eikä tällaisen rikoksen tutkintaan ole ollut tarvetta. Kyseessä ei myöskään ollut ollut yleistä järjestystä tai turvallisuutta uhkaava vakava vaara, tai muu tällaiseen rinnastettava erityinen syy. B oli ollut alaikäinen ja ulkona Helsingissä klo 01 - 02 aikaan yöllä. Nämä seikat yksinään eivät kuitenkaan olleet aiheuttaneet tilannetta, jossa A:n olisi tullut vapaa-aikanaan ryhtyä kiireellisiin tai välttämättömiin toimiin.\n        Julkisen vallan käyttämisenä ei voitu pitää yksin virkamerkin esittämistä ilman, että merkin esittämisellä oli yhteys suoritettavana olevaan virkatehtävään. Tehdessään syytekohdissa 1 ja 2 mainitut teot A oli toiminut vapaa-aikanaan eikä ollut virantoimituksessa tai toiminut virkatehtävissään.\n        A:n käyttäytyminen oli ollut omiaan vaarantamaan luottamusta poliisille kuuluvien tehtävien asianmukaiseen hoitoon. A ei kuitenkaan kohdissa 1 ja 2 tarkoitettujen tekojen osalta ollut toiminut virkatehtävissään, käyttänyt julkista valtaa tai toimittanut virkaansa.\n        Käräjäoikeus, joka tuomitsi A:n syytekohdissa 1 ja 2 tarkoitetuista rikoksista 2 vuoden ehdolliseen vankeusrangaistukseen, hylkäsi syytteet virka-aseman väärinkäyttämisestä ja virkavelvollisuuden rikkomisesta.\n        Asian on ratkaissut käräjätuomari Eija Larinkoski sekä lautamiehet.\n      \n      \n        Hovioikeuden tuomio 1.2.2011\n        A, B ja syyttäjä valittivat hovioikeuteen. Syyttäjä toisti vaatimuksensa A tuomitsemisesta rangaistukseen myös virka-aseman väärinkäyttämisestä.\n        Syyttäjä ilmoitti täydentävänsä, selventävänsä ja tarkistavansa syytettä lausuen muun muassa, että kaiken sen lisäksi, mitä syytteessä jo käräjäoikeudessa oli todettu, A oli julkisen vallan käyttöä edellyttävässä virkatehtävässään tahallaan laiminlyönyt poliisilain 9 §:n 3 momentissa ja 11 §:ssä tarkoitetun virkavelvollisuuden ryhtyä vapaa-aikanaan kiireellisiin toimiin, jotka olivat olleet välttämättömiä vakavan rikoksen estämiseksi ja tähän rinnastettavan syyn vuoksi muutenkin tarpeen. A oli laiminlyönyt asianmukaisin keinoin puuttua 16-vuotiaan vailla yösijaa olleen asianomistajan tilanteeseen, vaikka tämän ruumiillista koskemattomuutta, turvallisuutta ja terveyttä oli välittömästi uhannut ennen muuta A:n itsensä taholta vakava vaara. Sen sijaan A oli houkutellut poliisimerkkinsä avulla asianomistajan asuntoonsa menetelläkseen kohdissa 1 ja 2 kerrotulla tavalla.\n        Hovioikeus totesi A:n olleen tietoinen siitä, että 16-vuotias B, joka oli viettänyt aikaa Helsingin keskustassa ulkosalla puolen yön jälkeen, oli ollut karkumatkalla kotoaan ja vailla yösijaa. Näissä olosuhteissa oli ollut ilmeistä, että B:n turvallisuus oli ollut vaarassa ja A:lla oli edellä selostetun poliisilain 9 §:n 3 momentin säännös huomioon ottaen ollut perusteet ja velvollisuuskin myös vapaalla ollessaan ryhtyä tarpeellisiin toimiin B:n suojelemiseksi. A oli ilmoittanut olevansa poliisi ja myös esittänyt B:lle virkamerkkinsä ja ehdottanut B:lle tulemista hänen asuntoonsa yöksi. Ammatin kertominen ja virkamerkin esittäminen ovat B:n kertomin tavoin saaneet hänet luottamaan A:han ja suostumaan A:n ehdotukseen lähteä yhdessä A:n kanssa tämän asunnolle. A on syytteessä kerrotussa tilanteessa toiminut poliisina ja edellä selostetussa poliisilain säännöksessä tarkoitetussa virkatehtävässä.\n        Hovioikeus katsoi, että A oli kohdissa 1 ja 2 hänen syykseen luettu menettely huomioon ottaen hankkiakseen itselleen hyötyä rikkonut edellä selostetussa poliisilain 9 c §:ssä tarkoitetun virkavelvollisuutensa käyttäessään julkista valtaa virkatehtävässä. A oli siten syyllistynyt virka-aseman väärinkäyttämiseen.\n        Hovioikeus luki A:n syyksi myös virka-aseman väärinkäyttämisen ja tuomitsi A:n hänen syykseen luetuista rikoksista 1 - 3 yhteiseen 2 vuoden 6 kuukauden vankeusrangaistukseen.\n        Asian ovat ratkaisseet hovioikeuden jäsenet Heikki Juusela, Merja Söderström ja Heikki Rautiola.\n      \n    \n    \n      Muutoksenhaku Korkeimmassa oikeudessa\n      A:lle myönnettiin valituslupa. Valituksessaan A vaati, että syyte virka-aseman väärinkäyttämisestä hylätään.\n      Vastauksissaan virallinen syyttäjä ja B vaativat valituksen hylkäämistä.\n    \n    \n      Korkeimman oikeuden ratkaisu\n      Perustelut\n      Tausta ja kysymyksenasettelu\n      1. Syyttäjä on vaatinut A:lle rangaistusta syytekohdassa 3 rikoslain 40 luvun 7 §:n 1 momentin sekä poliisilain 9 §:n 3 momentin ja 9 c §:n nojalla virka-aseman väärinkäyttämisestä ja toissijaisesti rikoslain 40 luvun 9 §:n ja poliisilain sanottujen säännösten perusteella virkavelvollisuuden rikkomisesta. A:lle on samalla vaadittu rangaistusta raiskauksesta ja sukupuolisiveellisyyttä loukkaavan kuvan levittämisestä (syytekohdat 1 ja 2). Näiden rikosten osalta ei ole enää Korkeimmassa oikeudessa kysymys siitä, onko A niihin syyllistynyt.\n      2. Siltä osin kuin asia on Korkeimman oikeuden käsiteltävänä, syyttäjä on vaatinut rangaistusta siitä, että A oli yöllä kadulla Helsingin keskustassa poliisimiehenä vapaa-ajalla hankkiakseen itselleen hyötyä väärinkäyttänyt virka-asemaansa suorittamalla julkisen vallan käyttöä tarkoittavan virkatehtävän puuttumalla tosiasiallisesti 16-vuotiaan B:n etuun tai oikeuteen esittämällä hänelle poliisin virkamerkin luottamuksen saamiseksi itseensä poliisimiehenä saadakseen hänet asunnolleen. Asunnossa A oli syyllistynyt edellä mainittuihin, syytekohdissa 1 ja 2 tarkoitettuihin rikoksiin.\n      3. Syytteessä on esitetty, että poliisilain 9 §:n 3 momentin mukaan poliisin on tarvittaessa ryhdyttävä vapaa-aikanaankin virka-asemansa mukaisiin toimenpiteisiin. Syytettä on sittemmin tarkennettu esittämällä, että A oli julkisen vallan käyttöä edellyttävässä virkatehtävässään tahallaan laiminlyönyt poliisilain mainitussa 9 §:n 3 momentissa ja 11 §:ssä tarkoitetun virkavelvollisuuden ryhtyä vapaa-aikanaan kiireellisiin toimiin, jotka olivat olleet välttämättömiä vakavan rikoksen estämiseksi ja tähän rinnastettavan syyn vuoksi muutenkin tarpeen. A oli laiminlyönyt puuttua B:n tilanteeseen, vaikka tämän ruumiillista koskemattomuutta, turvallisuutta ja terveyttä oli välittömästi uhannut ennen muuta A:n itsensä taholta vakava vaara.\n      4. Hovioikeus on tuomiossaan lukenut A:n syyksi virka-aseman väärinkäyttämisen. Hovioikeus on katsonut tekoajankohtana vallinneissa olosuhteissa olleen ilmeistä, että B:n turvallisuus oli vaarassa ja että A:lla oli poliisilain 9 §:n 3 momentin säännös huomioon ottaen ollut perusteet ja velvollisuuskin myös vapaalla ollessaan ryhtyä tarpeellisiin toimiin B:n suojelemiseksi. Ammatin kertominen ja virkamerkin esittäminen olivat B:n kertomin tavoin saaneet hänet luottamaan A:han ja suostumaan A:n ehdotukseen lähteä yhdessä A:n kanssa tämän asunnolle. Hovioikeus on näillä perusteilla ja ottaen huomioon A:n syyksi syytekohdissa 1 ja 2 luetun menettelyn katsonut, että A oli hankkiakseen itselleen hyötyä rikkonut poliisilain 9 c §:ssä tarkoitetun virkavelvollisuutensa käyttäessään julkista valtaa virkatehtävässä.\n      5. A on kiistänyt pitäneensä B:n tilaa hädänalaisena ja halunneensa antaa B:lle käsitystä, jonka mukaan hän olisi työtehtävissä ja siten suorittamassa julkista tehtävää.\n      6. Korkeimmassa oikeudessa on ensi sijassa kysymys siitä, täyttääkö hovioikeuden A:n syyksi lukema menettely virka-aseman väärinkäyttämiselle säädetyn tunnusmerkistön.\n      Sovellettavista säännöksistä\n      7. Rikoslain 40 luvun 7 §:n 1 momentin 1 kohdan mukaan virkamies syyllistyy virka-aseman väärinkäyttämiseen, jos hän hankkiakseen itselleen tai toiselle hyötyä taikka aiheuttaakseen toiselle haittaa tai vahinkoa\n1) rikkoo virkatoiminnassa noudatettaviin säännöksiin tai määräyksiin perustuvan virkavelvollisuutensa käyttäessään julkista valtaa virkatehtävissään, taikka\n2) käyttää väärin asemaansa käskyvallassaan tai välittömässä valvonnassaan olevaan henkilöön nähden.\n      8. Poliisilain 9 §:n 3 momentissa säädetään, että poliisimies on ilman eri määräystä velvollinen ryhtymään kiireellisiin toimiin koko maassa myös toimialueensa ulkopuolella ja vapaa-aikanaan, jos se on välttämätöntä vakavan rikoksen estämiseksi, tällaista rikosta koskevan tutkinnan aloittamiseksi tai yleistä järjestystä ja turvallisuutta uhkaavan vakavan vaaran torjumiseksi taikka milloin se näihin rinnastettavan muun erityisen syyn vuoksi on tarpeen. Lain 11 §:n mukaan poliisimiehellä on oikeus ottaa kiinni henkilö hänen suojaamisekseen muun muassa ruumiillista koskemattomuutta, turvallisuutta tai terveyttä välittömästi uhkaavalta vakavalta vaaralta, jos henkilö ei kykene pitämään huolta itsestään eikä vaaraa voida muuten poistaa tai henkilöstä huolehtia muilla keinoin. Jos kiinni otettu on alle 18-vuotias, hänet on viipymättä luovutettava huoltajalle tai, jollei se ole mahdollista, lastensuojeluviranomaiselle.\n      9. Poliisilain 9 c §:n mukaan poliisimiehen on virassa ja yksityiselämässään käyttäydyttävä siten, ettei hänen käyttäytymisensä ole omiaan vaarantamaan luottamusta poliisille kuuluvien tehtävien asianmukaiseen hoitoon.\n      Virkatehtävään kuuluva julkisen vallan käyttö\n      10. A on ollut tapahtuma-aikana viettämässä vapaa-aikaansa. Hovioikeus on katsonut A:n toimineen tällöin poliisimiehenä ja käyttäneen julkista valtaa virkatehtävässä, kun hän oli tietoisena B:n tilanteesta esittänyt virkamerkkinsä ja saanut tämän lähtemään asunnolleen.\n      11. Korkein oikeus toteaa, että rikoslain 40 luvun 7 §:n 1 momentin 1 kohdan sanamuodon mukaan virka-aseman väärinkäyttämisessä on kysymys virkavelvollisuuden vastaisesta menettelystä tilanteessa, jossa virkamies käyttää julkista valtaa virkatehtävissään. Kuten lainkohdan säätämiseen johtaneessa hallituksen esityksessäkin todetaan, tällaista julkista valtaa poliisimies käyttää esimerkiksi antaessaan käskyjä ja kieltoja poliisilain nojalla (HE 58/1988 vp s. 63).\n      Virkamerkin esittäminen\n      12. Poliisin virkamerkin esittäminen liittyy yleensä tilanteeseen, jossa poliisimies toimii virkatehtävässä ja käyttää julkista valtaa. Virkamerkin esittäminen saattaa olla tarpeen osoitukseksi siitä toimivallasta, joka virkatoimintaan liittyy, ja erityisesti silloin, kun poliisimies ryhtyy virkatehtävään vapaa-aikanaan. Virkamerkki on omiaan selventämään sitä, missä ominaisuudessa sen esittävä henkilö toimii, ja sen esittäminen on samalla varoitus niistä seurauksista, joita poliisimiehen käskyjen noudattamatta jättämisestä tai tämän vastustamisesta voi seurata.\n      13. Pelkästään se, että poliisinviran haltija vapaa-aikanaan esittää virkamerkin, ei kuitenkaan merkitse, että hän sillä hetkellä ilmoittaa toimivansa ja toimii virkatehtävässään. Virkamerkin esittämiselle voi olla myös muita syitä.\n      Poliisimiehen toimimisvelvollisuus\n      14. Poliisimiehen toimimisvelvollisuudet ja toimivaltuudet ovat laajat myös hänen vapaa-aikanaan. Kun virka-aseman väärinkäyttäminen on rangaistava kuitenkin vain tahallisena tekona, on perusteltua edellyttää, että virkatehtävä, johon poliisimiehen väitetään tietyllä menettelyllään vapaa-aikanaan ryhtyneen ja jossa virka-aseman väärinkäyttämisen väitetään tapahtuneen, on selvästikin merkinnyt julkisen vallan käyttöä, ja vastaavasti, että sellainen poliisimiehen toimimisvelvollisuus, jonka hänen väitetään laiminlyöneen, on ollut riittävän selvä.\n      15. Kotoaan karkumatkalla olevan 16-vuotiaan kohtaaminen kadulla öiseen aikaan on omiaan herättämään huolestuneisuutta kenessä tahansa. Hovioikeuden tuomiossa viitattu poliisilain 9 §:n 3 momentin säännös ei kuitenkaan velvoita poliisimiestä ryhtymään vapaa-aikanaan kiireellisiin toimenpiteisiin vain siitä syystä, että tilanne on huolestuttava. Myöskään poliisilain 11 §:n säännös, johon syytteessä on viitattu, ei oikeuta poliisimiestä ottamaan kiinni alaikäistä, ellei tämän turvallisuutta uhkaa vakava ja välitön vaara.\n      16. Mikään asiassa ei kuitenkaan viittaa siihen, että B:n turvallisuutta olisi syytteessä tarkoitetussa tilanteessa uhannut lainkohdissa tarkoitettu rikos tai välitön ja vakava vaara. Sellaisina ei voida pitää A:n itsensä taholta uhkaavaa vaaraa.\n      17. Mistään seikasta ei voida myöskään päätellä, että B olisi lähtiessään A:n seurassa tämän kotiin kello kaksi yöllä käsittänyt A:n toimivan virkatehtävässään, tai että A olisi poliisimiehenä häntä poliisilain nojalla tähän käskenyt tai määrännyt. Syytteessä ei ole edes väitetty A:n käyttäneen rikoslain 40 luvun 7 §:n 1 momentin 2 kohdan edellyttämällä tavalla väärin asemaansa käskyvallassaan tai välittömässä valvonnassaan olevaan henkilöön nähden.\n      18. Selvää sinänsä on, että poliisimiehen ammatti ja sen osoitukseksi esitetty virkamerkki ovat saaneet B:n luottamaan A:han. Tämän luottamuksen perusteena ei kuitenkaan edellä todettu huomioon ottaen voida katsoa olleen sen, että A olisi toiminut sillä hetkellä virkatehtävässään, vaan sen, että poliisimiehiä ja poliisin ammattikuntaa kohtaan yleensä tunnetaan luottamusta.\n      Päätelmät\n      19. Sen perusteella, mitä edellä on selostettu A:n asemasta syytteessä kerrotussa tilanteessa, Korkein oikeus katsoo, että A:n ei voi katsoa virkamerkin esittäessään toimineen poliisimiehenä virassaan eikä käyttäneen julkista valtaa virkatehtävässään. Jo tällä perusteella on selvää, ettei syyte voi menestyä.\n      20. Samasta teosta asiassa vaihtoehtoisessa syytteessä esitetty rangaistusvaatimus koskee virkavelvollisuuden rikkomista, joka täyttyäkseen edellyttää, että virkamies on suorittanut teon virkaansa toimittaessaan. Tähän ja edellä lausuttuun nähden Korkein oikeus ei pidä tarpeellisena varata syyttäjälle tilaisuutta lausua siitä, tulisiko vaihtoehtoinen syyte virkavelvollisuuden rikkomisesta tutkia.\n      Rangaistusseuraamus\n      21. A on käyttämällä hyväkseen B:n luottamusta poliisiin alistanut B:n tämän yksityisyyttä ja itsemääräämisoikeutta vakavasti loukkaaville rikollisille teoille. A:n syyksi jäävien tekojen, eli raiskauksen ja sukupuolissiveellisyyttä loukkaavien kuvien levittämisen hänessä osoittama syyllisyys huomioon ottaen Korkein oikeus pitää oikeudenmukaisena rangaistuksena näistä teoista 2 vuotta 3 kuukautta vankeutta.\n      \n        Tuomiolauselma\n        Syyte virka-aseman väärinkäyttämisestä (syytekohta 3) hylätään ja A vapautetaan tältä osin tuomitusta rangaistuksesta. A tuomitaan hänen syykseen jäävistä raiskauksesta ja sukupuolisiveellisyyttä koskevan kuvan levittämisestä (syytekohdat 1 ja 2) yhteiseen 2 vuoden 3 kuukauden vankeusrangaistukseen.\n        Muilta osin hovioikeuden tuomio jää pysyväksi.\n        Asian ovat ratkaisseet oikeusneuvokset Gustav Bygglin, Liisa Mansikkamäki, Pertti Välimäki, Timo Esko ja Ari Kantor. Esittelijä Sari Ruokojärvi.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "2013-01-31"
  ],
  "contributor": [
    "http://data.finlex.fi/person/48c838b5",
    "http://data.finlex.fi/person/9b47be2b",
    "http://data.finlex.fi/person/4e23c80f",
    "http://data.finlex.fi/person/b4875b26",
    "http://data.finlex.fi/person/c83c8e17"
  ],
  "judgmentNumber": [
    "6"
  ],
  "date": [
    "2012-02-29"
  ],
  "subject": [
    "http://data.finlex.fi/common/Siviiliasia"
  ],
  "referenceToLegislation": [
    "http://data.finlex.fi/eli/sd/1995/493/luku/1/pykala/9/momentti/3",
    "http://data.finlex.fi/eli/sd/1995/493/luku/2/pykala/11",
    "http://data.finlex.fi/eli/sd/1889/39/luku/40/pykala/7/momentti/1/kohta/1",
    "http://data.finlex.fi/eli/sd/1995/493/luku/1/pykala/9c"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:2013:6"
  ],
  "year": [
    "2013"
  ],
  "description": [
    "http://data.finlex.fi/voc/kko/swe/c5533cf4",
    "http://data.finlex.fi/voc/kko/fin/54ee0496",
    "http://data.finlex.fi/voc/kko/fin/85339eca",
    "http://data.finlex.fi/voc/kko/swe/987c386b",
    "http://data.finlex.fi/voc/kko/fin/d4e66e8d",
    "http://data.finlex.fi/voc/kko/swe/99fd3404",
    "http://data.finlex.fi/voc/kko/swe/03160109",
    "http://data.finlex.fi/voc/kko/swe/4d52f676",
    "http://data.finlex.fi/voc/kko/fin/4397c1e3",
    "http://data.finlex.fi/voc/kko/fin/fdf04abe",
    "http://data.finlex.fi/voc/kko/fin/c2df6586"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "contributor": {
      "@id": "dcterms:contributor",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}