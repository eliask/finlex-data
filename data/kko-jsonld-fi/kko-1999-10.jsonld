{
  "@id": "sfecli:kko/1999/10",
  "languageVersion": [
    {
      "@id": "sfecli:kko/1999/10/fin",
      "title_fi": [
        "KKO:1999:10"
      ],
      "abstract_fi": [
        "\n    Pankki oli vaatinut sille pantattujen kiinnitettyjen haltijavelkakirjojen nojalla kiinteistön omistajalta suoritusta kiinteistön arvosta. Hävittyään jutun kiinteistön omistaja oli velvollinen korvaamaan pankin oikeudenkäyntikulut itse eikä korvausta tuomittu vain kiinteistön arvosta.\n  "
      ],
      "hasFormat": {
        "@id": "sfecli:kko/1999/10/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Seinäjoen käräjäoikeudessa\n        Merita Pankki Oy (pankki) vaati Kiinteistö Oy Seinäjoen Joupinpuistoa (yhtiö) vastaan ajamassaan kanteessa, että yhtiö velvoitetaan suorittamaan pankille erään valuuttaluoton pääoma 1 867 215,30 markkaa, erääntynyt korko 60 772,72 markkaa ja viivästyskorkoa sekä pääomalle että erääntyneelle korolle 24.9.1993 alkaen yhtiön Seinäjoen kaupungissa Joupin kaupunginosassa korttelissa 19 omistaman tontin nro 1 arvosta pankin hallussa 19.5.1988 päivätyn yleispanttaussitoumuksen perusteella olevien ja tonttiin kiinnitettyjen 19.5.1988 päivättyjen haltijavelkakirjojen nrot 1 ja 2, kumpikin pääomaltaan miljoona markkaa 16 prosentin korkoineen, ja enintään 2 000 markan perimiskulujen määrään saakka. Lisäksi pankki vaati yhtiön velvoittamista korvaamaan sen oikeudenkäyntikulut 11 100 markalla korkoineen.\n      \n      \n        Vastaus\n        Yhtiö kiisti kanteen osittain vedoten muun ohessa siihen, ettei pankki ollut selvittänyt vaatimansa 60 772,72 markan koron osalta, oliko tuo määrä korkoa vai viivästyskorkoa ja miltä ajalta se oli kertynyt. Yhtiö vastusti sen itsensä velvoittamista korvaamaan pankin oikeudenkäyntikulut katsoen, että kaikki kulut oli tuomittava vain pantin arvosta.\n      \n      \n        Käräjäoikeuden tuomio 12.8.1997\n        Käräjäoikeus katsoi pankin esittämistä asiakirjoista ilmenevän, että viivästyskorkoa oli vaadittu 24.9.1993 alkaen eikä asiakirjoista näkynyt, että 60 772,72 markan määrään sisältyisi viivästyskorkoja. Kun pankki oli tehnyt todennäköiseksi, ettei mainittuun määrään sisältynyt viivästyskorkoja ja kun yhtiö ei ollut näyttänyt sanottua seikkaa virheelliseksi, käräjäoikeus ratkaisi tämän riitakohdan pankin hyväksi. Oikeudenkäyntikulujen osalta käräjäoikeus katsoi, että yhtiön vaatimus oikeudenkäyntikulujen sisällyttämisestä kiinteistön arvosta maksettavaksi tuomittavaan määrään ei perustunut lakiin.\n        Käräjäoikeus velvoitti yhtiön suorittamaan valuuttaluoton pääoman, erääntyneen koron ja viivästyskoron vaaditulla tavalla tontin arvosta siihen kiinnitettyjen haltijavelkakirjojen määrään saakka ja korvaamaan pankin oikeudenkäyntikulut 11 100 markalla korkoineen.\n        \n          Asian on ratkaissut laamanni Heinonen.\n        \n      \n      \n        Vaasan hovioikeuden tuomio 6.11.1997\n        Yhtiö valitti hovioikeuteen ja vaati pankin kanteen hylkäämistä niiltä osin kuin siinä oli vaadittu korkoa korolle ja yhtiön velvoittamista itse korvaamaan pankin oikeudenkäyntikulut.\n        Korkokysymyksen osalta hovioikeus hyväksyi käräjäoikeuden tuomion perustelut.\n        Oikeudenkäyntikulujen osalta hovioikeus lausui, että oikeudenkäyntikulujen korvausvelvollisuus määräytyi oikeudenkäymiskaaren 21 luvun säännösten mukaisesti. Yhtiö oli käräjäoikeudessa vastustanut kannetta eräiltä osilta. Kun sen väitteet oli hylätty, se oli hävinnyt jutun ja siis velvollinen oikeudenkäymiskaaren 21 luvun 1 §:n nojalla korvaamaan pankin oikeudenkäyntikulut käräjäoikeudesta. Pankilla velkojana ei ollut ollut velvollisuutta vaatia kuluja sisällytettäväksi pantin arvosta otettavaan määrään. Hovioikeus ei muuttanut käräjäoikeuden tuomiota.\n        \n          Asian ovat ratkaisseet hovioikeuden jäsenet Auerma, Varila ja Jorma Rudanko, joka on myös esitellyt asian.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      Yhtiölle myönnettiin valituslupa. Yhtiö vaati valituksessaan hovioikeuden tuomion kumoamista ja pankin kanteen hylkäämistä niiltä osin kuin siinä oli vaadittu viivästyskorkoa 60 772,72 markan suuruisille selvittämättömille koroille ja yhtiön velvoittamista itse korvaamaan pankin oikeudenkäyntikulut.\n      Pankki vastasi valitukseen.\n    \n    \n      KORKEIMMAN OIKEUDEN RATKAISU 2.2.1999\n      \n        Perustelut\n        Merita Pankki Oy on kanteessaan vaatinut haltijavelkakirjojen nojalla saatavilleen suoritusta vakuutena olleen kiinteistön uudelta omistajalta Kiinteistö Oy Seinäjoen Joupinpuistolta, joka itse ei ole ollut velallinen pankkiin nähden. Pankki on vaatinut suoritusta kiinteistön arvosta. Pankki on haastehakemuksessa vaatinut yhtiön velvoittamista korvaamaan myös sen oikeudenkäyntikulut kiinteistön arvosta. Asian tultua riitaiseksi pankki on vaatinut yhtiötä itseään korvaamaan sen oikeudenkäyntikulut. Koska yhtiö on asiassa pankin vastapuoli, pankilla on ollut oikeus esittää tämä vaatimus. Haltijavelkakirjoissa mainitut perimiskulut osoittavat ainoastaan niiden kulujen määrän, jotka velkoja voi saada kiinteistön arvosta kiinnityksen tuottamalla etuoikeudella. Käräjäoikeus on hyväksynyt kanteen ja velvoittanut yhtiön suorittamaan pankin vaatimat saatavat kiinteistön arvosta. Yhtiö on siten hävinnyt asian. Oikeudenkäymiskaaren 21 luvun 1 §:stä ilmenevän pääsäännön mukaan hävinneen asianosaisen on korvattava vastapuolensa oikeudenkäyntikulut. Yhtiö on näin ollen velvollinen korvaamaan pankin oikeudenkäyntikulut eikä korvausta tuomita vain kiinteistön arvosta.\n        Kanteessa vaaditun 60 772,72 markan korkoerän osalta Korkein oikeus hyväksyy hovioikeuden jo hyväksymät käräjäoikeuden tuomion perustelut.\n      \n      \n        Tuomiolauselma\n        Hovioikeuden tuomion lopputulosta ei muuteta.\n      \n      \n        Asian ovat ratkaisseet oikeusneuvokset Paasikoski, Suhonen, Raulos, Palaja ja Kitunen. Esittelijä Ismo Kovanen.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1999:10"
  ],
  "description": [
    "http://data.finlex.fi/voc/kko/fin/463fe643",
    "http://data.finlex.fi/voc/kko/swe/ddb7b8e4",
    "http://data.finlex.fi/voc/kko/fin/c94cd7e3",
    "http://data.finlex.fi/voc/kko/fin/1de114b1"
  ],
  "judgmentNumber": [
    "10"
  ],
  "date": [
    "1998-09-15"
  ],
  "issued": [
    "1999-02-02"
  ],
  "creator": [
    "http://data.finlex.fi/common/KKO"
  ],
  "year": [
    "1999"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}