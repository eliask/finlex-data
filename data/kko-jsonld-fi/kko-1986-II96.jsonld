{
  "@id": "sfecli:kko/1986/II96",
  "languageVersion": [
    {
      "@id": "sfecli:kko/1986/II96/fin",
      "title_fi": [
        "KKO:1986-II-96"
      ],
      "abstract_fi": [
        "\n    Elatusapu oli lainvoimaisesti tuomittu maksettavaksi vahingonkorvauslain 5 luvun 4 §:n nojalla. Sittemmin elatusvelvollinen vaati elatusapumäärien alentamista olosuhteidensa muuttumisen perusteella. Kanne jätettiin tutkimatta.\n  "
      ],
      "hasFormat": {
        "@id": "sfecli:kko/1986/II96/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Orimattilan kihlakunnanoikeudessa\n        Orimattilan kihlakunnanoikeus oli kuolemantuottamusta ynnä muuta koskeneessa jutussa 17.12.1974 julistamassaan päätöksessä velvoittanut Jorma K:n suorittamaan Eila V:lle elatusapua tämän alaikäisiä lapsia Elisaa, syntynyt 8.9.1969, ja Satua, syntynyt 27.7.1972, kumpaakin varten 350 markkaa kuukaudessa 28.10.1974 lukien toistaiseksi, kunnes lapset kykenivät itsensä elättämään.\n        K ei ollut kihlakunnanoikeudessa vastustanut kerrotun suuruisten elatusapujen määräämistä, vaikkakin vaadittuja elatusapuja voitiin elatusapujen silloinen taso huomioon ottaen pitää varsin korkeina, koska hänen tiedossaan oli ollut, että kyseiset vahingonkorvausperusteiset elatusavut suoritettaisiin 100.000 markan määräisen vastuuvakuutuksen perusteella. K:n käsitys oli tuolloin ollut, että vastuuvakuutus riittäisi kattamaan kaikki tulevat elatusapuerät. Koska elatusapuerät kohosivat indeksikorotusten seurauksena kuitenkin odotettua nopeammin, tuli vastuuvakuutus käytetyksi kokonaan jo heinäkuussa 1982. Tämän jälkeen K oli suorittanut elatusavut omista varoistaan.\n        Koska lapsille maksettavaksi määrätyt elatusavut olivat nousseet 865 markkaan kuukaudessa lasta kohden ja olivat kohtuuttoman raskaita huomioon ottaen K:n tulot ja varallisuus sekä muut olosuhteet, K on vaatinut, että Elisa ja Satu V:lle maksettavaksi määrätyt elatusavut alennetaan 450 markaksi kumpaakin lasten kohden kuukaudessa.\n      \n      \n        Kihlakunnanoikeuden päätös 13.11.1984\n        Kihlakunnanoikeus on lausunut selvitetyksi, että Orimattilan kihlakunnanoikeus oli 17.12.1974 julistamallaan, lainvoiman saaneella päätöksellä kuolemantuottamusta ynnä muuta koskeneessa jutussa velvoittanut K:n suorittamaan 27.10.1974 kuolleen Jouko V:n alaikäisille lapsille, Elisa ja Satu V:lle kummallekin erikseen elatusapua 350 markkaa kuukaudessa 27.10.1974 lukien toistaiseksi, kunnes lapset kykenivät elättämään itsensä, joiden elatusapujen määrä oli vuoden 1984 alusta saakka ollut lakimääräisten korotusten jälkeen 865 markkaa kuukaudessa lasta kohden.\n        Sen vuoksi ja kun kanteessa tarkoitettu elatusapu oli tuomittu Jouko V:n kuollessa voimassa olleen vahingonkorvauslain 5 luvun 4 §:n mukaan eikä avioliittolain 80 §:n mukaan eikä sen vuoksi avioliittolain 114 §:n säännöstä, jonka mukaan lainvoimaisesti lapsille tuomitusta elatusavusta voitiin määrätä toisin, kun olennaisesti muuttuneet olot sitä vaativat, ollut sovellettava kanteessa tarkoitettuihin lainvoimaisesti tuomittuihin elatusapuihin, niin kihlakunnanoikeus on jättänyt kanteen tutkittavaksi ottamatta ja velvoittanut K:n korvaamaan Eila V:n välttämättömät oikeudenkäyntikulut jutussa 1.500 markalla.\n      \n      \n        Kouvolan hovioikeuden päätös 30.10.1985\n        Hovioikeus, jonka tutkittavaksi K oli saattanut jutun, on todennut kanteella tarkoitetun vaatia toistuvasti suoritettavaksi määrätyn korvauksen alentamista korvausvelvollisen oloissa korvauksen määräämisen jälkeen tapahtuneen muutoksen vuoksi, mitä kysymystä ei ollut aikaisemmin oikeusvoimaisesti ratkaistu. Sen vuoksi hovioikeus on katsonut, että kihlakunnanoikeuden olisi tullut tutkia korvauksen muuttamisen edellytykset eikä jättää kannetta tutkimatta, ja kumoten kihlakunnanoikeuden päätöksen palauttanut jutun sanottuun oikeuteen, jonka tuli, palautuspäätöksen saatua lainvoiman, ottaa juttu ilmoituksesta uudelleen käsiteltäväksi.\n      \n    \n    \n      KÄSITTELY KORKEIMMASSA OIKEUDESSA\n      Eila V on pyytänyt valituslupaa ja valituksessaan hovioikeuden päätöksen kumoamista ja asian jättämistä kihlakunnanoikeuden päätöksen varaan sekä vaatinut korvausta oikeudenkäyntikuluistaan. Korkein oikeus 29.1.1986 myöntänyt valitusluvan. K on antanut muutoksenhakemuksen johdosta häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Kanteessa tarkoitetut toistuvasti suoritettavat elatusavut on vahingonkorvauslain 5 luvun 4 §:n nojalla tuomittu maksettavaksi Orimattilan kihlakunnanoikeuden 17.12.1974 julistamalla lainvoiman saaneelle päätöksellä. Laissa ei ole säännöstä, jonka nojalla kysymys tällaisen vahingonkorvauksena tuomitun elatusavun määrästä voitaisiin päätöksen saatua lainvoiman ottaa tuomioistuimessa uudelleen ratkaistavaksi.\n        Koska kihlakunnanoikeus ja hovioikeus ovat eri tavoin arvioineet jutun pääasiakysymystä, Eila V ei saa oikeudenkäymiskaaren 21 luvun 4 §:n 1 momentin mukaan korvausta oikeudenkäyntikuluistaan alemmissa oikeuksissa. Kun K on hävinnyt jutun Korkeimmassa oikeudessa, tulee hänen korvata Eila V:n kulut täällä.\n      \n      \n        Päätöslauselma\n        Hovioikeuden päätös kumotaan ja asia jätetään muulta kuin oikeudenkäyntikulujen korvaamista koskevalta osalta kihlakunnanoikeuden päätöksen lopputuloksen varaan. K velvoitetaan korvaamaan Eila V:n oikeudenkäyntikulut täällä 1.100 markalla.\n      \n      \n        Ratkaisuun osallistuneet: oikeusneuvokset Salervo, Ailio, Mörä, Hiltunen ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II96"
  ],
  "description": [
    "http://data.finlex.fi/voc/kko/fin/82abf8d4",
    "http://data.finlex.fi/voc/kko/swe/b19aab70"
  ],
  "judgmentNumber": [
    "II96"
  ],
  "date": [
    "1986-04-24"
  ],
  "issued": [
    "1986-08-28"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}