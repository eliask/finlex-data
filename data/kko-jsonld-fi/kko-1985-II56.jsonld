{
  "@id": "sfecli:kko/1985/II56",
  "languageVersion": [
    {
      "@id": "sfecli:kko/1985/II56/fin",
      "title_fi": [
        "KKO:1985-II-56"
      ],
      "abstract_fi": [
        "\n    Valituskirja oli lunastustoimituksessa annetun valitusosoituksen mukaan toimitettava maanmittauskonttoriin, mutta valittaja oli toimittanut sen määräajassa erehdyksessä MO:n kansliaan. MO oli jättänyt valituksen tutkimatta. Oikeudenkäymiskaaren 25 luvun 21 §:stä ilmenevän oikeusohjeen mukaisesti KKO katsoi, että valitus oli tutkittava.\n    Vrt. KKO:1983-I-2\n  "
      ],
      "hasFormat": {
        "@id": "sfecli:kko/1985/II56/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Asunto oy Suntiola oli Mikkelin RO:ssa vaatinut valtion ja Mikkelin kaupungin täyttämään lunastusvelvollisuutensa yhtiön omistamaan Suntiolan tilan RN:o 6:32 lunastamiseksi ja RO oli 6.9.1976 julistamassaan päätöksessä velvoittanut valtion ja kaupungin lunastamaan sanotusta tilasta, valtion kaavan mukaan liikennealueeksi määrätyn alueen ja kaupungin muun osan tilasta. Itä-Suomen HO oli 26.1.1978 pysyttänyt RO:n ratkaisun. Yhtiö oli vaatinut Mikkelin lh:lta lunastustoimituksen suorittamista ja lh oli lähettänyt hakemuskirjat Mikkelin läänin maanmittauskonttoriin lunastustoimitusta varten.\n      Lunastustoimituksessa yhtiö oli lausunut, että tila oli 1.4.1966 ostettu 80.000 mk:n kauppahinnasta rakennustarkoituksiin. Yhtiölle tuleva korvaus lunastettavista alueista oli suoritettava vuoden 1938 asemakaavan rakennusoikeuden mukaisesti nykyistä hintatasoa käyttäen. Yhtiö oli vaatinut kokonaiskorvauksena 2.668.750 mk laillisine korkoineen. Lisäksi yhtiö oli vaatinut lunastajien velvoittamista korvaamaan yhtiölle oikeutensa valvomisesta toimituksessa aiheutuneista kuluista 11.644,75 mk.\n      Tie- ja vesirakennushallitus oli toimituksessa esittänyt, että vuonna 1938 alueelle vahvistettu asemakaava ei vanhentuneena ja epätarkoituksenmukaisena ollut toteuttamiskelpoinen. Sen vuoksi lunastuskorvaus oli vahvistettava rakennusoikeutta vailla olevasta maasta paikkakunnalla maksettavan hinnan perusteella ja korvaukseksi voitiin määrätä enintään 4,50 mk/m2. Kaupunki oli lausunut, että suunnittelutyö asemakaavan muuttamiseksi Mikkelin päätieverkkoon kuuluvan valtatien eteläisen sisääntulotien takia oli aloitettu vuonna 1961 ja se oli yhtäjaksoisesti jatkunut, kunnes sisäasiainministeriö oli 18.4.1972 vahvistanut kaavan muutoksen. Ostaja oli ollut 1.4.1966 tilan ostaessaan tietoinen kaavan muutoshankkeen vaikutuksesta vuonna 1938 vahvistetun kaavan toteutumismahdollisuuteen. Lunastuskorvaus oli kaupungin mukaan määrättävä tuossa kaupassa maksettuun hintaan perustuen ja vahvistettava 244.835,16 mk:ksi. Lunastustoimikunta oli katsonut 20.2.1979 lopetetuksi julistetussa toimituksessa, ettei tilaa 1.4.1966 koskenut mikään virallinen rakennuskielto ja lunastuskorvaus oli ensisijaisesti määrättävä lunastettavan omaisuuden käyvän hinnan mukaan. Lunastustoimikunta oli määrännyt korvausta maksettavaksi vuonna 1938 vahvistetun kaavan perusteella ja velvoittanut valtion suorittamaan yhtiölle korvausta yhteensä 533.695 mk ja kaupungin 201.465 mk. lunastustoimikunta oli lisäksi velvoittanut valtion suorittamaan yhtiölle sen oikeuden valvomisesta lunastustoimituksessa aiheutuneista lunastuslain 82 §:n 1 mom:n mukaan korvattavista välttämättömistä kustannuksista 3.096,03 mk ja kaupungin 1.168,72 mk.\n      Tyytymättöminä toimitukseen TVH, kaupunki ja yhtiö olivat valittaneet MO:een. TVH ja yhtiö olivat toimittaneet valituskirjansa lunastustoimituksessa annetun lainmukaisen valitusosoituksen määräämällä tavalla 22.3.1979 päättyneen valitusajan kuluessa maanmittauskonttoriin, mutta kaupungin valituskirjat olivat saapuneet postitse Itä-Suomen MO:n II jaoston kansliaan Kuopioon 21.3.1979, mistä ne 3.4.1979 eli valitusajan jälkeen päivätyllä kirjeellä oli lähetetty MO:n I jaoston kansliaan Mikkeliin.\n      MO:ssa TVH oli toistanut toimituksessa esittämänsä vaatimuksen siitä, että lunastuskorvaukseksi oli määrättävä 4,50 mk/m2. Lisäksi TVH oli vaatinut lunastustoimikunnan päätöksen kumoamista edunvalvontakulujen osalta, koska lunastajia ei LunL 98 §:n 3 mom:n säännökset huomioon ottaen voitu velvoittaa suorittamaan sanottuja kuluja. Kaupunki oli katsonut, että MO:n tuli tutkia valitus, vaikka valituskirjat oli erehdyksessä toimitettu suoraan MO:lle. Kaupunki oli vaatinut lunastuskorvauksen alentamista 126.914 mk:aan. Yhtiö oli toistanut lunastuskorvauksen ja edunvalvontakulujen korvauksen osalta toimituksessa esittämänsä vaatimukset.\n      \n        Itä-Suomen maaoikeuden päätös 18.10.1979\n        Koska kaupungin olisi tullut lunastustoimituksessa annetun lainmukaisen valitusosoituksen määräämällä tavalla toimittaa valituskirjansa valitusajan kuluessa Mikkelin läänin maanmittauskonttoriin, mutta valituskirjat oli toimitettu suoraan MO:lle, MO oli jättänyt kaupungin valituksen JL 314 §:n nojalla tutkimatta MO oli hylännyt yhtiön valituksen aiheettomana. MO oli katsonut, että tilan alueelle vuonna 1938 vahvistettu asemakaava ei vanhentuneena enää ollut toteuttamiskelpoinen ja että valtion maksettavaksi tulevaa täyttä korvausta arvioitaessa korvaus oli määritettävä liikenne- ja puistoalueista paikkakunnalla maksettavan käyvän hinnan mukaisesti 8 mk:ksi/m2, minkä johdosta MO oli alentanut valtion maksettavaksi määrätyn lunastuskorvauksen 169.440 mk:aan. Lisäksi MO tarkastuksen perusteella, koska edun valvomisesta lunastustoimituksessa aiheutuneista kustannuksista suoritettava korvaus lunastuslain 82 §:n ja 98 §:n 3 mom:n mukaan voitiin määrätä vain lunastus- ja korvausvelvollisen toimituksen hakijan maksettavaksi, oli poistanut lainvastaisesti valtion ja kaupungin maksettaviksi määrätyt edunvalvontakorvaukset.\n        TVH, kaupunki ja yhtiö hakivat muutosta MO:n päätökseen. Hakemuksen johdosta toimitusinsinööri ja maanmittaushallitus antoivat kumpikin lausunnon.\n      \n    \n    \n      KORKEIMMAN OIKEUDEN RATKAISU\n      Kiinteän omaisuuden ja erityisten oikeuksien lunastuksesta annetun lain 89 §:n mukaan voidaan lunastustoimituksessa tehtyyn päätökseen hakea muutosta valittamalla MO:een siinä järjestyksessä kuin jakolain 314 §:ssä on säädetty. Jakolain 314 §:n mukaan valitus on tehtävä kirjallisesti ja valituskirja annettava maanmittauskonttoriin. Oikeudenkäyntimenettelyä ja erityisesti muutoksenhakua koskeviin säännöksiin on 14.12.1951 annetun jakolain säätämisen jälkeen tehty lukuisia muutoksia, joilla on luovutettu sellaisista puhevallan menettämisen uhalla noudatettavista menettelymääräyksistä, joita ei ole pidetty tarpeellisina asianosaisten oikeusturvan ja oikeudenkäynnissä vaadittavan järjestyksen kannalta, vaan jotka saattavat ilman näiden seikkojen kannalta hyväksyttävää syytä johtaa aiheettomiin oikeuden menetyksiin. Oikeudenkäymiskaaren 25 luvun 21 §:n mukaan asianosainen ei menetä puhevaltaansa, jos alioikeuden kansliaan toimitettava valitus- tai vastauskirjelmä on saapunut määräajassa HO:een ja on syytä olettaa, että sen toimittaminen HO:een on johtunut erehdyksestä. MO:een tapahtuvassa muutoksenhaussa noudatettavaan menettelyyn ei liity sellaisia erikoispiirteitä, joiden johdosta edellä mainittu periaate ei siihen soveltuisi. Tämän vuoksi KKO katsoi, ettei MO:n olisi tullut jättää erehdyksessä MO:een suoraan toimitettua kaupungin valitusta tutkimatta. Viivytyksen välttämiseksi KKO otti kaupungin valituksen välittömästi tutkittavakseen.\n      Kohteenkorvauksen osalta KKO totesi, että tilan alueelle vuonna 1938 vahvistettu asemakaava ei vanhentuneena enää ollut toteuttamiskelpoinen. Alueella oli 1960 -luvulla ollut vireillä erilaisia asemakaavan muuttamista ja teiden rakentamista koskevia suunnitelmia ja näissä olosuhteissa oli vallinnut epävarmuus siitä, milloin ja miten aluetta voitiin vastaisuudessa käyttää. Koska rakennuskorttelille ei ollut hyväksytty tonttijakoa, oli korttelissa ollut rakennuslain 42 §:n 2 mom:n 1 kohdan nojalla voimassa rakennuskielto. Kerrotuista syistä maan käypä hinta oli ollut alhainen ja tilaa ostettaessa 1.4.1966 siitä oli jouduttu maksamaan ainoastaan 80.000 mk. Edellä mainituilla perusteilla lunastettavasta alueesta suoritettavaa korvausta arvioitaessa oli maa-alueen korvaus määritettävä lähinnä liikenne- ja puistoalueista paikkakunnalla maksetun käyvän hinnan mukaan. Käypä hinta oli puisto- ja liikennealueesta 8 mk, Kattilanlahden vesialueesta 2 mk ja Lamposaaren vieressä olevasta vesialueesta 50 penniä m2:ltä. Tämän vuoksi KKO alensi kaupungin maksettavaksi määrätyn lunastuskorvauksen 180.490 mk:aan. Muilta osin KKO pysytti MO:n päätöksen.\n      \n        Ratkaisuun osallistuneet: oikeusneuvokset Jalanko, Heinonen, Portin, Nybergh ja Ketola\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II56"
  ],
  "description": [
    "http://data.finlex.fi/voc/kko/fin/c11784ad",
    "http://data.finlex.fi/voc/kko/fin/ab2e1015"
  ],
  "judgmentNumber": [
    "II56"
  ],
  "date": [
    "1984-08-23"
  ],
  "issued": [
    "1985-04-02"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}