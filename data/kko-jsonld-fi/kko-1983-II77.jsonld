{
  "@id": "sfecli:kko/1983/II77",
  "languageVersion": [
    {
      "@id": "sfecli:kko/1983/II77/fin",
      "title_fi": [
        "KKO:1983-II-77"
      ],
      "abstract_fi": [
        "\n    Asunto-osakkeiden ostotarjouksessa käsirahaksi mainittu määrä katsottiin tavanomaisena pidettävän käsirahan määrän ylittävältä osalta kauppahinnan ennakkomaksuksi, joka kaupan rauettua oli palautettava ostajalle.\n  "
      ],
      "hasFormat": {
        "@id": "sfecli:kko/1983/II77/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli B:tä ja C:tä vastaan ajamassaan kanteessa Tuusulan KO:ssa lausunut, että hän oli suorittanut B:lle ja C:lle käsirahaa 9 000 markkaa asunto-osakeyhtiön osakkeista. Koska kauppa oli myöhemmin jäänyt päättämättä, A oli vaatinut B:n ja C:n velvoittamista yhteisvastuullisesti suorittamaan hänelle takaisin mainitut 9 000 markkaa laillisine korkoineen.\n      B:n ja C:n vastustettua kannetta KP p. 28.10.1977 oli lausunut selvitetyksi, että A oli 29.3.1977 allekirjoitettua ostotarjous otsikolla varustettua asiakirjaa vastaan maksanut B:lle ja C:lle 9 000 markkaa tarjoutuen samalla ostamaan B:ltä ja C:ltä näiden omistamat puheena olevat osakkeet 81 000 markan kauppahinnasta, että B ja C olivat sittemmin hyväksyneet A:n esittämän ostotarjouksen ja että lopullinen kauppa oli jäänyt syntymättä A:n vetäydyttyä siitä rahoitusvaikeuksien vuoksi. B ja C olivat myyneet edellä mainitun huoneiston hallintaan oikeuttavat osakkeet sittemmin X:lle 78 000 markan kauppahinnasta, jolloin B:lle ja C:lle oli syntynyt 3 000 markan suuruinen vahinko A:n laiminlyötyä ostotarjouksensa täyttämisen.\n      Kun muuta selvitystä B:lle ja C:lle syntyneestä vahingosta ei ollut esitetty ja koska ei ollut väitettykään A:n sekä B:n ja C:n sopineen siitä, että A:n ostotarjouksen yhteydessä maksama 9 000 markkaa jäisi B:lle ja C:lle kaupan A:n syystä jäädessä toteutumatta, jollaista ehtoa muutoinkin olisi pidettävä kohtuuttoman, KO oli, hyläten esitetyt vaatimukset enemmälti, velvoittanut B:n ja C:n suorittamaan A:lle 6 000 markkaa 5 prosentin korkoineen B:n osalta haasteen tiedoksiannosta 11.7.1977 lukien ja C:n osalta KO:n päätöksen julistamispäivästä lukien. Jutun näin päättyessä B ja C saivat itse kärsiä kulunsa jutusta.\n      Helsingin HO, jonka tutkittavaksi asianosaiset saattoivat jutun t. 28.11.1979 oli tutkinut sen. Koska oli jäänyt näyttämättä, että B:lle ja C:lle olisi A:n kanssa aiotun kaupan päättämättä jäämisestä aiheutunut erityisiä kustannuksia ja kun A ei ollut velvollinen korvaamaan heille hinnanerotusta, joka oli aiheutunut B:n ja C:n myytyä kysymyksessä olevat osakkeet A:n tarjoamaa hintaa halvemmalla, HO oli, muuttaen KO:n päätöstä, velvoittanut B:n ja C:n yhteisvastuullisesti suorittamaan A:lle 9 000 markkaa KO:n määräämine korkoineen.\n      B ja C pyysivät lupaa hakea muutosta HO:n tuomioon ja lupahakemukseensa sisällyttivät muutoksenhakemuksen. A vastasi hakemukseen.\n    \n    \n      \n      KKO t. myönsi muutoksenhakuluvan ja tutki jutun. Kysymyksessä olevan ostotarjouksen käsirahaksi merkitty 9 000 markan määrä ylitti kauppahintaan nähden huomattavasti tavanomaisena pidettävän käsirahan määrän. Tähän oli vaikuttanut myyjän tarve saada myytäviksi tarkoitetut osakkeet vapautetuiksi panttauksesta. KKO katsoi, että suoritus oli tavanomaisena pidettävän käsirahan määrän ylittävältä osalta ollut ennakkomaksua eikä varsinaista käsirahaa. Varsinaisen käsirahan määräksi KKO arvioi, ottaen huomioon sitä korottavana tekijänä ostajan halun päästä huoneistoon asumaan ennen lopullisen kaupan tekemistä, 5 000 markkaa. Tämän vuoksi ja kun B ja C eivät olleet esittäneet laillista syytä olla palauttamatta saamastaan 9 000 markasta varsinaisen käsirahan ylittävää, ennakkomaksuna pidettävää osaa eli 4 000 markkaa, KKO harkitsi oikeaksi, muuttaen HO:n tuomiota, velvoittaa B:n ja C:n yhteisvastuullisesti suorittamaan A:lle 4 000 markkaa KO:n määräämine korkoineen. Asian laadun vuoksi B:n ja C:n tuli pitää heillä KKO:ssa olleet oikeudenkäyntikulut vahinkonaan.\n      \n        Ratkaisuun osallistuneet: oikeusneuvokset Leivonen, heinonen ja Riihelä sekä ylimääräiset oikeusneuvokset Paasikoski ja Mäkinen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II77"
  ],
  "description": [
    "http://data.finlex.fi/voc/kko/swe/e2750b8b",
    "http://data.finlex.fi/voc/kko/fin/b5d8d4ac",
    "http://data.finlex.fi/voc/kko/swe/7bc51e69",
    "http://data.finlex.fi/voc/kko/fin/69da28b7"
  ],
  "judgmentNumber": [
    "II77"
  ],
  "date": [
    "1982-11-24"
  ],
  "issued": [
    "1983-06-06"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}