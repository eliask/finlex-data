{
  "@id": "sfecli:kko/1981/II152",
  "languageVersion": [
    {
      "@id": "sfecli:kko/1981/II152/fin",
      "title_fi": [
        "KKO:1981-II-152"
      ],
      "abstract_fi": [
        "\n    A ja B olivat ilman tuontilisenssiä tuoneet ja yrittäneet tuoda maahan taiwanilaisia urheiluvälineitä. Kun rikos pääasiallisesti käsitti maan ulkomaankaupan ja taloudellisen kasvun turvaamisesta annetun lain nojalla annettujen määräysten vastaisen teon, rangaistus ja menettämisseuraamukset eräitä valtuuslakeja vastaan tehtyjen rikosten rankaisemisesta annetun lain 9 §:n nojalla tuomittiin mainitun lain mukaan.\n  "
      ],
      "hasFormat": {
        "@id": "sfecli:kko/1981/II152/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      KKO:n päätös salakuljetusta ynnä muuta koskevassa jutussa.\n      \n        Hakijat A ja B\n        Ratkaisu, johon on haettu muutosta\n        Turun HO:n päätös 19.8.1980.\n      \n      \n        Syyte\n        Virallinen syyttäjä oli Tampereen RO:ssa lausunut, että A ja B olivat harjoittaessaan Tampereella liikettä toiminimellä C yksissä tuumin ja toimin\n        1) vuosina 1975 - 1978 tuoneet Englannista ilman tuontilisenssiä useina tuontierinä 169 469 markan arvosta taiwanilaista alkuperää olevia tennis- ja squashmailoja tarvikkeineen, joiden tuonti ilman lisenssiä oli kielletty, ilmoittaen piiritullikamarille mailojen ja tarvikkeiden alkuperämaaksi Japanin sekä 14.3.1978 tuoneet lisäksi Englannista ilman tuontilisenssiä taiwanilaisia tennismailoja ja tennismailasuojuksia yhteensä 13 690 markan arvosta, ja\n        2) toukokuussa 1977, ostettuaan uusseelantilaisilta squashpelaajilta näiden omaa käyttöään varten Suomeen tuomat 40 squashmailaa, joiden verotusarvo oli ollut 2 335 markkaa, jättäneet mailat tulliselvittämättä ja siten maksamatta veroja 643 markkaa.\n        Sen vuoksi virallinen syytäjä oli vaatinut, että A ja B tuomittaisiin rangaistukseen jatketusta salakuljetuksesta ja ryhtymisestä tavaraan, jonka he ovat tienneet salakuljetetuksi, ja että heidät tuomittaisiin menettämään valtiolle rikosten tuottama taloudellinen hyöty ja salakuljetetun omaisuuden arvo.\n      \n      \n        Tampereen RO:n ratkaisu\n        Perustelut\n        Kuultuaan A:ta ja B:tä syytteestä RO p. 15.12.1978 oli lausunut selvitetyn seuraavaa:\n        1) A ja B olivat vuodesta 1970 harjoittaneet Tampereella yhteiseen lukuun turkisalan liikettä toiminimellä C. Kevätkesän 1975 ja talven 1978 välisenä aikana oli B:n tieten ja suostumuksella mutta pääasiassa A:n toimesta toiminimen lukuun tuotettu Englannista Suomeen Ascot Squash Ltd. nimiseltä yhtiöltä 17 eri tuontierää, joissa oli ollut alkuperämaalta taiwanilaisia squash- ja tennismailoja sekä erilaisia tarvikkeita, joiden verotusarvo asiakirjoista saatavissa olevan selvityksen mukaan oli ollut yhteensä ainakin 121 246 markkaa, vaikka asianmukaisia tuontilisenssejä tavaraerien tuontiin ei ollut lisenssivirastolta haettu. Tavaroiden alkuperämaan salaamiseksi oli A useita kertoja pyytänyt tavarat toimittanutta yhtiötä merkitsemään asiakirjoihin alkuperämaaksi Taiwanin sijasta Japanin tai poistamaan tavaroista taiwanilaista alkuperää osoittavat merkinnät. Kyseiset tavaraerät oli tulliselvitetty pääasiassa japanilaisina tuotteina ja niistä oli määrätty maksettavaksi asianmukaiset tullit, verot ja muut maksut. Sen sijaan RO katsoi asiakirjoista ilmenevän selvityksen perusteella, että merkinnöillä 2070, 2070.5, 2070.7 ja 2070 Pro varustetut mailat, joiden verotusarvoksi oli katsottava yhteensä 48 223 markkaa, olivat alkuperämaaltaan japanilaisia, eikä niiden tuontiin siten tarvittu tuontilisenssiä. Kun taiwanilaista alkuperää olevat tavarat oli vastaajien toimesta myyty toiminimen lukuun, oli niistä saatu ainakin 175 012,21 markkaa. 14.3.1978 oli toiminimen lukuun tuotettu Englannista Suomeen taiwanilaista alkuperää olevia mailoja ja tarvikkeita verotusarvoltaan ainakin 8 899 markkaa, mutta RO katsoi, että tuontierään kuuluneet 40 merkinnällä 2070 Pro varustettua mailaa verotusarvoltaan ainakin 1 797 markkaa, olivat alkuperämaaltaan japanilaisia.\n        2) Toukokuussa 1977 A oli ostanut toiminimen lukuun uusseelantilaisilta squash-pelaajilta näiden Suomeen tuomat 40 käytettyä squash-mailaa, joiden verotusarvoksi oli katsottava 2 335 markkaa. Kyseiset mailat olivat olleet alkuperämaaltaan japanilaisia eikä niitä ollut vastaajien toimesta tulliselvitetty. RO katsoi, etteivät vastaajat mailat ostaessaan olleet syyllistyneet rikokseen.\n      \n      \n        Lainkohdat\n        Asetus maan ulkomaankaupan ja taloudellisen kasvun turvaamisesta 2 § 1 ja 2 §.\n        Laki eräitä valtuuslakeja vastaan tehtyjen rikosten rankaisemisesta 2 § 1, 4 §, 5 § 9 §.\n        Rikoslaki 2 luku 16 § ja 7 luku 2 §.\n        Laki ehdollisesta rangaistuksesta 1 § 3.\n      \n      \n        Päätöslauselma\n        RO, hyläten syytteen ja vaatimukset enemmälti, tuomitsi A:n ja B:n kummankin jatketusta ulkomaankaupan säännöstelemisestä annettujen määräysten rikkomisesta. A:n rangaistus 4 kuukautta vankeutta. Rangaistus oli ehdollinen ja koetusaika alkoi 15.12.1978 ja päättyi 31.12.1980. Tämän ohella ehdoton sakkorangaistus 50 päiväsakkoa a 30 mk. B:n rangaistus 40 päiväsakkoa a 30 mk. A ja B tuomittiin yhteisvastuullisesti menettämään valtiolle rikoksen tuottamana taloudellisena hyötynä 17 000 markkaa ja säännöstely määräysten vastaisesti maahan tuodun tavaran osa-arvona 15 000 markkaa.\n      \n      \n        Turun HO:n ratkaisu\n        Perustelut\n        HO, jonka tutkittavaksi virallinen syyttäjä sekä A ja B olivat saattaneet jutun, p. 19.8.1980 oli katsonut selvitetyksi, että A ja B olivat RO:n päätöksen 1 kohdassa tarkoitetulla tavalla syyskuusta 1975 maaliskuuhun 1978, heidän yhdessä Tampereella harjoittamansa avoimen yhtiön lukuun, ilmoittamalla tavaroita koskeneissa asiakirjoissa väärän alkuperämaan, tuoneet Englannista Suomeen lukuisina tuontierinä taiwanilaisia sulkapallo-, squash- ja tennismailoja sekä Headcover Deluxe-mailansuojuksia, joiden ostohinta oli ollut 95 753 markkaa 11 penniä ja joiden tuonti ilman tuontilisenssiä oli kielletty, sekä 14.3.1978 samalla tavoin yrittäneet tuoda maahan tavaraeriä, jossa oli ollut 8 186 markan 40 pennin hintainen erä taiwanilaisia mailoja ja mailansuojuksia.\n        A ja B olivat toukokuussa 1977 ostaneet edellä mainitun yhtiön lukuun RO:n päätöksen 2 kohdassa tarkoitetut 40 squashmailaa, jotka olivat olleet väliaikaisesti tullivapaat uusseelantilaisten pelaajien omaa käyttöä varten, mutta joiden tullivapaus, sanottujen pelaajien päätettyä myydä ne, oli lakannut, ja jotka siten A:n ja B:n tieten oli tuotu maahan tullimaksua kavaltaen, A:n ja B:n olematta tullimaksun kavaltamisessa osallisina.\n      \n      \n        Lainkohdat\n        Laki maan ulkomaankaupan ja taloudellisen kasvun turvaamisesta 1 § 1 ja 3 § 1.\n        Asetus maan ulkomaankaupan ja taloudellisen kaupan turvaamisesta 2 §.\n        Rikoslaki 38 luku 12 §, 13 § ja 15 § 2 luku 16 § 1 ja 7 luku 2 §.\n        Laki ehdollisesta rangaistuksesta 1 § 1, 3 § ja 4 §.\n      \n      \n        Päätöslauselma\n        HO muuttaen RO:n päätöstä, tuomitsi A:n ja B:n jatketusta rikoksesta, joka käsittää salakuljetuksen ja ryhtymisen tullimaksua kavaltaen maahan tuotuun tavaraan, kummankin RO:n määräämään rangaistukseen ja menettämään yhteisvastuullisesti valtiolle luvattomasti maahantuotujen tavaroiden arvona ja rikoksen tuottamana taloudellisena hyötynä RO:n tuomitsemien määrien asemesta yhteensä 130 000 markkaan.\n      \n    \n    \n      VAATIMUKSET KKO:SSA\n      A ja B pyysivät yhteisessä anomuksessaan valituslupaa ja hakivat muutosta HO:n päätökseen heille tuomittujen rangaistusten ja menettämisseuraamusten osalta.\n      \n        Valitusluvan myöntäminen ja välitoimet\n        A:lle ja B:lle myönnettiin valituslupa 22.1.1981. Virallinen syyttäjä antoi pyydetyn vastauksen muutoksenhakemukseen.\n      \n    \n    \n      KKO:N RATKAISU\n      KKO p.\n      \n        Perustelut\n        A ja B olivat tuodessaan ja yrittäessään tuoda maahan ilman lisenssiviraston myöntämää tuontilisenssiä HO:n päätöksen 1 kohdassa mainitut taiwanilaiset mailat ja mailansuojukset menetelleet tavalla, joka pääasiallisesti käsitti maan ulkomaankaupan ja taloudellisen kasvun turvaamisesta 15.12.1974 annetun lain nojalla annettujen määräysten rikkomisen, ja siten syyllistyneet eräitä valtuuslakeja vastaan tehtyjen rikosten rankaisemisesta 28.6.1958 annetun lain mukaan rangaistavaan tekoon. Tämä rikos ja HO:n päätöksen 2 kohdassa mainittu ryhtyminen tullimaksua kavaltaen maana tuotuun tavaraan olivat saman rikollisen menettelyn jatkamista. Tämän menettelyn kokonaisarvostelun perusteella oli kohtuullista, että A ja B tuomittiin vain osaksi menettämään ilman lisenssiä maahan tuomansa tavaran arvo.\n      \n      \n        Lainkohdat\n        Laki maan ulkomaankaupan ja taloudellisen kasvun turvaamisesta 1 § 1, 3 § 1 ja 8 §.\n        Asetus maan ulkomaankaupan ja taloudellisen kasvun turvaamisesta 17.2.1974 2 § 1 ja 2.\n        Laki eräitä valtuuslakeja vastaan tehtyjen rikosten rankaisemisesta 2 § 1, 4 § 1, 5 § 1 ja 9 §.\n        Rikoslaki 38 luku 13 § 1 ja 7 luku 2 §.\n        Laki ehdollisesta rangaistuksesta 1 § 1, 3 ja 4 §.\n      \n      \n        Päätöslauselma\n        HO:n päätöstä muutettiin siten, että A ja B tuomittiin jatketusta rikoksesta, joka käsittää maan ulkomaankaupan ja taloudellisen kasvun turvaamisesta annetun lain nojalla annettujen määräysten rikkomisia ja ryhtymisen tullimaksua kavaltaen maahan tuotuun tavaraan, HO:n määräämiin rangaistuksiin sekä että heidät HO:n luvattomasti maahan tuotujen tavaroiden arvona ja rikoksen tuottamana taloudellisena hyötynä menetetyksi tuomitseman määrän asemesta tuomittiin menettämään yhteisvastuullisesti valtiolle ilman tuontilisenssiä maahan tuotujen tavaroiden osa-arvona 30 000 ja mainittuna hyötynä 20 000 eli yhteensä 50 000 markkaa. Muilta osin HO:n päätös jäi pysyväksi.\n        \n          Ratkaisuun osallistuneet: oikeusneuvokset Leivonen, Saarni-Rytkölä ja Riihelä sekä ylimääräiset oikeusneuvokset Roos ja Heikkilä\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II152"
  ],
  "description": [
    "http://data.finlex.fi/voc/kko/fin/10693cd8"
  ],
  "judgmentNumber": [
    "II152"
  ],
  "date": [
    "1981-05-26"
  ],
  "issued": [
    "1981-11-13"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}