{
  "@id": "sfecli:kko/1985/II38",
  "languageVersion": [
    {
      "@id": "sfecli:kko/1985/II38/fin",
      "title_fi": [
        "KKO:1985-II-38"
      ],
      "abstract_fi": [
        "\n    Syytetty oli noussut nuotanvedon yhteydessä vastoin omistajan kieltoa huvilatontin rantaan, jota vanhastaan oli käytetty kalastuskunnan osakkaiden nuotanvetopaikkana. Hänen katsottiin syyllistyneen kotirauhan rikkomiseen mutta jätettiin RL 3 luvun 5 §:n 3 momentin nojalla rangaistukseen tuomitsematta.\n  "
      ],
      "hasFormat": {
        "@id": "sfecli:kko/1985/II38/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Luopioisten kihlakunnanoikeuden päätös 23.3.1983\n        Virallisen syyttäjän ja Kauko R:n syytteestä, kuultuaan A:ta häneen kohdistetuista vaatimuksista kihlakunnanoikeus on päätöksessään lausunut selvitetyksi, että A oli 9.9. ja 10.10.1981 Kuhmalahden Vehkajärvellä nuotan vetäjänä yhdessä eräiden muiden henkilöiden kanssa oleskellut Kauko R:n omistaman kesähuvilan rannassa ja jättänyt noudattamatta Kauko R:n käskyä poistua sieltä. Koska A:n esittämän ja Kauko R:n myöntämän sekä muun selvityksen mukaan Vehkajärven kylän jakokunnan osakkaat, joihin myös A kuului, olivat jo ikimuistoisista ajoista lähtien käyttäneet Kunnattoman niemen edustalla olevia apajapaikkoja nuotan vetoon, A:n oleskeleminen Kauko R:n kesähuvilan pihapiirissä ei ollut tapahtunut ilman laillista syytä eikä hän ollut aiheettomasti kieltäytynyt noudattamasta poistumiskäskyä. Sen vuoksi kihlakunnanoikeus on hylännyt A:han kohdistetun syytteen jatketusta kotirauhan rikkomisesta.\n      \n      \n        Turun hovioikeuden päätös 2.5.1984\n        Hovioikeus, jonka tutkittavaksi Kauko R oli valittamalla saattanut asian, on päätöksessään lausunut, että A:n oli näytetty 9.9. ja 10.10.1981 kalastaessaan nuotalla yhdessä muiden henkilöiden kanssa, vastoin Kauko R:n kieltoa nousseen rantaan tämän kesähuvilan edustalla, ensimmäisellä kerralla R:n laiturin vieressä noin 20 metrin päässä huvilasta ja jälkimmäisellä kerralla nuotan nostopaikalla noin 35 metrin päässä huvilasta. Mainitun ranta-alueen oli katsottava kuuluvan R:n huvilatonttiin, A:lla ei ollut tuolloin voimassa olleen 28.9.1951 annetun kalastuslain 19 §:n 1 momentin mukaan ollut oikeutta astua, vaikka se olisi ollut tarpeen nuotan vetämistä varten. Näin ollen A oli edellä mainituissa tilaisuuksissa ilman laillista syytä vastoin R:n tahtoa tunkeutunut R:n asuman huvilan pihalle, mitä A:n menettelyä oli pidettävä saman rikoksen jatkamisena. Sen vuoksi hovioikeus on rikoslain 24 luvun 1 §:n 1 momentin ja 7 luvun 2 §:n nojalla katsonut A:n syyllistyneen 9.9. ja 10.10.1981 tapahtuneeseen jatkettuun kotirauhan rikkomiseen. Siihen nähden, että kysymyksessä olevaa rantaa oli vanhastaan käytetty kalastuskunnan osakkaiden nuotanvetopaikkana A:n syyksi luettu rikos oli johtunut olosuhteet huomioon ottaen anteeksi annettavasta ajattelemattomuudesta ja tietämättömyydestä ja sitä oli pidettävä vähäpätöisenä eikä yleinen etu vaatinut rangaistuksen tuomitsemista. Tämän vuoksi hovioikeus on rikoslain 3 luvun 5 §:n 3 momentin nojalla jättänyt A:n rangaistukseen tuomitsematta.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMET\n      A on pyytänyt valituslupaa ja vaatinut, että häntä vastaan ajettu syyte hylättäisiin. Valituslupa on myönnetty 10.10.1984. Virallinen syyttäjä ja 8.6.1984 kuolleen Kauko R:n oikeudenomistajat ovat antaneet heiltä pyydetyn vastauksen.\n    \n    \n      KORKEIMMAN OIKEUDEN RATKAISU\n      Hovioikeuden päätöstä ei muuteta. A velvoitetaan suorittamaan Kauko R:n oikeudenomistajille yhteisesti heillä Korkeimmassa oikeudessa olleista vastauskuluista 1.000 markkaa.\n      \n        Esittelijän mietintö ja eri mieltä olevien jäsenien lausunnot\n        Esittelijän mietintö: Hovioikeuden päätöstä ei muutettane. Asian laatuun nähden Kauko R:n oikeudenomistajat saanevat pitää heillä Korkeimmassa oikeudessa olleet vastauskulut vahinkonaan.\n        Oikeusneuvos af Hällström: Hyväksyn mietinnön.\n        Oikeusneuvos Miettinen: Olen samaa mieltä kuin oikeusneuvos af Hällström.\n      \n      \n        Ratkaisuun osallistuneet: oikeusneuvokset Ailio, Hämäläinen ja Mörä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-03-08"
  ],
  "judgmentNumber": [
    "II38"
  ],
  "date": [
    "1984-11-21"
  ],
  "subject": [
    "http://data.finlex.fi/common/Siviiliasia"
  ],
  "referenceToLegislation": [
    "http://data.finlex.fi/eli/sd/1889/39"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II38"
  ],
  "year": [
    "1985"
  ],
  "description": [
    "http://data.finlex.fi/voc/kko/swe/d0c83098",
    "http://data.finlex.fi/voc/kko/fin/fe903495",
    "http://data.finlex.fi/voc/kko/swe/f081768f",
    "http://data.finlex.fi/voc/kko/fin/ddca5335"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}