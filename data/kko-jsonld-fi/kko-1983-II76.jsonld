{
  "@id": "sfecli:kko/1983/II76",
  "languageVersion": [
    {
      "@id": "sfecli:kko/1983/II76/fin",
      "title_fi": [
        "KKO:1983-II-76"
      ],
      "abstract_fi": [
        "\n    Tieosakkailla oli tiekunnan kokouksessa oikeus vahvistaa tieyksikköä vastaava tiemaksu tien hoitokunnan laatimasta, tieosakkaiden nähtävänä olleesta maksuunpanoluettelosta poiketen.\n  "
      ],
      "hasFormat": {
        "@id": "sfecli:kko/1983/II76/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Espoon tielautakunnalle saapuneessa, 9.4.1976 allekirjoitetussa valituksessa oli, paitsi muut, A vaatinut Espoossa olevan Kirkkotien tiekunnan 14.3.1976 pitämän vuosikokouksen päätöksen kumoamista siltä osin kuin siinä oli vahvistettu tienpitovelvollisuuden jako tieosakkaiden kesken ja perustellut vaatimustaan sillä, että vuosikokouksessa oli poikettu yksityisistä teistä annetun lain säännösten mukaan nähtävillä olleesta maksuunpanoluettelosta ja nostettu tieyksikköä vastaavan tiemaksun suuruutta.\n      Tielautakunta oli tästä johtuneessa toimituksessa 24.6.1976 lausunut nyt käsiteltävänä olevan valituksen osalta ainoastaan, ettei mitään sellaista ollut todettu, joka olisi osoittanut, ettei tiekunnan vuosikokouksen valituksenalainen päätös olisi syntynyt laillisessa järjestyksessä, sekä sen vuoksi hylännyt valituksen.\n      Tyytymättöminä tielautakunnan päätökseen olivat tiekunnan osakkaat A, B ja C valittaneet Turun MO:een vaatien tiekunnan päätöksen kumoamista maksuunpanoluetteloa koskevilta osin, koska luettelo oli tiekunnan kokouksessa vahvistettu siitä luettelosta poiketen, joka oli ollut säädetyssä järjestyksessä tiekunnan osakkaiden nähtävissä ennen vuosikokousta.\n      MO p. 28.10.1977 oli tutkinut valituksen. Koska Kirkkotien tiekunta kokouksessaan 14.3.1976 ei ollut katsonut voivansa vahvistaa säädetyssä järjestyksessä osakkaiden nähtävissä ollutta maksuunpanoluetteloa ja tiekunnan kokousta olisi tämän johdosta tullut siirtää sellaisen maksuunpanoluettelon laatimista vasten, joka oltuaan yksityisistä teistä annetun lain säätämässä järjestyksessä osakkaiden nähtävissä, olisi voitu kokouksessa vahvistaa, ja kun tiekunnan kokouksessa ei voitu vahvistaa maksuunpanoluetteloa, joka ei ollut ollut säädetyssä järjestyksessä tieosakkaiden nähtävänä. MO oli kumonnut ja poistanut tielautakunnan ja tiekunnan maksuunpanoluetteloa koskevan päätöksen.\n      Kirkkotien tiekunta pyysi, koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi, oikeudenkäymiskaaren 30 luvun 3 §:n 2 kohdan nojalla, sellaisena kuin se oli 14.6.1958 annetussa laissa, lupaa hakea muutosta MO:n päätöksen ja lupahakemukseensa sisällytti muutoksenhakemuksen. A, B ja C vastasivat hakemukseen.\n    \n    \n      \n      KKO t. myönsi esitetystä syystä muutoksenhakuluvan ja tutki jutun. Kirkkotien hoitokunta oli valmistanut ehdotuksen tiekunnan talousarvioksi varainhoitovuotta 1976 - 1977 varten laatien samalla talousarvioon liittyvänä maksuunpanoluettelon, joka osoitti tieyksikköä vastaavan tiemaksun suuruuden ja joka oli yksityisistä teistä annetun lain 68 §:n mukaisesti tieosakkaiden nähtävänä. Tiekunnan 14.3.1976 pidetyssä vuosikokouksessa oli sitten käsitelty sanottua talousarviota ja sen osana kysymystä tieyksikköä vastaavan tiemaksun suuruudesta. Tällöin oli hoitokunnan ehdotus vahvistettu talousarvioksi muutoin paitsi että tiemaksu korotettiin 40 pennistä 60 penniksi tieyksiköltä ja Espoon kaupungilta anottavaa avustusta pienennettiin vastaavalla määrällä. Hoitokunnan ehdottaman tiemaksun muuttaminen tällä tavoin ei edellyttänyt sitä, että ensin asetettaisiin tieosakkaiden nähtäväksi uusi maksuunpanoluettelo, johon oli merkitty tieyksikköä vastaava tiemaksu tiekunnan kokouksessa hyväksytyn suuruisena, vaan tieosakkaat voivat hoitokunnan laatimassa maksuunpanoluettelosta poiketen muuttaa tuota tiemaksua välittömästi kokouksessaan, jossa heillä mainitun 68 §:n mukaisesti oli oikeus tehdä muistutuksensa hoitokunnassa valmistettua maksuunpanoluetteloa vastaan. Sen vuoksi KKO, kumoten MO:n päätöksen, jätti asian Espoon tielautakuntaan ja Kirkkotien tiekunnan vuosikokouksen päätösten lopputuloksen varaan.\n      \n        Eri mieltä olevien jäsenten lausunnot\n        Ylimääräinen oikeusneuvos Heikkilä: Kysymyksessä olevassa 14.3.1976 pidetyssä tiekunnan vuosikokouksessa käsiteltäessä talousarviota seuraavaa varainhoitovuotta varten oli erään tieosakkaan kokouksessa tekemästä esityksestä päätetty korottaa tieyksikköä vastaava tiemaksu 40 pennistä 60 penniksi. Tällä päätöksellä oli muutettu tieosakkaitten nähtävillä ennen kokousta ollutta maksuunpanoluetteloa yksikkömaksun osalta ja lopullinen maksuunpanoluettelo oli sitten vahvistettu tiehoitokunnan valmistamasta luettelosta poiketen.\n        Laki yksityisistä teistä edellyttää, että tiekunnan taloutta hoidetaan toimitsijamiesten tai hoitokunnan laatiman ja tiekunnan kokouksessa vahvistaman talousarvion mukaan. Siinä huomioon otettaviin tiekunnan tuloihin kuuluvat tieosakkaille tieyksiköiden perusteella määrättävät ja maksuunpanoluettelon nojalla koottavat tiemaksut. Tieosakkaalta ei näitä kuluja voida periä enempää kuin mitä talousarviossa on vahvistettu tieyksikköä kohden maksettavaksi. Tästä johtuu, että vaikka tieosakkaalla on mainitun lain 68 §:n mukaan oikeus tehdä tiekunnan kokouksessa maksuunpanoluetteloa vastaan muistutuksensa, kokouksen vahvistettavaksi valmistettua luetteloa ei voida edes muistutuksen johdosta tiemaksun määrän osalta muuttaa.\n        Edellä sanotun perusteella katson, ettei puheena olevalla tiekunnalla ole ollut oikeutta vahvistaa maksuunpanoluetteloa tiemaksujen osalta tiehoitokunnan vahvistamasta luettelosta poiketen, ja jätän MO:n päätöksen lopputuloksen pysyväksi.\n        Ylimääräinen oikeusneuvos Paasikoski oli samaa mieltä kuin ylimääräinen oikeusneuvos Heikkilä.\n      \n      \n        Ratkaisuun osallistuneet: oikeusneuvokset Leivonen, Riihelä ja af Hällström, ylim. oikeusneuvokset Heikkilä ja Paasikoski.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1983-06-06"
  ],
  "judgmentNumber": [
    "II76"
  ],
  "date": [
    "1982-09-23"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1983:II76"
  ],
  "year": [
    "1983"
  ],
  "description": [
    "http://data.finlex.fi/voc/kko/swe/93def45e"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}