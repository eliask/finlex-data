{
  "@id": "sfecli:kko/1984/II102",
  "languageVersion": [
    {
      "@id": "sfecli:kko/1984/II102/fin",
      "title_fi": [
        "KKO:1984-II-102"
      ],
      "abstract_fi": [
        "\n    Kun rakennusalalla toimineen työnantajan konkurssipesä oli suorittanut niille työntekijöille, joiden työsuhteet olivat päättyneet jo ennen työnantajan konkurssin alkamista, kuuluneet lomakorvaukset asianomaisessa työehtosopimuksessa sovituin tavoin rahalaitokseen vasta työehtosopimuksessa sovitun määräpäivän jälkeen, työsuhteista johtuvien saatavien suoritus oli TSL 22 §:n 5 momentissa tarkoitetulla tavalla viivästynyt. Työntekijöille oli siten syntynyt oikeus odotusajan palkkaan riippumatta siitä, milloin heille työehtosopimuksen mukaan oli suoritettu tai voitu suorittaa rahalaitokseen maksetut lomakorvaukset. Työnantajan konkurssi ei muuttanut sanottua työehtosopimukseen perustuvaa maksuvelvollisuutta.\n  "
      ],
      "hasFormat": {
        "@id": "sfecli:kko/1984/II102/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Rakennusalalla toimineen avoimen yhtiön A:n konkurssi oli alkanut yhtiön Ikaalisten tuomiokunnan kihlakunnantuomarille 20.5.1982 antamasta hakemuksesta. Työvoimaministeriö oli yhtiön konkurssissa 17.9.1982 Ikaalisten KO:ssa toimitetussa saamisten valvonnassa ilmoittanut, että yhtiön konkurssipesä oli 4.6.1982 maksanut niiden yhtiön palveluksessa olleiden rakennusalan työntekijöiden lomanmääräytymisvuodelta 1.4.1981 -31.3.1982 kertyneet lomakorvaukset, joiden työsuhde yhtiöön oli päättynyt ennen 1.5.1982, Postipankissa olevalle Suomen Rakennusteollisuusliiton siirtotilille, jolle lomakorvaukset oli kysymyksessä olleiden työntekijöiden työsuhteisiin sovellettavan rakennusalan työntekijäin vuosilomia koskevan työehtosopimuksen mukaan suoritettava. Koska avoimen yhtiön konkurssin oli katsottava eräännyttäneen yhtiön velat, lomakorvaukset olisi tullut suorittaa jo 20.5.1982. Mainitun työehtosopimuksen 5 §:n 1 momentin mukaan työnantajan tuli maksaa kunkin kalenterikuukauden aikana lopputilin saaneen työntekijän lomakorvaus viimeistään seuraavan kuukauden 25 päivänä. Näin ollen olisi puheena olevat lomakorvaukset pitänyt mainitun sopimusmääräyksen perusteella suorittaa asianomaiselle siirtotilille joka tapauksessa viimeistään 25.5.1982. Maksun myöhästymisen vuoksi työntekijöille oli syntynyt oikeus odotusajan palkkaan kuudelta päivältä. Työvoimaministeriö oli tämän vuoksi 14.9.1982 antamalla palkkaturvapäätöksellä maksanut valtion varoista Rakennustyöläisten Pohjois-Hämeen Aluejärjestö r.y:lle, jolle työntekijöiden työsuhdesaatavat oli siirretty perittäväksi, odotusajan palkkoja kunkin työntekijän kohdalta kuudelta päivältä eli yhteensä 26.978,40 markkaa ja velvoittanut yhtiön suorittamaan tuon määrän valtiolle 12 prosentin korkoineen mainitusta päivästä lukien. Sanotuilla perusteilla työvoimaministeriö oli avoimen yhtiön konkurssissa saamisenaan valvonut 26.978,40 markkaa 12 prosentin korkoineen 14.9.1982 lukien ja vaatinut saatavansa tuomitsemista maksettavaksi konkurssipesän varoista etuoikeusasetuksen 4 §:n 1 momentin mukaisella etuoikeudella.\n      Turun lääninverovirasto oli konkurssissa 2.11.1982 toimitetussa esiinhuudossa lausunut, että rakennusalan työntekijäin vuosilomia koskevan työehtosopimuksen 4 §:n mukaan vuosilomapalkka tuli maksaa työntekijälle Postipankin välityksellä välittömästi ennen vuosiloman alkamista siten kuin sopimuksessa tarkemmin määrättiin. Avoimen yhtiön konkurssipesän suorittamat lomakorvaukset koskivat lomanmääräytymisvuotta 1981 - 1982. Tuohon lomamääräytymisvuoteen perustuva vuosilomakausi oli alkanut rakennusalalla 5.7.1982. Konkurssipesä oli suorittanut lomakorvaukset asianomaiselle postisiirtotilille jo 4.6.1982 ja ne työehtosopimuksen edellyttämällä tavalla siten olivat olleet työntekijöiden käytettävissä ennen heidän vuosilomansa alkamista. Palkanmaksu ei näin ollen ollut myöhästynyt eikä työntekijöillä siten ollut oikeutta odotusajan palkkaan. Sanotuilla perusteilla lääninverovirasto oli kiistänyt työvoimaministeriön konkurssissa valvoman saamisen.\n      KO oli avoimen yhtiön konkurssissa 14.12.1982 julistamassaan tuomiossa, koska työvoimaministeriön saamisvaatimus oli sen johdosta, mitä lääninverovirasto oli sitä vastaan esittänyt, käynyt riitaiseksi, osoittanut työvoimaministeriön pidättämänsä oikeuden mukaisesti eri oikeudenkäynnissä näyttämään toteen puheena olevan vaatimuksensa. Kanne oli puhevallan menettämisen uhalla pantava vireille lääninverovirastoa ja konkurssipesää vastaan kolmen kuukauden kuluessa konkurssituomion lainvoimaiseksi tulemisesta.\n      Työvoimaministeriö oli 4.2.1983 valtiolle ja 16.2.1983 konkurssipesälle tiedoksi toimitetun haasteen nojalla Turun lääninverovirastoa ja konkurssipesää vastaan Ikaalisten KO:ssa ajamassaan kanteessa vaatinut, että sen avoimen yhtiön konkurssissa valvoma 26.978,40 markan saaminen 12 prosentin korkoineen vahvistetaan maksettavaksi konkurssipesän varoista etuoikeusasetuksen 4 §:n 1 momentin mukaisella etuoikeudella. Lisäksi työvoimaministeriö oli vaatinut, että lääninverovirasto ja konkurssipesä velvoitetaan korvaamaan ministeriön oikeudenkäyntikulut.\n      Lääninverovirasto ja konkurssipesä olivat kiistäneet kanteen ja vaatineet korvausta oikeudenkäyntikuluistaan.\n      KO p. 2.5.1983 oli todennut, että työvoimaministeriön valvoma saaminen koostui odotusajan palkoista, jotka ministeriö oli 14.9.1982 antamallaan palkkaturvapäätöksellä maksanut niille 21 yhtiön palveluksessa olleelle työntekijälle, joiden työsuhde yhtiöön oli päättynyt ennen 1.5.1982. Yhtiön konkurssipesä oli maksanut sanotuille työntekijöille lomakorvausta lomanmääräytymisvuodelta 1981 - 1982 tallettamalla 4.6.1982 lomakorvauksia vastaavan summan Postipankin Suomen Rakennusteollisuusliiton nimissä olevalle siirtotilille. Kysymyksessä olevat lomakorvaukset olivat rakennusalan työntekijäin vuosilomia koskevan työehtosopimuksen 5 §:n määräyksistä riippumatta erääntyneet maksettaviksi yhtiön konkurssin alkamispäivänä 20.5.1982. Kun mainittuja lomakorvauksia ei ollut maksettu viimeistään niihin oikeutettujen työntekijöiden työsuhteen päättyessä, työvoimaministeriöllä oli puheena olevan viivästymisen vuoksi työsopimuslain 22 §:n 5 momentin ja palkkaturvalain 5 §:n 1 momentin nojalla oikeus vaatimansa odotusajan palkkaan. Sen vuoksi KO oli vahvistanut, että työvoimaministeriölle oli konkurssipesän varoista maksettava etuoikeusasetuksen 4 §:n 1 momentin mukaisella etuoikeudella ministeriön valvomat 26.978 markkaa 40 penniä 12 prosentin korkoineen 14.9.1982 lukien. Lisäksi KO oli velvoittanut lääninveroviraston suorittamaan työvoimaministeriölle korvaukseksi sen oikeudenkäyntikuluista 1.000 markkaa.\n      Turun HO, jonka tutkittavaksi lääninverovirasto ja konkurssipesä olivat saattaneet jutun, t. 14.10.1983 oli jättänyt asian KO:n päätöksen varaan ja velvoittanut lääninveroviraston ja konkurssipesän yhteisvastuullisesti suorittamaan työvoimaministeriölle korvaukseksi sillä vastauksen antamisesta HO:een olleista kuluista 400 markkaa.\n    \n    \n      KORKEIN OIKEUS\n      Pyytäen valituslupaa lääninverovirasto ja konkurssipesä hakivat muutosta HO:n tuomioon vaatien, että alempien oikeuksien ratkaisut kumotaan ja työvoimaministeriön kanne hylätään sekä että ministeriö velvoitetaan korvaamaan niiden oikeudenkäyntikulut. Valituslupa myönnettiin hakijoille ja työvoimaministeriö antoi siltä pyydetyn vastauksen muutoksenhakemukseen.\n      KKO t. tutki jutun ja lausui perusteluinaan:\n      KKO toteaa, että avoimen yhtiön A:n työntekijöiden työsuhteisiin sovellettavan rakennusalan työntekijäin vuosilomia koskevan työehtosopimuksen 5 §:n 1 momentin mukaan avoimen yhtiön olisi tullut maksaa nyt kysymyksessä oleville 21 työntekijälle, joiden työsuhde oli päättynyt ennen 1.5.1982, lomanmääräytymisvuodelta 1981 - 1982 kertyneet lomakorvaukset Suomen Rakennusteollisuusliiton siirtotilille Postipankkiin viimeistään 25.5.1982. Avoimen yhtiön 20.5.1982 alkanut konkurssi ei ole muuttanut tätä maksuvelvollisuutta. Yhtiön konkurssipesä on kuitenkin suorittanut lomakorvaukset KO:n toteamin tavoin vasta 4.6.1982. Työsuhteista johtuvien saatavien suoritus on siten työsopimuslain 22 §:n 5 momentissa tarkoitetulla tavalla viivästynyt enemmänkin kuin kuusi päivää työehtosopimuksessa määrätystä suorituspäivästä ja työntekijöillä on sen vuoksi, siitä riippumatta, milloin heille on Postipankin välityksellä Suomen Rakennusteollisuusliitto r.y:n tililtä suoritettu tai voitu suorittaa kysymyksessä olevat korvaukset, ollut oikeus työvoimaministeriön heille valtion varoista maksamiin ja avoimen yhtiön konkurssissa valvomiin odotusajan palkkoihin.\n      Näillä perusteilla KKO katsoi, ettei ollut syytä muuttaa HO:n tuomion lopputulosta. Turun lääninverovirasto ja konkurssipesä velvoitettiin yhteisvastuullisesti suorittamaan työvoimaministeriölle korvaukseksi sillä vastauksen antamisesta KKO:ssa olleista kuluista 500 markkaa.\n      \n        Ratkaisuun osallistuneet: oikeusneuvokset Saarni-Rytkölä, Nikkarinen, Aro ja Roos sekä ylimääräinen oikeusneuvos Hagman\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II102"
  ],
  "referenceToLegislation": [
    "http://data.finlex.fi/eli/sd/1994/763/luku/6/pykala/22"
  ],
  "description": [
    "http://data.finlex.fi/voc/kko/swe/3f875c9c",
    "http://data.finlex.fi/voc/kko/fin/371f56a4"
  ],
  "judgmentNumber": [
    "II102"
  ],
  "date": [
    "1984-03-15"
  ],
  "issued": [
    "1984-05-31"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}