{
  "@id": "sfecli:kko/1983/II91",
  "languageVersion": [
    {
      "@id": "sfecli:kko/1983/II91/fin",
      "title_fi": [
        "KKO:1983-II-91"
      ],
      "abstract_fi": [
        "\n    V 5-ravivedon järjestäjän asiamiehelle jätetty pelikuponki, joka olisi oikeuttanut voitto-osuuteen, ei ollut saapunut viranomaisten valvontaan eikä siten osallistumisehtojen mukaan oikeuttanut voitonjakoon. Po. ehtojen mukaan järjestäjä ei vastannut asiamiehen tai tämän apulaisen vedonlyöjälle aiheuttamasta vahingosta ja asiamies vastasi vain tahallisesti vedonlyöjälle aiheuttamastaan vahingosta. Tätä vastuunrajoitusehtoa pidettiin sinänsä kohtuuttomana siltä osin kuin se käsitti törkeällä huolimattomuudella aiheutetut vahingot. Asiamiehen ei kuitenkaan katsottu menetelleen näin huolimattomasti. Vedonlyöjän järjestäjään ja tämän asiamieheen kohdistama vahingonkorvauskanne hylättiin.\n    Ään.\n  "
      ],
      "hasFormat": {
        "@id": "sfecli:kko/1983/II91/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli Suomen Hippos r.y:tä ja B Oy:tä vastaan ajamassaan kanteessa Helsingin RO:ssa kertonut, että hän oli, osallistuakseen Suomen Hippos r.y:n järjestämään hevoskilpailuissa toimeenpantavaan V 5-raviveto nimiseen vedonlyöntipeliin pelikierroksella n:o 10, ennen sanotun pelikierroksen kuponkien palautuspäivää, joka oli torstai 8.3.1979, jättänyt B Oy:n Porissa sijaitsevaan toimipaikkaan neljä vedonlyöntikuponkia, joiden joukossa oli myös kuponki n:o 2762920. Tämä kuponki sisälsi 48 riviä vedonlyöntipanoksen ollessa 24 markkaa. Kysymyksessä olevan pelikierroksen oikean tuloksen julkistamisen jälkeen A oli todennut, että hän oli sanottuun kuponkiinsa merkinnyt oikein tuolloin vedonlyönnin kohteena olleiden hevoskilpailujen kaikkien viiden perättäisen lähdön voittajat, jolloin pelikuponki oikeutti voitonjaossa yhteen voitto-osuuteen sen suuruuden ollessa tuolla kierroksella noin 55 000 markkaa. Tämän johdosta A oli ottanut yhteyttä Suomen Hippos r.y:hyn, mistä kuitenkin oli ilmoitettu, ettei mainittu kuponki ollut saapunut Suomen Hippos r.y:lle ja ettei se niin ollen ollut myöskään osallistunut sanotulle pelikierrokselle. Suomen Hippos r.y:n evättyä siten A:lta oikeuden hänen vedonlyöntituloksensa mukaiseen voitto-osuuteen A oli oikeutensa säilyttääkseen heti tämän jälkeen tehnyt V 5-ravivedon sääntöjen tarkoittaman protestin, jota Suomen Hippos r.y. ei ollut kuitenkaan hyväksynyt. Kun A oli määräajassa jättänyt sittemmin voitto-osuuteen oikeuttaviksi havaitsemansa pelikupongit pelin järjestäjän valtuuttamalle asiamiehelle, pelisopimus oli pelin järjestäjää Suomen Hippos r.y:tä sitova oikeustoimi. A:n vahingoksi ei siten voinut jäädä, että V 5-ravivedon valtuutetulla asiamiehelle B Oy:lle asianmukaisesti jätetty pelikuponki oli häneltä riippumattomasta syystä laiminlyöty toimittaa edelleen pelin järjestäjälle. Suomen Hippos r.y:n yksipuolisesti laatimia vedonlyönnin ehtoja oli niin ikään pidettävä kohtuuttomina eikä niitä ollut ollut peliin osaaottavien saatavilla kuten valtioneuvoston 21.12.1978 annetussa kysymyksessä olevaa vedonlyöntiä koskevassa lupapäätöksessä edellytettiin. Sen vuoksi ja kun myös B Oy laiminlyödessään kupongin toimittamisen oli tahallisesti tai ainakin tuottamuksellisesti aiheuttanut A:lle voitto-osuuden määrää vastaavan vahingon, A oli vaatinut, että Suomen Hippos r.y. ja B Oy velvoitettaisiin yhteisvastuullisesti suorittamaan hänelle vahingonkorvaukseksi 55 000 markkaa korkoineen.\n      Suomen Hippos r.y:n ja B Oy:n vastustettua kannetta RO p. 5.11.1979 oli katsonut saaneensa jutun oikeudenkäyntiaineistosta tietää, että A oli osallistunut Suomen Hippos r.y:n viikottain järjestämiin V 5-ravivedoksi nimettyyn vedonlyöntikilpailuun täyttämällä sanotun vedonlyöntikilpailun kilpailukupongin numeroltaan 2762920, jonka piti osallistua ravivedon kymmenenteen kierrokseen. Kuponki oli asianmukaisesti täytettynä jätetty 7.3.1978 B Oy:n Porin kaupungissa olevaa kioskiin. Kuponki oli sisältänyt 48 riviä ja maksanut 24 markkaa. Samalla kertaa oli jätetty A:n toimesta samaan kuponkien vastaanottopaikkaan kaksi muuta kuponkia samalle kierrokselle. Kierroksen numero 10 kilpailujen ja oikean rivin julistamisen jälkeen A oli todennut, että kupongissa numero 2762920 oli viisi oikein. Suomen Hippos r.y:ssä oli kuitenkin todettu, että kuponki ei ollut osallistunut kierroksen arvontaan, koska se ei ollut koskaan saapunut Suomen Hippos r.y:lle. Sanotun kupongin voitto-osuus olisi ollut noin 55 000 markkaa, mikäli kuponki olisi ollut mukana arvonnassa. Suomen Hippos r.y. ei ollut ottanut huomioon A:n tekemää protestia ja oli kieltäytynyt maksamasta A:lle hänen vaatimaansa voitto-osuutta. Jutussa ei ollut voitu selvittää, minne A:n viisi oikein sisältänyt kuponki oli kadonnut sen jälkeen kun se oli luovutettu B Oy:n mainittuun vastaanottopaikkaan Porissa. Sen sijaan jutussa oli selvitetty, että sanotun vastaanottopaikan toimihenkilöt vastaanottaessaan ravivetoon osallistuvia kuponkeja olivat toimineet Suomen Hippos r.y:n antamien ohjeiden mukaisesti.\n      Edelleen RO oli katsonut jutussa selvitetyn, että valtioneuvosto oli 21.12.1978 myöntänyt Suomen Hippos r.y:lle luvan panna toimeen vedonlyöntejä 1.1. - 31.12.1979 välisenä aikana hevoskilpailujen yhteydessä muun muassa ehdoin, että kilpailuissa noudatettiin yhdistyksen kilpailu- ja ajosääntöjä ja että vedonlyönnin ehdot oli pidettävä painettuina osanottajien saatavissa. Vuodesta 1976 lähtien voimassa olleiden V 5-ravivedon osallistumisehtojen ja sääntöjen mukaan V 5-raviveto oli järjestäjän ja vedonlyöjän välinen sopimus, joka tuli voimaan kun asianmukaisesti palautettu V 5-vedonlyöntikuponki oli tullut viranomaisen valvontaan, ja pelikuponki osallistui sille pelikierrokselle, mille se ehtii viranomaisen valvontaan. Ellei kuponki tullut viranomaisen valvontaan sille V 5-kierrokselle, jolle pelaaja oli sen tarkoittanut, ei vedonlyöjällä ollut oikeutta saada pelin järjestäjältä tai kupongin käsittelyyn tai kuljetukseen osallistuvilta korvauksia. Suomen Hippos r.y. ei vastannut V 5-ravivetokilpailun asiamiehen tai tämän apulaisen vedonlyöjälle aiheuttamasta vahingosta. Asiamies ja tämän apulainen vastasivat, kumpikin omalta osaltaan ainoastaan tahallisesta vedonlyöjälle aiheuttamastaan vahingosta. Painettuja sääntöjä oli ollut julkisesti saatavissa.\n      Kaiken edellä kerrotun perusteella RO oli lausunut selvitetyksi, että A, osallistuessaan Suomen Hippos r.y:n järjestämään V 5-ravivetokilpailuun täyttämällä kupongin numeroltaan 2762920, maksamalla sen ja luovuttaessaan kupongin Suomen Hippos r.y:n asiamiehen B Oy:n toimipaikkaan, oli hyväksynyt Suomen Hippos r.y:n osallistumisehdot ja säännöt, jotka olivat olleet julkisia ja kaikkien halukkaiden saatavissa. Koska noiden sääntöjen mukaan pelikuponki osallistui sille pelikierrokselle, mille se ehti viranomaisen valvontaan, ja kun kanteessa mainittu kuponki ei ollut ollut arvonnassa, RO oli katsonut, ettei A ollut mainitulla kupongilla osallistunut V 5-ravivedon kymmenenteen kierrokseen eikä siis ollut oikeutettu myöskään sanotun kierroksen voitonjakoon. Sen vuoksi ja koska Suomen Hippos r.y. ei ollut vastuussa asiamiehensä tai tämän apulaisen aiheuttamasta vahingosta ja kun näyttämättä oli myöskin jäänyt, että asiamiehenä toiminut B Oy tai sen toimihenkilöt olisivat aiheuttaneet A:lle vahinkoa tahallansa hävittämällä kysymyksessä olevan kupongin, RO oli hylännyt kanteen.\n      Helsingin HO, jonka tutkittavaksi A oli saattanut jutun, t. 16.12.1981 oli jättänyt asian RO:n päätöksen varaan.\n      Pyytäen valituslupaa A haki muutosta HO:n tuomioon. Lupa myönnettiin. Suomen Hippos r.y. ja B Oy antoivat niiltä hakemuksen johdosta pyydetyn vastauksen.\n    \n    \n      \n      KKO t. tutki jutun.\n      \n        Perustelut\n        HO:n ratkaisun perustelut ja seuraavat lisäperustelut.\n        V 5-ravivedon pelikupongeissa oli mainittu, että \"Ravivedossa noudatettiin ravivedon osallistumisehtoja ja sääntöjä\". Niitä oli painettuina ollut yleisesti saatavissa. Sanotut osallistumisehdot ja säännöt vapauttivat vedonlyönnin järjestäjän asiamiehet ja näiden apulaiset vastuusta silloinkin, kun nämä törkeällä huolimattomuudellaan aiheuttavat vahinkoa vedonlyöjälle. Siltä osin kuin tämä vastuunrajoitusehto käsitti törkeällä huolimattomuudella aiheutetut vahingot sitä oli pidettävä sinänsä kohtuuttomana siten kuin tarkoitettiin varallisuusoikeudellisista oikeustoimista annetun lain 36 §:ssä, sellaisena kuin se oli 17.12.1982 annetussa, 1.1.1983 voimaan tulleessa laissa. B Oy:n menettelyä ei kuitenkaan voitu pitää niin huolimattomana, että yhtiö olisi vastuussa A:lle aiheutuneesta vahingosta.\n      \n      \n        Tuomiolauselma\n        HO:n tuomion lopputulosta ei muutettu.\n      \n      \n        Eri mieltä olevien jäsenten lausunnot\n        Jutun esittelijän mietintö kuului: KKO tutkinee jutun. Asiakirjoista ilmenee, että B Oy:n Porissa olevassa kioskissa on vastaanotettuja V 5-ravivetokuponkeja säilytetty veikkaus- ja lottokuponkien kanssa myyntipöydän alla olevassa puulaatikossa, jota ei ole saanut lukkoon. Ravivetokupongit on viikottain laskettu ja toimitettu tilityslomakkeen kanssa Suomen Hippos r.y:lle. Ravivetokuponkeja ei ole niitä vastaanotettaessa leimattu juoksevalla numerolla, josta vastaanotettujen kuponkien määrä olisi ennen edelleen toimittamista voitu tarkistaa. Ravivetokupongeista kertyneitä rahoja on säilytetty erillisessä lukitsemattomassa laatikossa. Kuponkien vastaanottoa sekä niiden ja rahojen säilytystä ei näin ollen B Oy:n taholta ole järjestetty riittävän huolellisella ja luotettavalla tavalla. Sitten kun A:n kysymyksessä oleva kilpailukuponki oli asianmukaisesti täytettynä jätetty mainittuun kioskiin, se on ennen kuponkien edelleen lähettämistä kadonnut. A:n voitto-osuus olisi ollut 53 928 markkaa, jos hänen pelikuponkinsa olisi osallistumisehtojen mukaisesti saapunut viranomaisen valvontaan.\n        V 5-ravivedon osallistumisehdot ja säännöt sulkevat Suomen Hippos r.y:n, V 5-asiamiehen tai tämän apulaisen vastuun vedonlyöjälle muun muassa puuttellisista järjestelyistä ja apulaisen huolimattomuudesta johtuvasta vahingosta. Vaikkakin vastuuvapauslauseketta, jonka mukaan Suomen Hippos r.y. ja B Oy eivät vastaa puheena olevan laatuisesta vahingosta, voidaan pitää pätevänä, KKO katsonee kuitenkin, että vastuuvapauden soveltaminen B Oy:n hyväksi johtaisi osakeyhtiön ja A:n aseman ja vallinneet olosuhteet huomioon ottaen kohtuuttomuuteen. Sen vuoksi KKO soveltaen varallisuusoikeudellisista oikeustoimista annetun lain 36 §:ää, sellaisena kuin se on 17.12.1982 annetussa, 1.1.1983 voimaan tulleessa laissa, jättänee mainitun vastuuvapauslausekkeen huomioon ottamatta B Oy:n kohdalla ja, muuttaen HO:n tuomiota, velvoittanee B Oy:n suorittamaan A:lle 53 928 markkaa 5 prosentin korkoineen haasteen tiedoksiantopäivästä 16.5.1979 lukien. KKO määrännee, että A asian laadun vuoksi saa pitää oikeudenkäyntikulunsa vahinkonaan.\n        Oikeusneuvos Surakka: hyväksyn mietinnön.\n        Presidentti Olsson: V 5-ravivedon osallistumisehtojen mukaan Suomen Hippos r.y. ei vastaa V 5-asiamiehen tai tämän apulaisen vedonlyöjälle aiheuttamasta vahingosta eikä asiamies tai tämän apulainen muusta kuin heidän tahallisesti vedonlyöjälle aiheuttamastaan vahingosta. Näiden ehtojen mukaan siis asianomaiset eivät vastaa edes törkeästä huolimattomuudesta johtuvasta vahingosta. Näin pitkälle menevää vastuunrajoitusta ei oikeudessamme yleensä ole hyväksytty ainakaan silloin kun rajoitus perustuu yleisiin sopimusehtoihin. Valtioneuvoston sopimusehdoille antama vahvistus ei vaikuta niiden siviilioikeudelliseen pätevyyteen. Nyt kysymyksessä oleva ravivetokuponki on luovutettu B Oy:lle, jonka jälkeen se on kadonnut yhtiön voimatta selittää, miten katoaminen on tapahtunut. Suomen Hippos r.y. ei ilmeisestikään ole myötävaikuttanut katoamiseen eikä yhdistys muullakaan perusteella ole vastuussa kupongin omistajalle aiheutetusta vahingosta. Yhdistystä vastaan nostettu kanne on näin ollen hylättävä. B Oy on vapautuakseen vastuusta viitannut edellä mainittuihin osallistumisehtoihin. Nämä yleiset sopimusehdot on laatinut Hippos r.y., jolla on yksityisoikeus ravivedon järjestämiseen. Tähän nähden ja kun vedonlyöjä ei voi vaikuttaa ravivetokupongin käsittelemiseen eikä sitä valvoa sen jälkeen kun kuponki on jätetty V 5-asiamiehelle, olisi ilmeisen kohtuutonta esitetystä syystä vapauttaa B Oy vastaamasta kupongin katoamisesta johtuneesta vahingosta. Näillä perusteilla ja viitaten oikeustoimilain 36 §:ään hyväksyn esittelijän mietinnön lopputuloksen.\n      \n      \n        Ratkaisuun osallistuneet: presidentti Olsson, oikeusneuvokset Surakka, Takala ja Lindholm sekä ylimääräinen oikeusneuvos Lager.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II91"
  ],
  "description": [
    "http://data.finlex.fi/voc/kko/swe/c2313be7"
  ],
  "judgmentNumber": [
    "II91"
  ],
  "date": [
    "1982-12-20"
  ],
  "issued": [
    "1983-06-23"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}