{
  "@id": "sfecli:kko/1983/II151",
  "languageVersion": [
    {
      "@id": "sfecli:kko/1983/II151/fin",
      "title_fi": [
        "KKO:1983-II-151"
      ],
      "abstract_fi": [
        "\n    A oli kuljettaessaan liikennevahingon varalta vakuuttamatonta moottoripyöräänsä törmännyt yhteen B:n omistaman ja kuljettaman auton kanssa. Syyllisyys törmäykseen jakaantui A:n ja B:n kesken tasan. Kun A:n osuus vahinkoon kuitenkin oli vähäinen, korvaus kivusta ja särystä tuomittiin hänelle vähentämättömänä.(LiikennevakuutusL:n 7 §:n 1 mom. sellaisena kuin se oli ennen 1.1.l980 ja 8 §:n 2 mom.)\n    Ään.\n  "
      ],
      "hasFormat": {
        "@id": "sfecli:kko/1983/II151/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        A:n kanne Imatran KO:ssa\n        A oli KO:ssa kertonut, että hänen kuljettamansa rekisteröimätön moottoripyörä ja B:n kuljettama ja omistama henkilöauto olivat 21.12.1975 Ruokolahden kunnan Tuomalan kylässä A:n ja B:n talojen välillä olevalla yksityistiellä törmänneet yhteen, jolloin A oli saanut niin vaikeita vammoja, että niiden seurauksena oli muun muassa alaraajojen täydellinen halvaantuminen ja pysyvä 100 prosentin invaliditeetti. Vakuutusyhtiö C, jossa B:llä oli kuljettamaansa henkilöautoa varten liikennevakuutus, oli katsonut yhteenajon aiheutuneen kahdella kolmasosalla A:n tuottamuksesta ja tämän mukaisesti kieltäytynyt korvaamasta enempää kuin kolmasosan A:n kärsimästä henkilö- ja muista vahingoista. Koska B:n oli katsottava olevan vähintään yhtä suuressa määrin syyllinen aiheutuneeseen liikennevahinkoon kuin A:n ja kun A:n myötävaikutusta liikennevahinkoon oli pidettävä vähäisenä, A oli vaatinut B:n velvoittamista suorittamaan hänelle vähentämättömänä korvauksena kivusta ja särystä 20 000 markkaa.\n      \n      \n        KO:n päätös 5.3.1980\n        KO oli lausunut selvitetyksi, että kerrotussa tilaisuudessa A oli kuljettanut omistamaansa rekisteröimätöntä ja liikennevahingon varalta vakuuttamatonta moottoripyörää ja B omistamaansa henkilöautoa sanotulla tiellä vastakkaisiin suuntiin. Tiehen olivat syöpyneet liikenteessä autonpyörien urat. A oli käyttänyt kulkusuunnassaan tien oikean puoleista uraa ja kertonut ajaneensa 40 - 50 kilometrin tuntinopeudella. B oli sanonut käyttäneensä noin 30 kilometrin tuntinopeutta. Tie oli ollut verrattain vähäliikenteinen yksityistie. Näkyvyys tiellä oli tien mutkaisuudesta ja tien reunassa olleesta nuoresta puustosta johtuen ollut erittäin rajoitettu. A:n ja B:n kohdatessa toisensa eräässä tien kaarteessa ajoneuvot olivat törmänneet yhteen ja A oli loukkaantunut niin, että hänelle oli aiheutunut 100 prosentin invaliditeetti. Yhteentörmäyksen tapahtuessa molemmat ajoneuvot olivat olleet liikkeessä. KO oli katsonut yhteentörmäyksen johtuneen siitä, että A ja B kumpikaan olleet tien kunnon ja erittäin rajoitetun näkyvyyden huomioon ottaen käyttäneet niin alhaista ajonopeutta, että he toistensa ajoneuvot havaitessaan olisivat ennen kohtaamista pystyneet pysäyttämään ajoneuvonsa tai väistämään tien sivuun niin, että ajoneuvojen kohtaaminen olisi voinut tapahtua turvallisesti. Tämän vuoksi KO oli katsonut A:n ja B:n olevan kummankin yhtä suuressa määrin syypäät yhteentörmäykseen ja sen seurauksiin. Koska A oli kuitenkin kuljettanut moottoripyörää ajosuunnassaan lähellä tien oikeaa reunaa, hänen myötävaikutustaan vahingon syntymiseen oli pidettävä vähäisenä. Sen vuoksi KO oli velvoittanut B:n suorittamaan A:lle korvaukseksi kivusta ja särystä 20 000 markkaa, mistä oli kuitenkin vähennettävä, mitä vakuutusyhtiö ehkä jo oli suorittanut.\n      \n      \n        Kouvolan HO:n tuomio 29.10 1982\n        HO, jossa B ja vakuutusyhtiö C olivat hakeneet muutosta KO:n päätökseen ja vaatineet kanteen hylkäämistä, oli katsonut selvitetyksi, että jutussa oli pääasiana kysymys ainoastaan KO:n päätöksestä ilmenevästä yhteentörmäyksestä A:lle aiheutuneen kivun ja säryn korvaamisesta. Liikennevakuutuslain 6 §:n 1 momentin mukaan, sellaisena kuin se oli 31.5.1974 annetussa laissa, korvausta kivusta ja särystä ei annettu, ellei ajoneuvon omistaja, kuljettaja tai matkustaja ollut tahallisesti tai tuottamuksellaan aiheuttanut vahinkoa. Sanottu lainkohta ei voinut koskea omaa tuottamusta. Kun A:ta ja B:tä pidetään yhtä suuressa määrin syypäinä yhteentörmäykseen ja sen seurauksiin, oli B aiheuttanut tuottamuksellaan A:n kivusta ja särystä vain puolet, jolta osin A:lla ainoastaan oli oikeus korvaukseen. Vaaditusta ja tuomitusta 20 000 markan korvauksesta puolet eli 10 000 markkaa vastasi B:n tuottamuksellaan A:lle aiheuttamaa kipua ja särkyä, Näillä ja muutoin KO:n päätöksestä ilmenevillä perusteilla HO oli alentanut B:n A:lle maksettavaksi tuomitun korvauksen 10 000 markkaan. A oli velvoitettu korvaamaan B:n muutoksenhakukulut 500 markalla. Maksuttoman oikeudenkäynnin saaneen A:n avustajaksi määrätylle asianajajalle S:lle maksettiin valtion varoista A:n avustamisesta HO:ssa 250 markkaa, mikä HO:n tuomion lopputulos huomioon ottaen jäi valtion vahingoksi.\n      \n    \n    \n      KORKEIN OIKEUS\n      Pyytäen valituslupaa A haki muutosta HO:n tuomioon. Lupa myönnettiin. Vakuutusyhtiö antoi siltä pyydetyn vastauksen. B ei käyttänyt hänelle varattua tilaisuutta vastauksen antamiseen.\n      KKO t. tutki jutun.\n      \n        Perustelut\n        KKO totesi, että A:n ja B:n syyllisyys yhteentörmäykseen oli jakaantunut heidän keskensä tasan. Kun A oli kysymyksessä olevassa tilaisuudessa kuljettanut moottoripyöräänsä ennestään hyvin tuntemallaan vähäliikenteisellä yksityistiellä tulosuunnastaan katsoen tien oikeaa reunaa, KKO katsoi, että hänen osuutensa liikennevahinkoon oli ollut vähäinen. Näin ollen korvaus kivusta ja särystä oli, huomioon ottaen liikennevakuutuslain 7 §:n 1 momentin, sellaisena kuin se oli ennen 1.1.1980 voimaan tullutta lainmuutosta, ja 8 §:n 2 momentin säännökset, suoritettava A:lle vähentämättömänä.\n      \n      \n        Tuomiolauselma\n        HO:n tuomio kumottiin muulta paitsi avustajanpalkkiota koskevalta osalta ja A vapautettiin hänelle tuomitusta muutoksenhakukulujen korvaamisvelvollisuudesta. B velvoitettiin suorittamaan A:lle korvaukseksi kivusta ja särystä 20 000 markkaa, mistä kuitenkin oli vähennettävä se määrä, jonka vakuutusyhtiö ehkä jo oli suorittanut.\n        Maksuttomasta oikeudenkäynnistä annetun lain nojalla määrättiin maksettavaksi valtion varoista asianajaja. S:lle palkkioksi A:n avustamisesta KKO:ssa 600 markkaa, mikä määrä asian laadun vuoksi jäi valtion vahingoksi\n      \n      \n        Eri mieltä olevien jäsenten lausunnot\n        Ylimääräinen oikeusneuvos Rosokivi: Liikennevakuutuslain 8 §:n 2 momentin nojalla korvaus henkilöön kohdistuneesta vahingosta on sanotun lain 7 §:n 1 momentin mukaan, sellaisena kuin se oli ennen 1.1.1980 voimaan tullutta lainmuutosta, suoritettava vähentämättömänä, jos vahingoittuneen osuus liikennevahinkoon oli vähäinen. Kun A:n osuutta liikennevahinkoon on pidettävä vähäistä suurempana ja A ja B ovat yhtä suuressa määrin syypäät yhteentörmäykseen ja sen seurauksiin, B:n on suoritettava A:lle korvaukseksi kivusta ja särystä tuottamustaan vastaavasti puolet vaadituista 20 000 markasta eli 10 000 markkaa. Tämän vuoksi harkitsen oikeaksi jättää asian HO:n tuomion lopputuloksen varaan. Maksuttomasta oikeudenkäynnistä annetun lain nojalla määrään maksettavaksi asianajaja S:lle palkkioksi A:n avustamisesta täällä 600 markkaa, minkä määrän jätän valtion vahingoksi.\n        Oikeusneuvos Jalanko oli samaa mieltä kuin ylimääräinen oikeusneuvos Rosokivi.\n      \n      \n        Ratkaisuun osallistuneet: oikeusneuvokset Heinonen, Ketola ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1983-11-15"
  ],
  "judgmentNumber": [
    "II151"
  ],
  "date": [
    "1983-06-13"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1983:II151"
  ],
  "year": [
    "1983"
  ],
  "description": [
    "http://data.finlex.fi/voc/kko/fin/41244837"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}