{
  "@id": "sfecli:kko/1985/II72",
  "languageVersion": [
    {
      "@id": "sfecli:kko/1985/II72/fin",
      "title_fi": [
        "KKO:1985-II-72"
      ],
      "abstract_fi": [
        "\n    Poliisimies oli tieliikennelain 77 §:n 1 momentin nojalla ottanut törkeään rattijuopumukseen syylliseksi epäillyltä ajokortin pois. Tämä oli sen jälkeen mutta ennen kuin poliisi oli ratkaissut, oliko ajokortti peruutettava väliaikaisesti tai palautettava, kuljettanut autoa. Hänet tuomittiin rangaistukseen ajokortitta ajosta.\n  "
      ],
      "hasFormat": {
        "@id": "sfecli:kko/1985/II72/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Syyte Turun raastuvanoikeudessa\n        Virallinen syyttäjä on lausunut, että L oli 18.4.1983 Turussa\n        1) kuljettanut henkilöautoa nautittuaan alkoholia niin, että hänen verensä alkoholipitoisuus oli ollut ajon aikana 1,87 promillea, ja olosuhteet olivat olleet sellaiset, että teko oli ollut omiaan vaarantamaan toisten turvallisuutta, ja\n        2) oltuaan 1 kohdassa tarkoitetun rikoksen johdosta poliisilaitoksella oikeuslääketieteellisessä päihdetutkimuksessa ja kuulustelussa sekä poliisin tällöin otettua häneltä ajokortin pois, poliisilaitokselta päästyään kuljettanut henkilöautoa, vaikka hänellä ei ollut ollut sen kuljettamiseen oikeuttavaa ajokorttia, ja nautittuaan alkoholia niin, että hänen verensä alkoholipitoisuus oli ollut ajon aikana 1,59 promillea, olosuhteiden ollessa sellaiset, että ajo oli ollut omiaan vaarantamaan toisten turvallisuutta.\n        Sen vuoksi virallinen syyttäjä on vaatinut L:n tuomitsemista rangaistukseen törkeästä rattijuopumuksesta sekä yksin teoin tehdyistä törkeästä rattijuopumuksesta ja ajokortitta ajosta.\n      \n      \n        Raastuvanoikeuden päätös 21.9.1983\n        Kuultuaan L:ää syytteestä raastuvanoikeus on lausunut selvitetyksi, että L oli menetellyt syytteen 1 kohdassa kerrotulla tavalla ja, poliisin otettua häneltä ajokortin pois, syytteen 2 kohdassa mainitussa tilaisuudessa kuljettanut henkilöautoa pitämättä ajokorttia mukanaan ja syytteessä kerrotuin tavoin alkoholia nautittuaan, olosuhteiden ollessa sellaiset, että ajo oli ollut omiaan vaarantamaan toisten turvallisuutta.\n        Sen vuoksi ja koska 1 ja 2 kohdassa mainitut teot olivat saman rikoksen jatkamista, raastuvanoikeus on, hyläten syytteen ajokortitta ajosta, tuominnut L:n ajokorttiasetuksen 2 §:n, tieliikennelain 103 §:n sekä rikoslain 23 luvun 2 §:n ja 7 luvun 1 ja 2 §:n nojalla jatketusta törkeästä rattijuopumuksesta ja sen kanssa osittain yksin teoin tehdystä liikennerikkomuksesta 4 kuukaudeksi vankeuteen. Ehdollisesta rangaistuksesta annetun lain 1 ja 3 §:n nojalla L:lle tuomittu vankeusrangaistus on määrätty ehdolliseksi 21.9.1985 päättyvin koetusajoin ja hänet on sen ohella tuomittu viiteenkymmeneen 46 markan päiväsakkoon eli maksamaan sakkoa 2.300 markkaa. Lisäksi raastuvanoikeus on tieliikennelain 74 §:n 1 momentin nojalla määrännyt L:n ajokieltoon 30.4.1984 saakka sekä velvoittanut hänet korvaamaan valtiolle humalatilantutkimuskustannukset 637 markkaa 80 penniä.\n      \n      \n        Turun hovioikeuden päätös 5.4.1984\n        Hovioikeus, jonka tutkittavaksi virallinen syyttäjä oli saattanut jutun, on lausunut, että poliisimiehen toimi ottaa liikennejuopumukseen syylliseksi epäillyltä ajokortti pois ei kumonnut lupaviranomaisen päätöstä ajoluvan myöntämistä. Tämän aikaansai vasta poliisiviranomaisen suorittama ajoluvan peruuttaminen väliaikaisesti tai kokonaan. Turun poliisimestari oli vasta 18.5.1983 väliaikaisesti peruuttanut L:n ajokortin. L:llä oli siten syytteen 2 kohdassa mainitussa tilaisuudessa autoa kuljettaessaan ollut voimassa oleva asianmukainen lupa kuljettaa moottoriajoneuvoa. L oli kuitenkin, vaikka hän ei ajokortin poisottamisen vuoksi ollut voinut pitää sitä mukanaan, kuljettanut autoa yleisellä tiellä.\n        Tämän vuoksi hovioikeus on jättänyt raastuvanoikeuden päätöksen lopputuloksen pysyväksi.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Virallinen syyttäjä on pyytänyt valituslupaa ja vaatinut L:n tuomitsemista rangaistukseen jatketun törkeän rattijuopumuksen ja sen kanssa osittain yksin teoin tehdyn liikennerikkomuksen asemesta jatketusta törkeästä rattijuopumuksesta ja sen kanssa osittain yksin teoin tehdystä ajokortitta ajosta.\n      Valituslupa on myönnetty 22.8.1984. L ei ole antanut häneltä pyydettyä vastausta.\n    \n    \n      KORKEIMMAN OIKEUDEN RATKAISU\n      \n        Perustelut\n        Tieliikennelain 64 §:n 1 momentin mukaan moottorikäyttöistä ajoneuvoa saa kuljettaa vain henkilö, jolla on ajoneuvon luokkaa vastaava voimassa oleva ajokortti. Poliisimies oli tieliikennelain 77 §:n 1 momentin nojalla ottanut L:ltä ajokortin pois, koska oli syytä epäillä tämän syyllistyneen syytteen 1 kohdassa mainittuun törkeään rattijuopumukseen. Tällaisella poliisimiehen toimenpiteellä pyritään estämään liikenneturvallisuudelle vaaralliseksi epäiltyä henkilö kuljettamasta moottoriajoneuvoa kunnes poliisi sanotun pykälän 3 momentin mukaan päättää ajokortin peruuttamisesta väliaikaisesti tai sen palauttamisesta. Tämän toimenpiteen johdosta L:llä ei ole ollut voimassa olevaa ajokorttia hänen kuljettaessaan henkilöautoa syytteen 2 kohdassa mainitussa tilaisuudessa. Hän on siten menetellyt tieliikennelain 64 §:n 1 momentin vastaisesti ja syyllistynyt saman lain 102 §:ssä mainittuun rikokseen.\n      \n      \n        Lainkohdat\n        Tieliikennelaki 102 §\n        Rikoslaki 23 luku 2 § sekä 7 luku 1 ja 2 §\n        Laki ehdollisesta rangaistuksesta 1 ja 3 §\n      \n      \n        Päätöslauselma\n        Hovioikeuden päätöstä muutetaan siten, että L tuomitaan hovioikeuden hänen syykseen lukemien jatketun törkeän rattijuopumuksen ja sen kanssa osittain yksin teoin tehdyn liikennerikkomuksen sekä siitä tuomitseman rangaistuksen asemesta yksin teoin tehdyistä jatketusta törkeästä rattijuopumuksesta ja ajokortitta ajosta neljäksi kuukaudeksi vankeuteen, joka rangaistus on ehdollinen raastuvanoikeuden määräämin koetusajoin, sekä tämän rangaistuksen ohella seitsemäänkymmeneen 46 markan päiväsakkoon eli maksamaan sakkoa 3.220 markkaa. Tuomittu ehdollinen vankeusrangaistus voidaan määrätä pantavaksi täytäntöön, jos L koetusaikana tekee rikoksen, josta hänet tuomitaan vankeusrangaistukseen. Ajokieltoa ja humalatilantutkimuskustannusten korvaamista koskevilta osilta hovioikeuden päätös jää pysyväksi.\n        \n          Ratkaisuun osallistuneet: oikeusneuvokset Miettinen, Hämäläinen, Mörä, af Hällström ja Lindholm\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-05-09"
  ],
  "judgmentNumber": [
    "II72"
  ],
  "date": [
    "1984-10-30"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II72"
  ],
  "year": [
    "1985"
  ],
  "description": [
    "http://data.finlex.fi/voc/kko/fin/5b7c2f8a",
    "http://data.finlex.fi/voc/kko/swe/93cf37c1"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}