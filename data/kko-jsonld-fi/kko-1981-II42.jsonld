{
  "@id": "sfecli:kko/1981/II42",
  "languageVersion": [
    {
      "@id": "sfecli:kko/1981/II42/fin",
      "title_fi": [
        "KKO:1981-II-42"
      ],
      "abstract_fi": [
        "\n    Pankin konttorinhoitaja, joka oli anastanut toimessaan haltuunsa saamiaan pankin varoja, velvoitettiin suorittamaan pankille noiden varojen antolainauksesta saamatta jäänyttä korkoa vastaava vahingonkorvaus. Korvauksen määrä arvioitiin OK 17 luvun 6 §:n nojalla kohtuuden mukaan.\n  "
      ],
      "hasFormat": {
        "@id": "sfecli:kko/1981/II42/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallisen syyttäjän ja muiden ohella X-osuuspankin syytteestä Viitasaaren KO p. 19.10.1979 oli tuominnut pankin konttorinhoitajana vuodesta 1965 toimineen A:n, paitsi muusta, jatketusta törkeästä kavalluksesta ja jatketusta väärän yksityisen asiakirjan valmistamisesta 3 vuodeksi 5 kuukaudeksi yhdistettyyn vankeusrangaistukseen. Rikokset oli tehty pääasiallisesti siten, että A oli vuosina 1974 - 1979 ilman laillista oikeutta anastanut varoja, jotka hän oli väärin valmistamiaan ja myöhemmin yleensä uudistamiaan vekseleitä vastaan nostanut pankin konttorista. Pankille A velvoitettiin maksamaan korvaukseksi siltä kavaltamistaan varoista 853 890 markkaa 20 penniä 5 prosentin korkoineen 24.8.1979 lukien ja lisäksi pankin A:n kavallusten johdosta asiakkailleen suorittamista korkohyvityksistä aiheutuneesta vahingosta 20 929 markkaa 64 penniä myös 5 prosentin korkoineen 21.9.1979 lukien sekä oikeudenkäyntikuluista 4 000 markkaa.\n      A haki muutosta KO:n päätökseen Vaasan HO:lta. Muutoksenhakemuksessaan vaati, että syyte hänen mainitsemiltaan kohdin hylättäisiin ja että hänen katsottaisiin hänen syykseen jäävillään teoilla kavaltaneen pankin varoja enintään 150 000 markkaa muiden tekojen ollessa hänen toimessaoloaikanaan pankille syntyneiden luottotappioiden ja hänen myöntämiensä kavallustekojen sekä kavalletuille määrille kasvaneiden korkojen kirjanpidollista peittämistä. A oli myös vaatinut, että kaikki hänen syykseen jäävät teot katsottaisiin saman rikoksen jatkamiseksi ja että hänelle tuomittuja rangaistuksia joka tapauksessa alennettaisiin. Korvausvelvollisuuden osalta A vaati KO:n päätöksen muuttamista siten, että pankin korvausvaatimukset 20 929 markan 64 pennin korkohyvitysten ja 853 890 markan 20 pennin määrään sisältyvän 207 579 markan korkovaikutuksen osalta hylättäisiin kokonaan ja että hänen pankille kavalletuista varoista maksettavakseen tuomittu korvaus alennettaisiin 150 000 markkaan. Pankki vastasi muutoksenhakemukseen.\n      HO p. 7.3.1980 ratkaisi jutun. Samalla kun eräitä A:lle tuomittuja rangaistuksia alennettiin ja tuomitut rangaistukset yhdistettiin 2 vuodeksi 5 kuukaudeksi vankeutta, HO korvauksia koskevalta osalta lausui, että pankin hallussa oli A:n tekojen paljastettua ollut HO:n päätöksessä mainituissa syytekohdissa (selostetut) tarkemmin mainitut vekselit. Pankissa toimitetussa tarkastuksessa laaditun muistion mukaan pääomaan oli sisällytetty A:n aikaisemmin valmistamien ja maksamatta jääneet korot lisäten uudistamien vekseleiden korkovaikutusta 207 579 markkaa. HO katsoi, ettei pankki ollut näyttänyt kärsineensä sanottua vekseleiden korkovaikutusta vastaavaa 207 579 markan vahinkoa. Sen vuoksi A:n pankille kavalletuista varoista maksettavaksi tuomittu korvaus alennettiin 656 311 markkaan 20 penniin KO:n päätöksessä lausutuin tavoin laskettavine korkoineen.\n      Pankki pyysi KKO:lta valituslupaa ja haki muutosta HO:n päätökseen siltä osin kuin pankin korvausvaatimus 207 759 markan korkotuoton menetyksestä oli hylätty. Pankki vaati vielä oikeudenkäyntikulujensa korvaamista.\n      A niin ikään pyysi valituslupaa ja muutoksenhakemuksessaan vaati, että kaikki hänen syykseen luettavat teot katsottaisiin saman rikoksen jatkamiseksi ja että rangaistusta alennettaisiin. Lisäksi hän vaati kavalletuista varoista määrätyn korvauksen alentamista. Pankille myönnettiin valituslupa 15.10.1980. A:lle, jonka kohdalta kysymys valitusluvan myöntämisestä oli siirretty ratkaistavaksi valituksen käsittelyn yhteydessä, valituslupa myönnettiin 9.12.1980 vahingonkorvausta koskevilta osin. Pankki ja A vastasivat toistensa hakemuksiin.\n    \n    \n      KORKEIN OIKEUS\n      KKO p. ratkaisi jutun.\n      \n        Perustelut\n        A on ilman laillista oikeutta anastanut varoja, jotka hän on väärin valmistamiaan ja myöhemmin yleensä uudistamiaan vekseleitä vastaan nostanut pankista. Esitetyn selvityksen mukaan A on tällä tavoin vekseleitä vastaan saanut vuosina 1974, 1975, 1976, 1977, 1978 ja 1979 ainakin 244 742 markkaa. Näin menettelemällä A on estänyt pankkia käyttämästä noita varoja pankin luotonantoon ja siten aiheuttanut pankille antolainauksesta saamatta jäänyttä korkoa vastaavan vahingon. Tämän vahingon KKO on arvioinut OK 17 luvun 6 §:n nojalla kohtuuden mukaan.\n      \n      \n        Lainkohdat\n        Vahingonkorvauslaki 2 luku 1 § ja OK 17 luku 6 §.\n      \n      \n        Päätöslauselma\n        HO:n päätöstä muutetaan siten, että A:n on maksettava pankille kavalletuista varoista HO:n määräämän korvauksen lisäksi korvaukseksi saamatta jääneestä korkotuotosta 150 000 markkaa 5 prosentin korkoineen 24.8.1979 alkaen. Asian laadun vuoksi pankki saa pitää vahinkonaan sillä vastauksen antamisesta täällä ollet kulut.\n        \n          Ratkaisuun osallistuneet: oikeusneuvokset Miettinen, Saarni-Rytkölä ja Ådahl sekä ylimääräiset oikeusneuvokset Roos ja Aro\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-04-03"
  ],
  "judgmentNumber": [
    "II42"
  ],
  "date": [
    "1980-12-09"
  ],
  "subject": [
    "http://data.finlex.fi/common/Siviiliasia"
  ],
  "referenceToLegislation": [
    "http://data.finlex.fi/eli/sd/1734/4"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II42"
  ],
  "year": [
    "1981"
  ],
  "description": [
    "http://data.finlex.fi/voc/kko/swe/eb45bd27",
    "http://data.finlex.fi/voc/kko/fin/4e002201"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}