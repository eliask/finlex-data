{
  "@id": "sfecli:kko/1984/II201",
  "languageVersion": [
    {
      "@id": "sfecli:kko/1984/II201/fin",
      "title_fi": [
        "KKO:1984-II-201"
      ],
      "abstract_fi": [
        "\n    A oli diskontannut pankkiin asettamansa vekselin, jossa hyväksyjänä oli hänen velallisensa B. Vekselillä saatu luotto oli käytetty A:lla B:ltä olleen tilisaatavan lyhentämiseen. Diskonttauksen yhteydessä B oli pantannut pankille omilta velallisilta olleita saataviaan, ja vekseliluotto oli ollut tarkoitus maksaa niistä kertyvillä suorituksilla. Maksujärjestelyt olivat tapahtuneet viimeistään 60 päivän aikana ennen B:n konkurssin alkamista, ja A oli myötävaikuttanut niihin. Vekseli oli sittemmin maksettu pankille siten, että osa oli kertynyt pantiksi luovutetuista saatavista ja muun osan oli suorittanut A.\n    B:n konkurssipesän A:ta vastaan ajamasta kanteesta A KS 46 §:n b ja d kohdan nojalla velvoitettiin palauttamaan konkurssipesälle se rahamäärä, jonka B:n velalliset olivat maksaneet pankille ja jonka osalta A:n vapautuessa vekselivastuustaan maksujärjestelyn tarkoituksena ollut A:lla B:ltä olleiden saatavien periminen oli toteutunut.\n  "
      ],
      "hasFormat": {
        "@id": "sfecli:kko/1984/II201/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Insinööritoimisto B:n konkurssipesä oli puunjalostustehdas A:lle 1.9.1982 ja Kansallis-Osake-Pankille 6.9.1982 tiedoksi toimituttamansa haasteen nojalla KO:ssa kanteenaan kertonut, että insinööritoimisto oli 5.2.1982 luovuttanut omaisuutensa konkurssiin, jossa oli toimitettu saamisten valvonta 7.6.1982. Konkurssivelallisen kirjanpitoa tarkastettaessa oli ilmennyt, että sen velkoja puunjalostustehdas oli 28.1.1982 asettanut insinööritoimiston maksettavaksi 28.2.1982 erääntymään määrätyn 248.508 markan 80 pennin suuruisen vekselin. Insinööritoimisto oli hyväksynyt vekselin ja se oli diskontattu pankin Alavuden konttorissa. Vekselin määrällä, 3.740 markan 65 pennin suuruiset vekselikulut siitä vähennettynä, oli 29.1.1982 lyhennetty insinööritoimiston puunjalostustehtaalle ollutta tilivelkaa. Insinööritoimisto oli 28.1.1982 pantannut mainitulle pankille vekselin maksamisen vakuudeksi eräiltä velallisiltaan olleet yhteensä 248.508 markan 80 pennin määräiset tilisaatavat. Kun insinööritoimisto ei ollut tuolloin muulla tavoin kyennyt maksamaan puunjalostustehtaalle ollutta velkaansa, panttaus oli tapahtunut muiden velkojien oikeutta loukaten. Vekselillä ja panttauksella oli pyritty kiertämään konkurssisäännön 46 §:n e kohdan säännös siten, että kun pantti oli annettu pankille, se oli voitu sopia annetuksi velaksiannon yhteydessä. Sen vuoksi ja kun puunjalostustehdas oli myötävaikuttanut kerrottuun järjestelyyn, konkurssipesä oli vaatinut, että mainittu saamisten panttaus julistettaisiin konkurssisäännön 46 §:n b, c ja e kohdan nojalla peräytymään sekä että puunjalostustehdas ja pankki velvoitettaisiin palauttamaan konkurssipesään panttauksen perusteella mahdollisesti saamansa suoritukset 16 prosentin korkoineen. Lisäksi konkurssipesä oli vaatinut korvausta oikeudenkäyntikuluistaan.\n      \n        KO:n päätös 5.1.1983\n        Puunjalostustehtaan ja pankin kiistettyä kanteen KO oli lausunut selvitetyksi, että insinööritoimiston konkurssi oli alkanut sen omasta hakemuksesta 5.2.1982 ja että konkurssissa oli toimitettu saamisten valvonta 7.6.1982. Puunjalostustehdas oli 28.1.1982 asettanut 248.508 markan 80 pennin määräisen vekselin, jonka insinööritoimisto oli hyväksynyt. Vekseli oli samana päivänä diskontattu kanteessa mainitussa pankin konttorissa. Vekselin maksamisen vakuudeksi insinööritoimisto oli tällöin pantannut pankille eräiltä velallisiltaan olleita saamisiaan vekselin määrän eli 248.508 markkaa 80 penniä. Vekselin määrällä, vekselikulut siitä vähennettynä, oli 29.1.1982 maksettu puunjalostustehtaan tilisaamisia insinööritoimistolta. Konkurssisäännön 46 §:n e kohdan mukaan pantti, joka oli annettu viimeisinä 60 päivänä ennen konkurssin alkua velasta, jota otettaessa sellaista vakuutta ei ollut määrätty, peräytyi. Puunjalostustehtaan saatavan vakuudeksi ei siten olisi pätevästi kyetty antamaan panttia. Pankilla ja puunjalostustehtaalla konkurssivelallisen kanssa samalla paikkakunnalla läheisissä liikesuhteissa toimivina yrityksinä oli ollut aihetta seurata insinööritoimiston taloudellisen aseman kehittymistä. Insinööritoimisto ei muulla tavalla ilmeisesti olisi kyennyt tapahtuneessa määrin suorittamaan puunjalostustehtaalle velkaansa. Pankin olisi myös pitänyt havaita, että insinööritoimiston tarkoituksena oli käyttää panttauksen perusteella saamiaan luottovaroja puheena olevan vakuudettoman velan maksamiseen. Sen vuoksi ja kun asiassa ilmenneet edellä mainitut seikat osoittivat insinööritoimiston, pankin ja puunjalostustehtaan kerrotuilla toimillaan tarkoittaneen puunjalostustehtaan suosimista velkojana ja siis insinööritoimiston muiden velkojien oikeuden loukkaamista, KO oli konkurssisäännön 46 §:n b ja e kohdan nojalla julistanut saamisten panttauksen peräytyneeksi ja velvoittanut Kansallis-Osake-Pankin yksin palauttamaan insinööritoimiston konkurssipesään panttauksen perusteella saamansa suoritukset 16 prosentin korkoineen saamisten maksupäivistä lukien. Sen lisäksi KO oli velvoittanut pankin ja A:n yhteisvastuullisesti suorittamaan B:n konkurssipesälle korvaukseksi oikeudenkäyntikuluista 3.000 markkaa. Lisäksi KO oli antanut pankille jälkivalvontaosoituksen.\n      \n      \n        Vaasan HO:n tuomio 6.10.1983\n        HO, jonka tutkittavaksi konkurssipesä toiselta sekä puunjalostustehdas ja pankki yhteisesti toiselta puolen olivat saattaneet jutun, oli lausunut, että KO:n päätöksessä mainittu saamisten panttaus oli tullut vain puunjalostustehtaan eikä pankin hyväksi ja että panttauksen perusteella oli suorituksia pankin ilmoituksen mukaan kertynyt 125.994 markkaa. Konkurssipesä ei ollut esittänyt perustetta saada palautettavalle määrälle 5 prosenttia korkeampaa korkoa. Näillä ja muutoin KO:n mainitsemilla perusteilla HO oli hylännyt pankkia vastaan ajetun kanteen ja vapauttanut pankin sille jutussa tuomitusta maksuvelvollisuudesta ja velvoittanut puunjalostustehtaan suorittamaan konkurssipesälle panttauksen perusteella saamansa suorituksen arvon 125.994 markkaa 5 prosentin korkoineen haastepäivästä 1.9.1982 lukien. KO:n tuomitsema oikeudenkäyntikulujen korvausvelvollisuus oli siten jäänyt puunjalostustehtaan insinööritoimiston konkurssipesälle yksin suoritettavaksi. Puunjalostustehdas oli vielä velvoitettu suorittamaan konkurssipesälle korvaukseksi oikeudenkäyntikuluista HO:ssa 600 markkaa. Lisäksi HO oli määrännyt, että puunjalostustehtaalla oli oikeus valvoa sille takaisinsaantikanteen johdosta syntynyt saaminen insinööritoimiston konkurssissa kolmen kuukauden kuluessa siitä, kun tuomio jutussa sai lainvoiman.\n      \n    \n    \n      KORKEIN OIKEUS\n      Puunjalostustehdas pyysi valituslupaa ja haki muutosta HO:n tuomioon vaatien konkurssipesän ajaman kanteen hylkäämistä ja korvausta oikeudenkäyntikuluistaan. Valituslupa myönnettiin ja konkurssipesä antoi siltä valituksen johdosta pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Puunjalostustehdas A on 28.1.1982 diskontannut Kansallis-Osake-Pankin Alavuden konttoriin samana päivänä asettamansa ja insinööritoimisto B:n hyväksymän 248.508 markan 80 pennin määräisen vekselin. Sen maksamisen vakuudeksi insinööritoimisto on samana päivänä pantannut pankille eräiltä velallisiltaan olleet vekselin määrää vastaavat saatavansa. Vekselin määrän ja sitä diskontattaessa perittyjen 3.740 markan 65 pennin suuruisten kulujen erotuksella 244.768 markalla 15 pennillä on 29.1.1982 lyhennetty puunjalostustehtaalla insinööritoimistolta olleita tilisaamisia.\n        Insinööritoimiston pankille panttaamista saamisista on pankille kertynyt 125.994 markkaa, jotka on käytetty vekselivelan lyhennykseksi. Vekselivelan loppuosan 122.514 markkaa 80 penniä on vekselin asettanut puunjalostustehdas suorittanut pankille. Selostetun maksujärjestelyn johdosta insinööritoimiston tilisaamiset ovat vähentyneet pankin niistä perimillä 125.994 markalla ja tästä määrästä puunjalostustehdas on insinööritoimiston vastattavaksi kuuluneiden vekselikulujen lisäksi saanut insinööritoimistolta olleiden muiden saamisten suoritukseksi 122.253 markkaa 35 penniä.\n        Tapahtunut maksujärjestely, johon puunjalostustehdas on osaltaan myötävaikuttanut, ei tarkoitukseltaan ja tulokseltaan eroa sellaisesta järjestelystä, jonka mukaan insinööritoimisto olisi velkansa maksuksi siirtänyt saataviaan puunjalostustehtaalle. Tällöin kysymyksessä olisi ollut velan maksaminen velallisen toimialaan nähden epätavallisin maksuvälinein ja saamisten siirto olisi ollut peräytettävissä konkurssipesän konkurssisäännön 46 §:n d kohdan nojalla. KKO katsoo, että velan maksu myös nyt kysymyksessä olevalla tavalla järjestettynä on tapahtunut sijaissuorituksin insinööritoimiston toimialaan nähden epätavallisin maksuvälinein ja että asianosaisten välinen puheena olevaa maksujärjestelyä koskenut sopimus, jolla asianosaiset ovat pyrkineet jo tuolloin ilmeisessä maksuvaikeuksissa olleen insinööritoimiston muiden velkojien vahingoksi antamaan puunjalostustehtaalle suorituksen sillä insinööritoimistolta olleista suurehkoista etuoikeudettomista tilisaatavista, on sellainen velkojien oikeuden loukkaamista tarkoittava sopimus, josta säädetään konkurssisäännön 46 §:n b kohdassa. Tämä sopimus on loukannut insinööritoimiston muiden velkojien oikeutta koko sen 125.994 markan rahamäärän osalta, jonka insinööritoimiston velalliset ovat sovittua maksujärjestelyä toteutettaessa suorittaneet pankille ja jolla on lyhennetty puunjalostustehtaalla insinööritoimistolle olleita saatavia. Kysymyksessä olevat toimenpiteet on tehty viimeisten 60 päivän aikana ennen insinööritoimiston 5.2.1982 alkanutta konkurssia.\n      \n      \n        Tuomiolauselma\n        Insinööritoimisto B:n puunjalostustehdas A:lle suorittama velan maksu tuomitaan konkurssisäännön 46 §:n b ja d kohdan nojalla peräytymään. Puunjalostustehdas velvoitetaan palauttamaan konkurssipesään 125.994 markkaa 35 penniä 5 prosentin korkoineen 1.9.1982 lukien. Muilta osin HO:n tuomion lopputulos jää pysyväksi.\n      \n      \n        Ratkaisuun osallistuneet: oikeusneuvokset Leivonen, Heinonen, Portin ja Hiltunen sekä ylimääräinen oikeusneuvos Heikkilä.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II201"
  ],
  "referenceToLegislation": [
    "http://data.finlex.fi/eli/sd/1868/31/luku/4/pykala/46"
  ],
  "description": [
    "http://data.finlex.fi/voc/kko/fin/65a66102",
    "http://data.finlex.fi/voc/kko/swe/eb0f3525",
    "http://data.finlex.fi/voc/kko/swe/466a9438",
    "http://data.finlex.fi/voc/kko/fin/c4f065cb"
  ],
  "judgmentNumber": [
    "II201"
  ],
  "date": [
    "1984-05-15"
  ],
  "issued": [
    "1984-11-21"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}