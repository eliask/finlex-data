{
  "@id": "sfecli:kko/1982/II65",
  "languageVersion": [
    {
      "@id": "sfecli:kko/1982/II65/fin",
      "title_fi": [
        "KKO:1982-II-65"
      ],
      "abstract_fi": [
        "\n    A oli antanut perimisvaltuutuksen B:lle C:ltä olevan saatavansa käyttämiseksi B:lle olevien tilivelkojensa suorittamiseksi. Tämä oli tapahtunut sen jälkeen kun eräs velkoja oli hakenut A:n omaisuuden luovuttamista konkurssiin, mutta ennen hakemuksen johdosta tehtyä konkurssiinasettamispäätöstä. Kun B:n saatava A:lta oli ollut erääntynyt silloin, kun C rahavaroin suoritti B:n A:lta olevasta saatavasta maksun B:lle, A:n konkurssipesän KS 46 §:n d kohtaan perustettu takaisinsaantikanne B:tä kohtaan hylättiin.\n    Ään\n  "
      ],
      "hasFormat": {
        "@id": "sfecli:kko/1982/II65/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A:n konkurssipesä oli osuusliike B:lle 14.6.1977 tiedoksi toimituttamansa haasteen nojalla Suonenjoen KO:ssa kanteenaan kertonut, että A, joka oli harjoittanut liiketoimintaa toiminimellä X, oli valtion velkoja 2.9.1976 jättämästä hakemuksesta asetettu 16.12.1976 konkurssiin, jossa saamisten valvonta oli suoritettu 23.3.1977. A:n kirjanpitoa tarkastettaessa oli ilmennyt, että B:n tilisaamisia A:lta oli 10.11.1976 lyhennetty siten, että niiden suoritukseksi oli käytetty A:n osuusliike C:lle lähettämän karjankuljetuskorin valmistamisesta aiheutuneen 25.10.1976 päivätyn laskun määrä 19 300 markkaa. Kun a siten oli viimeisten 60 päivän aikana ennen konkurssinsa alkua maksanut velkansa epätavallisen maksuvälinein ja kun po. saamisen siirrolle ei ilman A:n suostumusta ollut mitään laillista perustetta, konkurssipesä oli vaatinut, että B velvoitettaisiin palauttamaan konkurssipesälle mainitut 19 300 markkaa 6 prosentin korkoineen 10.11.1976 lukien.\n      B:n vastustettua kannetta ja asianosaisten pyydettyä korvausta oikeudenkäyntikuluistaan KO p. 13.9.1977 oli lausunut selvitetyn, että A oli 20.9.1976 valtuuttanut B:n perimään C:n A:lle, jonka toiminimellä X harjoittama liike oli valmistanut C:lle karjankuljetuskorin, siitä maksettavan 19 300 markan urakkasumman. Tämän valtuutuksen nojalla C oli 25.10.1976 suorittanut B:lle 19 300 markkaa sen A:lta olleen saatavan lyhennykseksi B ei ollut näyttänyt, että se olisi A:lta olleen tilisaamisensa syntymisen aikaan tai myöhemminkään aikaisemmin kuin 60 päivää ennen konkurssin alkamista sopinut A:n kanssa velan maksamisesta kerrotuin tavoin. Maksu oli niin ollen tapahtunut sijaissuorituksin velallisen toimialaan nähden epätavallista maksuvälinettä käyttäen. Tämän vuoksi KO oli konkurssisäännön 46 §:n d kohdan nojalla julistanut mainitun velanmaksun peräytyneeksi ja velvoittanut B:n suorittamaan konkurssipesälle 19 300 markkaa 5 prosentin korkoineen haastepäivästä 14.6.1977 lukien sekä korvaukseksi oikeudenkäyntikuluista 300 markkaa.\n      Itä-Suomen HO, jonka tutkittavaksi B oli saattanut jutun, t. 15.3.1979 oli katsonut, että po. A:n suorittama velanmaksu oli tapahtunut alunperin edellytetyin maksuvälinein eli rahana eikä sijaissuorituksin tai velallisen ammattiin nähden epätavallisin maksuvälinein. Sen vuoksi ja kun A:lla oli ollut oikeus maksaa B:lle velkaansa, jonka ei ollut väitettykään olleen erääntymätöntä, kerrotuin tavoin saamisesta kertynein varoin eikä ollut näytetty muutakaan perustetta takaisinsaantiin, HO oli, kumoten KO:n päätöksen, päätöksen, hylännyt kanteen ja vapauttanut B:n kaikesta maksuvelvollisuudesta. Lisäksi HO oli velvoittanut konkurssipesän korvaamaan B:n oikeudenkäyntikulut jutussa 500 markalla.\n      A:n konkurssipesä pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen.\n    \n    \n      KKO t. myönsi muutoksenhakuluvan, tutki jutun ja katsoi alempien oikeuksien tavoin selvitetyksi, että A oli 20.9.1976 päivätyllä valtakirjalla, suorittaakseen B:lle tilivelkansa, valtuuttanut B:n nostamaan C:ltä sen A:lle karjankuljetuskorin valmistamisesta maksettavan 19 300 markan urakkasumman. C oli sitten saatuaan korin suorittanut valtuutuksen ja A:n 25.10.1976 päiväämän karjankuljetuskoria koskevan laskun perusteella laskun määrän 19 300 markkaa B:lle, jonka kirjanpidon mukaan suoritus oli luettu A:n hyväksi 30.10.1976. A oli siten 30.10.1976 velkojan konkurssihakemuksen jättämisen jälkeen, mutta ennen konkurssiin asettamista lyhentänyt B:lle olleita tilivelkojaan. Kuitenkaan ei ollut edes väitetty, etteivätkö B:n tilisaamiset, joiden lyhennykseksi mainitut 19 300 markkaa oli käytetty, olleet maksuhetkeen mennessä maksettaviksi erääntyneitä. Kun B näin ollen oli saanut rahasuorituksen erääntyneen saatavansa lyhennykseksi eikä maksun siten ollut katsottava tapahtuneen sijaissuorituksin velallisen toimialaan nähden epätavallisin maksuvälinein, KKO katsoi, ettei ollut syytä HO:n tuomion lopputuloksen muuttamiseen.\n      \n        Eri mieltä olevien jäsenten lausunnot\n        Ylimääräinen oikeusneuvos Roos: myönnän muutoksenhakuluvan ja tutkin jutun. A on elokuussa 1976 käytyjen neuvottelujen perusteella seuranneessa syyskuussa sopinut karjankuljetuskorin valmistamisesta C:lle. B:n asetettua syyskuussa tavaratoimitustensa ehdoksi, että A lyhentäisi velkaansa B:lle, A on 20.9.1976 kirjallisesti valtuuttanut B:n nostamaan ja kuittaamaan. C:ltä karjankuljetuskorin valmistushinnan 19 300 markkaa. Korin valmistuttua C on tuon valtuutuksen perusteella maksanut hinnan B:lle, jonka kirjanpitoon maksu on 30.10.1976 merkitty A:n tilivelan lyhennykseksi.\n        Antamalla valtakirjan B:lle A on siirtänyt sille valmistussopimukseen perustuvan oikeutensa saada sovittu vastike karjankuljetuskorista sen valmistuttua sekä varannut B:lle mahdollisuuden esittämällä valtakirjan C:lle estää vastikkeen maksaminen muille. Siirron tapahtuessa A:n saatava C:ltä ei ollut erääntynyt eikä, kun A ei vielä ollut toimittanut karjankuljetuskoria C:lle, edes syntynyt. Näin B on saanut saatavastaan sijaissuorituksena A:n ammattiin nähden epätavallisen maksuvälineen, jota käyttäen B:n saatava sittemmin on tullut maksetuksi.\n        Oikeuden siirto on tapahtunut velkojan 2.9.1976 tekemän konkurssihakemuksen jälkeen ennen A:n asettamista konkurssiin 16.12.1976. Näin ollen konkurssisäännön 46 §:ssä säädetyt määräajat eivät estä siirron ja siihen perustuvan maksun peräyttämistä.\n        Näillä perusteilla kumoan HO:n tuomion ja konkurssisäännön 46 §:n d kohdan nojalla jätän jutun KO:n päätöksen lopputuloksen varaan, kuitenkin niin että B:n tulee konkurssisäännön 48 §:n mukaisesti valvoa saatavansa 30.9.1982 mennessä.\n        Oikeusneuvokset af Hällström, Hiltunen ja Leivonen yhtyivät kukin vuorollaan ylimääräisen oikeusneuvoksen Roosin lausuntoon.\n      \n      \n        Ratkaisuun osallistuneet: oikeusneuvokset Saarni-Rytkölä, Heinonen, Mälkki, Nybergh ja Riihelä sekä ylimääräinen oikeusneuvos Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II65"
  ],
  "referenceToLegislation": [
    "http://data.finlex.fi/eli/sd/1868/31/luku/4/pykala/46"
  ],
  "description": [
    "http://data.finlex.fi/voc/kko/fin/65a66102",
    "http://data.finlex.fi/voc/kko/swe/eb0f3525"
  ],
  "judgmentNumber": [
    "II65"
  ],
  "date": [
    "1981-10-14"
  ],
  "issued": [
    "1982-05-17"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}