{
  "@id": "sfecli:kko/2004/37",
  "languageVersion": [
    {
      "@id": "sfecli:kko/2004/37/fin",
      "title_fi": [
        "KKO:2004:37"
      ],
      "abstract_fi": [
        "\n    Käräjäoikeuden hylättyä velallisen epärehellisyyttä koskevan syytteen ja asianomistajan korvausvaatimukset syyttäjä valitti hovioikeuteen. Asianomistaja oli luopunut valituksen perilleajamisesta saatuaan käräjäoikeudelta virheellisen ilmoituksen, jonka mukaan syyttäjä ei ollut valittanut. Asianomistajalle palautettiin valitusmääräaika. (Ään.)\n  "
      ],
      "hasFormat": {
        "@id": "sfecli:kko/2004/37/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Asian tausta ja A:n hakemus\n        Helsingin käräjäoikeus oli tuomiollaan hylännyt B:tä ja C:tä vastaan ajetun syytteen törkeästä velallisen epärehellisyydestä. Samalla oli hylätty asianomistaja A:n syytteessä tarkoitettuun tekoon perustetut rangaistus- ja korvausvaatimukset.\n        Syyttäjä ja A ilmoittivat määräajassa tyytymättömyyttä käräjäoikeuden tuomioon. Valitusaika päättyi 21.7.2003. Syyttäjä toimitti valituskirjelmänsä käräjäoikeuteen 26.6.2003.\n        A on pyytänyt määräajan palauttamista valituksen perille ajamista varten. Hakemuksen mukaan A:n tarkoituksena oli ollut hakea muutosta käräjäoikeuden tuomioon, mikäli myös syyttäjä valittaisi. Edellytyksen täyttymistä selvitettäessä käräjäoikeudesta oli viikolla 29 (14.-20.7.2003) virheellisesti ilmoitettu, ettei syyttäjä ollut valittanut. Saatua väärää käsitystä oli vahvistanut syyttäjänviraston antama vastaus A:n tiedusteluun.\n        A on perustellut hakemusta sillä, että määräajan menettäminen on aiheutunut käräjäoikeuden virheellisestä ilmoituksesta. Lisäksi hakemuksessa on viitattu siihen, että A joutuisi perusteettomasti muita, syyttäjän edustamia velkojia huonompaan asemaan, jos määräaikaa ei palautettaisi.\n      \n    \n    \n      KORKEIMMAN OIKEUDEN RATKAISU\n      \n        Perustelut\n        Tyytymättömyyden ilmoittaminen ja A:n edustajan yhteydenotto käräjäoikeuteen tukevat hakemuksessa esitettyä väitettä, jonka mukaan A oli päättänyt valittaa hovioikeuteen, jos syyttäjä valittaisi. Väite on uskottava myös asian laatu huomioon ottaen. Syytteen ajaminen virallisen syyttäjän toimesta hovioikeudessa edesauttaa asianomistajien korvausmahdollisuuksia silloin, kun korvauksen edellytyksenä on se, että vahinko on aiheutettu rangaistavaksi säädetyllä teolla. Syyttäjän mukanaolo vaikuttaa lisäksi asianomistajan kuluriskiin.\n        Edellä olevan perusteella Korkein oikeus katsoo näytetyksi, että A olisi valittanut tuomiosta, jos olisi käräjäoikeudesta saanut oikean tiedon syyttäjän valituksesta, joka oli jo useita päiviä aikaisemmin toimitettu. Määräajan menettäminen on siten johtunut käräjäoikeuden virheellisestä ilmoituksesta. Sillä seikalla, että tiedustelu oli tehty ennen valitusajan päättymistä, ei ole asian arvosteluun vaikuttavaa syy-yhteyttä määräajan menettämiseen.\n      \n      \n        Lainkohta\n        Oikeudenkäymiskaari 31 luku 17 §\n      \n      \n        Päätös\n        Korkein oikeus on suostunut hakemukseen.\n        Asian ovat ratkaisseet oikeusneuvokset Mikko Tulokas, Eeva Vuori (eri mieltä), Pertti Välimäki, Pauliine Koskelo ja Pasi Aarnio. Esittelijä Marjatta Berg (mietintö).\n        Esittelijän mietintö ja eri mieltä olevan jäsenen lausunto\n        Määräaikainen vanhempi oikeussihteeri Berg\n        Korkein oikeus lausunee seuraavan.\n        A:n edustaja oli saanut käräjäoikeudesta virheellisen tiedon siitä, oliko syyttäjä valittanut käräjäoikeuden tuomiosta. Kun A oli asettanut muutoksen hakemisensa edellytykseksi, että syyttäjäkin hakee muutosta, A ei jättänyt määräajassa valituskirjelmää. Virheellinen tieto oli kuitenkin saatu ennen määräpäivää. A ei ollut tarkistanut asiaa määräpäivänä, vaan oli luottanut siihen, ettei lomansa jo aloittanut syyttäjä näin ollen valita. Määräajan noudattamatta jättäminen on viime kädessä johtunut hakijan itse muutoksenhaulleen asettamista edellytyksistä ja hakijan omasta menettelystä. Korkein oikeus katsonee, ettei hakija ole esittänyt oikeudenkäymiskaaren 31 luvun 17 §:ssä tarkoitettuja erittäin painavia syitä palauttaa määräaika ja hylännee hakemuksen.\n        Oikeusneuvos Vuori: Hyväksyn mietinnön.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "2004-04-05"
  ],
  "contributor": [
    "http://data.finlex.fi/person/519b4e44",
    "http://data.finlex.fi/person/4e23c80f",
    "http://data.finlex.fi/person/4d1032ba",
    "http://data.finlex.fi/person/226f204f",
    "http://data.finlex.fi/person/0762aec0"
  ],
  "judgmentNumber": [
    "37"
  ],
  "date": [
    "2004-03-10"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:2004:37"
  ],
  "year": [
    "2004"
  ],
  "description": [
    "http://data.finlex.fi/voc/kko/fin/3309a185",
    "http://data.finlex.fi/voc/kko/swe/afb85dce",
    "http://data.finlex.fi/voc/kko/swe/e4dcd0f7",
    "http://data.finlex.fi/voc/kko/fin/0a0ed067"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "contributor": {
      "@id": "dcterms:contributor",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}