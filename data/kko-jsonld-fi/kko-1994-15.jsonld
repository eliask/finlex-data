{
  "@id": "sfecli:kko/1994/15",
  "languageVersion": [
    {
      "@id": "sfecli:kko/1994/15/fin",
      "title_fi": [
        "KKO:1994:15"
      ],
      "abstract_fi": [
        "\n    Korvaus yleiseksi tieksi luovutetusta maasta määrättiin alueella ennen sen tiealueeksi kaavoittamista olleen käyttötarkoituksen mukaan noudattaen vastaavasti kaavoitetuilla alueilla tehtyjen kauppojen perusteella selvitettyä tietoimituksen lopettamisajankohdan hintatasoa.\n    Vrt. KKO:1990:28\n  "
      ],
      "hasFormat": {
        "@id": "sfecli:kko/1994/15/fin/txt",
        "content_fi": [
          "\n    \n      ASIAN AIKAISEMPI KÄSITTELY\n      \n        Toimitus\n        Jyväskylän kaupungin ja Jyväskylän maalaiskunnan alueella olevan valtatien 4 osuuden Mattilanniemi-Lohikoski eli niin sanotun rantaväylän rakentamisen johdosta suoritetussa tietoimituksessa nro 113296-4 oli tieoikeuden perusteella otettu tiealueeksi Jyväskylän Autokeskus Oy:n Jyväskylän kaupungin 14. kaupunginosan korttelissa 21 sijaitsevasta tontista nro 2 0,4543 hehtaaria ja samassa korttelissa sijaitsevasta yhtiön tontista nro 5 0,6121 hehtaaria sekä Metsä-Serla Oy:n Jyväskylän kaupungin Jyväskylän kylässä sijaitsevasta Kankaan tilasta RN:o 21:18 muun muassa tiluskuvio 64 1,4610 hehtaaria. Yhtiöt olivat vaatineet korvaukseksi noista alueista 350 markkaa neliömetriltä perustellen vaatimustaan muun muassa sillä, että Kankaan tilasta vuosina 1988 - 1989 vapaaehtoisilla kaupoilla myydyistä määräaloista oli maksettu 345, 337 ja 360 markkaa neliömetriltä.\n        Toimitusmiehet olivat 7.5.1990 lopetetuksi julistetussa toimituksessa määränneet tonttien 14 - 21 - 2 ja 14 -21 - 5 osalta korvaukseksi 310 markkaa neliömetriltä. Päätöksensä toimitusmiehet olivat perustaneet esitettyihin hintanäyttöihin ja alueelle 12.3.1970 vahvistettuun asemakaavaan, johon oli 19.11.1985 tehty rantaväylän vaatima muutos. Vuoden 1970 asemakaavassa alue oli ollut osoitettu TTV-alueeksi eli teollisuus- ja varastorakennusten korttelialueeksi tonttitehokkuusluvun ollessa 0,7. Asemakaavamerkinnän lisäksi oli otettu huomioon, että tonteille oli rakennettu myös liikerakennuksia, joskin tiealueeksi otetut alueet olivat olleet suurimmalta osaltaan rakentamatonta aluetta tai sellaista aluetta, jonka rakennuskanta (omakotitalo) ei ollut ollut vahvistetun asemakaavan mukaista. Voimassa olevassa asemakaavassa tiealueen ulkopuoliset osat tonteista oli kaavoitettu KLH-alueeksi eli liike- ja huoltoasemarakennusten korttelialueeksi tonttitehokkuuden ollessa 0,9, mutta tätä toimitusmiehet eivät olleet ottaneet huomioon tiealueen arvioinnissa, koska kaavamerkintä ei koskenut tiealuetta.\n        Kankaan tilasta otetusta tiluskuviosta 64 toimitusmiehet olivat määränneet korvaukseksi 260 markkaa neliömetriltä. Korvaus oli tältäkin osalta perustunut 12.3.1970 vahvistettuun asemakaavaan, joka oli edeltänyt tien vaatimaa kaavan muutosta ja jossa tiealue oli osoitettu TTValueeksi eli teollisuus- ja varastorakennusten korttelialueeksi tonttitehokkuuden ollessa 0,7. Lisäksi oli otettu huomioon, että tiealue oli ennen tietyön aloittamista ollut rakentamatonta maata.\n      \n      \n        Vaatimukset maaoikeudessa\n        Tiehallitus on hakenut muutosta toimitukseen ja vaatinut korvausten alentamista 200 markkaan neliömetriltä, koska kaavan muutostilanteessa asemakaavassa liikennealueeksi varatun alueen arvo \"jäätyi\" kaavan vahvistamishetken aikana vallinneeseen tasoon ja tätä arvoa voitiin nykyarvoon pääsemiseksi muuntaa ainoastaan rahanarvon muutoksista johtuvalla kertoimella. Tielaitos oli ennen tiealueen haltuunottoa tekemissään kiinteistökaupoissa maksanut vuoden 1970 asemakaavan mukaisista rakennuskorttelialueista eräiden kauppojen osalta 100 markkaa ja erään kaupan osalta 140 markkaa neliömetriltä.\n        Maaoikeudessa on kuultu Jyväskylän Autokeskus Oy:tä ja Metsä-Serla Oy:tä sekä toimitusinsinööriä.\n      \n      \n        Pohjois-Suomen maaoikeuden päätös 7.6.1991\n        Maaoikeus on lausunut, että tiehallitus oli perustanut valituksensa Korkeimman oikeuden tuomiossa nro 534/1.3.1990 (KKO:1990:28) omaksuttuun kantaan, jonka mukaan korvattavat tiealueet oli arvioitava 12.3.1970 vahvistetun asemakaavan mukaisen käyttötarkoituksen perusteella sen arvon mukaan, mikä niillä oli ollut asemakaavan muutoksen vahvistamishetkellä 19.11.1985, ja että näin arvioitua hintaa oli korotettava niin, että se osa maan arvonnoususta, joka vastasi yleisen hintatason kohoamista, tuli otetuksi huomioon toimituksen lopettamishetkeen asti.\n        Vuonna 1970 vahvistetussa kaavassa tiealueet olivat olleet teollisuus- ja varastorakennusten korttelialuetta. Toimitusmiehet olivat määränneet korvauksen saman käyttötarkoituksen perusteella, mutta käyttäneet toimituksen lopettamisajankohdan hintatasoa.\n        Tiehallitus oli valituksensa perusteluiksi esittänyt selvitystä asemakaavan muutosajankohdan hintatasosta. Kun esimerkiksi 14.2.1986 vahvistetussa kauppakirjassa käytetty 140 markan neliömetrihinta korjattiin elinkustannusindeksillä toimituksen lopettamishetken hintatasoon, saatiin neliömetrihinnaksi 174 markkaa.\n        Maaoikeus on tiehallituksen esittämän näytön perusteella katsonut, että sen vaatima 200 markan neliömetrihinta vastasi kysymyksessä olevien tiealueiden aikaisemman asemakaavan mukaisen käyttötarkoituksen hintatasoa kaavan muuttamishetkellä korjattuna rahanarvon muutoksella toimituksen lopettamisajankohdan tasoon. Sen vuoksi maaoikeus on, ottaen huomioon edellä mainitun Korkeimman oikeuden omaksuman kannan, alentanut toimitusmiesten tonttien 14 - 21 - 2 ja 14 - 21 - 5 osalta sekä Kankaan tilan tiluskuviosta 64 määräämän korvauksen 200 markkaan neliömetriltä.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 4.10.1991.\n      Metsä-Serla Oy on vaatinut, että maaoikeuden päätös kumotaan Kankaan tilasta RN:o 21:18 tiealueeksi otetusta tiluskuviosta 64 määrätyn korvauksen osalta ja että korvaus tuosta kuviosta korotetaan 350 markaksi neliömetriltä.\n      Jyväskylän Autokeskus Oy on vaatinut maaoikeuden päätöksen kumoamista ja toimitusmiesten korvauspäätöksen jättämistä pysyväksi tonteista 14 - 21 - 2 ja 14 - 21 - 5 otetuista tiluksista määrättyjen korvausten osalta.\n      Tiehallitus on antanut pyydetyn vastauksen.\n      Maanmittaushallitus on antanut Korkeimman oikeuden siltä pyytämän lausunnon, jonka johdosta asianosaiset ovat antaneet selityksensä.\n    \n    \n      KORKEIMMAN OIKEUDEN RATKAISU 24.2.1994\n      \n        Käsittelyratkaisu\n        Metsä-Serla Oy:n vaatimus korvauksen korottamisesta yli toimituksessa määrätyn korvauksen 260 markkaa neliömetriltä jätetään tutkimatta, koska yhtiö ei ole hakenut toimitukseen muutosta maaoikeudessa.\n      \n      \n        Pääasiaratkaisun perustelut\n        Maan luovuttamisesta suoritettavasta korvauksesta säädetään yleisistä teistä annetun lain 9 luvussa. Maanomistajalla on, kuten lain 67 §:n 1 momentistakin ilmenee, oikeus täyteen korvaukseen.\n        Kysymyksessä olevat alueet on ennen niiden tiealueeksi kaavoittamista voimassa olleessa, 12.3.1970 vahvistetussa asemakaavassa osoitettu teollisuus- ja varastorakennusten korttelialueeksi. Maaoikeus on pitänyt lain tarkoittamana korvauksena tuon käyttötarkoituksen mukaista ennen kaavamuutoksen voimaantuloa 19.11.1985 vallinnutta hintatasoa korotettuna yleisen hintatason nousua vastaavasti toimituksen lopettamisajankohdan hintatasoon.\n        Jutussa on kuitenkin selvitetty, että Metsä-Serla Oy:n omistamasta Kankaan tilasta, josta nyt on otettu maata tietarkoituksiin, on tehty vapaaehtoisia kauppoja seuraavasti: noin 6 400 neliömetrin määräalan kauppa 29.12.1988 hintaan 345 markkaa neliömetriltä, noin 1 640 neliömetrin määräalan kauppa 15.8.1989 hintaan 337 markkaa neliömetriltä ja noin 1 951 neliömetrin määräalan kauppa 9.8.1989 hintaan 360 markkaa neliömetriltä. Nämä kaupat ovat koskeneet alueita, jotka 19.11.1985 vahvistetun kaavamuutoksen jälkeenkin edelleen ovat käyttötarkoitukseltaan ja rakennusoikeudeltaan verrattavissa niihin alueisiin, jotka nyt on otettu tietarkoituksiin ja jotka oli ennen tuota kaavamuutosta asemakaavassa osoitettu käytettäviksi teollisuus- ja varastorakennusten korttelialueeksi.\n        Edellä mainituissa kolmessa kaupassa käytetyt neliömetrihinnat ilmentävät maaoikeuden käyttämää korvauksen laskuperustetta tarkemmin nyt kysymyksessä olevan alueen arvoa toimituksen lopettamisen aikaan. Kauppojen osoittama, maaoikeuden päätöksessä hyväksyttyä korvaustasoa korkeampi hintataso ei johdu tietarkoituksiin ottamisen perusteena olevasta kaavoituksesta, koska alueet olivat 19.11.1985 vahvistetussa kaavamuutoksessa muuttuneet teollisuus- ja varastorakennusten korttelialueesta rakennusoikeudettomaksi tiealueeksi, vaan myyntihinnoista ilmenevä arvonnousu on seurausta maa-alueiden yleisestä hintakehityksestä.\n        Edellä lausutun perusteella ja muun toimitusmiesten esittämän hintaselvityksen nojalla Korkein oikeus katsoo, että toimitusmiesten määräämä korvaus 310 markkaa neliömetriltä tonttien 14 - 21 - 2 ja 14 - 21 - 5 sekä 260 markkaa neliömetriltä Kankaan tilan tiluskuvion 64 osalta on tässä tapauksessa yleisistä teistä annetun lain 61 ja 67 §:ssä tarkoitettu täysi korvaus maan luovuttamisesta tietarkoituksiin.\n      \n      \n        Tuomiolauselma\n        Maaoikeuden päätös kumotaan ja asia jätetään toimitusmiesten päätöksen varaan.\n        \n          Asian ovat ratkaisseet oikeusneuvokset Riihelä, Lindholm, Haamann, Suhonen ja Tulokas. Esittelijä Raimo Kyllästinen\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1994-02-24"
  ],
  "judgmentNumber": [
    "15"
  ],
  "date": [
    "1993-06-16"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1994:15"
  ],
  "year": [
    "1994"
  ],
  "description": [
    "http://data.finlex.fi/voc/kko/fin/b042679a",
    "http://data.finlex.fi/voc/kko/fin/d54737ff",
    "http://data.finlex.fi/voc/kko/swe/186d667d",
    "http://data.finlex.fi/voc/kko/swe/d8dab575"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}