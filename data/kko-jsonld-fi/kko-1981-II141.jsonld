{
  "@id": "sfecli:kko/1981/II141",
  "languageVersion": [
    {
      "@id": "sfecli:kko/1981/II141/fin",
      "title_fi": [
        "KKO:1981-II-141"
      ],
      "abstract_fi": [
        "\n    Osamaksukaupalla myydyn esineen käteismaksuosana suoritettavaksi tarkoitettu kauppahinnan osa oli jäänyt kaupan päättämisen ja esineen luovuttamisen yhteydessä maksamatta. Kun osamaksukaupan ehdot oli tarkoitettu tyhjentävästi ilmaistaviksi käytettävällä lomakkeella ja osamaksukauppaa koskevista säännöksistä oli johtunut, ettei käytettyyn lomakkeeseen ollut tarvettakaan ottaa määräyksiä käteismaksuosalle laskettavasta korosta, lomakkeen sopimusehtojen epäselvyys koron osalta koitui myyjän vahingoksi. Maksamatta jääneelle käteismaksuosalle ei näin ollen ollut suoritettava KK 9 luvun 10 §:ssä säädettyä 6 prosenttia suurempaa korkoa.\n  "
      ],
      "hasFormat": {
        "@id": "sfecli:kko/1981/II141/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Kemin RO p. 25.3.1977 oli oy A:n B:tä vastaan ajamasta kanteesta lausunut selvitetyksi, että B oli 2.9.1975 tehdyllä osamaksusopimuksella ostanut A:lta uuden Fiat-Allis SR 70 kaivukoneen käteishintaan 268 000 markkaa. Kauppahinta piti suorittaa siten, että 88 000 markan arvoiseksi vaihdossa sovitun vaihtokoneen hyvitysmäärän lisäksi käteisosana suoritetaan rahana eri kuittia vastaan 20 000 markkaa ja loppuvelka 160 000 markkaa suoritetaan 28 988 markan suuruisella, 3 vuoden osamaksulisällä liikevaihtoveroineen lisättynä, aina 3 kuukauden välein 12:ssa yhtäsuuressa 15 749 markan määräisessä erässä. B ei ollut kuitenkaan pystynyt suorittamaan käteisosan rahamäärää kauppaa päättäessään mutta oli saanut A:lta silti koneen haltuunsa käsirahan jäädessä toistaiseksi maksamatta. B oli tästä määrästä suorittanut A:lle 10.12.1975 5 000 markkaa eikä ollut hinnasta muuta maksanutkaan. Sen vuoksi RO oli velvoittanut B:n heti saadessaan asianmukaisen maksutodisteen maksamaan A:lle 15 000 markkaa 14 %:n vuotuisine korkoineen 2.9.1975 lähtien ja lisäksi korkoa 5 000 markalle 14 %:n vuotuisen koron mukaan 2.9. ja 10.12.1975 väliseltä ajalta.\n      Vaasan HO, jonka tutkittavaksi B saattoi jutun, t. 2.10.1980 oli katsonut jääneen näyttämättä, että A:n ja B:n välillä solmitussa osamaksusopimuksessa olisi sovittu kauppahinnan käteisosan suhteen suuremmasta korosta kuin kauppakaaren 9 luvun 10 §:ssä säädetty 6 prosenttia tai että olisi muutakaan perustetta mainittua korkea suuremman koron perimiseksi, sekä sen vuoksi, muuttaen RO:n päätöstä, alentanut tuomitulle pääomalle laskettavan koron 6 prosenttiin, joka korko oli suoritettava 15 000 markalle 2.9.1975 lukien sekä 5 000 markalle 2.9. ja 10.12.1975 väliseltä ajalta.\n      Pyytäen valituslupaa A haki muutosta HO:n päätökseen. Lupa myönnettiin. B antoi häneltä vaaditun vastauksen.\n    \n    \n      KORKEIN OIKEUS\n      KKO t. tutki jutun ja katsoi, että jutussa oli jäänyt näyttämättä, niin kuin HO:kin oli tuomiossaan lausunut, asianosaisten sopineen, että kauppahinnan käteismaksuosalle olisi suoritettava kauppakaaren 9 luvun 10 §:ssä säädetty 6 prosenttia suurempi korko. Osamaksusopimus oli laadittu osamaksukaupasta annetun lain 1 a §:ssä tarkoitetulle lomakkeelle. Lomakkeelle painetuissa sopimusehdoissa ei ollut nimenomaista mainintaa siitä, miten korko oli laskettava käteismaksuosana suoritettavaksi tarkoitetulle mutta kaupan päättämisen ja kaupan kohteen luovuttamisen yhteydessä maksamatta jääneelle kauppahinnan osalle. Mainitusta 1 a §:stä, erityisesti sen 2 momentista, ilmeni, että osamaksukaupan ehdot oli tarkoitettu tyhjentävästi ilmaistaviksi käytettävällä lomakkeella. Tässä tapauksessa oli käytetty moottoriajoneuvojen osamaksukauppaan tarkoitettua lomaketta. Luottoehdoista osamaksukaupassa annetun lain ja sen perusteella luottoehdoista eräiden tavaroiden osamaksukaupassa annetun valtioneuvoston päätöksen säännöksistä, sellaisina kuin ne olivat asianosaisten osamaksusopimusta päätettäessä, oli johtunut, ettei käytettyyn lomakkeeseen ollut ollut tarvettakaan ottaa määräyksiä käteismaksuosalle laskettavasta korosta. Näistä syistä lomakkeen sopimusehtojen epäselvyys koitui myyjän vahingoksi. KKO jätti asian HO:n tuomion lopputuloksen varaan.\n      \n        Ratkaisuun osallistuneet: oikeusneuvokset Miettinen, Heinonen, Mörä ja af Hällström sekä ylimääräinen oikeusneuvos Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II141"
  ],
  "referenceToLegislation": [
    "http://data.finlex.fi/eli/sd/1734/3"
  ],
  "description": [
    "http://data.finlex.fi/voc/kko/fin/bebc3b91",
    "http://data.finlex.fi/voc/kko/fin/bae24a51",
    "http://data.finlex.fi/voc/kko/swe/69af6491",
    "http://data.finlex.fi/voc/kko/fin/761e34a0",
    "http://data.finlex.fi/voc/kko/swe/422e1baa",
    "http://data.finlex.fi/voc/kko/fin/5d49e095"
  ],
  "judgmentNumber": [
    "II141"
  ],
  "date": [
    "1981-05-25"
  ],
  "issued": [
    "1981-10-27"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}