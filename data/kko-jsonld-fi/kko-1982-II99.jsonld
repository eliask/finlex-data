{
  "@id": "sfecli:kko/1982/II99",
  "languageVersion": [
    {
      "@id": "sfecli:kko/1982/II99/fin",
      "title_fi": [
        "KKO:1982-II-99"
      ],
      "abstract_fi": [
        "\n    Liikkeen luovutuksensaajalla oli TSL 40 §:n 2 mom:n mukaisesti TSL 37 §:n 4 mom:n estämättä oikeus irtisanoa tuolloin synnytyslomalla olleen työntekijän työsopimus.\n  "
      ],
      "hasFormat": {
        "@id": "sfecli:kko/1982/II99/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A:n B Oy:tä vastaan ajamasta kanteesta Helsingin RO p. 18.11.1980 oli lausunut selvitetyksi, että A oli 13.3.1977 alkaen ollut C Oy:n palveluksessa tarjoilijana työsopimuslain 1 §:n mukaisesta työsuhteessa. A oli ollut 14.10.1977 lähtien synnytyslomalla, jonka olisi tullut jatkua toukokuun lopulle 1978 saakka. C Oy oli 19.3.1978 luovuttanut B Oy:lle sen kahvilan, jossa A oli työskennellyt. A:n työsopimus oli irtisanottu B Oy:n puolelta 30.3.1978 lähetetyllä kirjeellä päättymään 14.4.1978. Irtisanominen oli perustunut liikkeen luovuttamiseen, mikä työsopimuslain 40 §:n 2 momentissa säädetyin tavoin oikeutti luovutuksen saajan päättämään työsopimuksen.\n      Kanteessaan A oli katsonut, että kun työsopimuslain 37 §:n 4 momentissa oli kielletty työnantajaa irtisanomasta synnytyslomalla olevaa työntekijää, tuon säännöksen ehdottomasta luonteesta johtui, ettei tällaisessa tapauksessa liikkeen luovutuksen jälkeenkään uudella työnantajalla ollut oikeutta irtisanoa työsopimusta. Tämän perusteella A oli vaatinut B Oy:n velvoittamista korvaamaan hänelle työsopimuksen irtisanomisesta aiheutuneen vahingon työsopimuslain 51 §:n nojalla ja siten maksamaan irtisanomisajan palkkana 25.5. - 8.6.1978 väliseltä ajalta 820 markkaa 80 penniä, vuosilomakorvauksena 4 päivältä 273 markkaa 60 penniä ja odotusajan palkkana 6 päivältä 410 markkaa 40 penniä 5 prosentin korkoineen haastepäivästä.\n      Kanteesta kuultuna B Oy oli puolestaan selittänyt, että työsopimuslain 40 §:n 2 momentin säännös oli ymmärrettävä niin, että liikkeen luovutuksen tapahtuessa luovutuksen saaja sai irtisanoa myös synnytyslomalla olevan työntekijän. Sen vuoksi yhtiö oli vaatinut kanteen hylkäämistä.\n      RO oli todennut, että työsopimuslain 37 §:n 4 momentissa oli työn antajaa kielletty irtisanomasta työntekijän työsopimusta enintään 12 kuukautta koskevan synnytysloman aikana. Irtisanomisoikeudesta ei voitu säännöksen mukaan toisin sopia. Työsopimuslaista ei käynyt selvästi ilmi, koskiko irtisanomiskielto myös niitä tapauksia, joissa työsopimuksen päätti muu kuin työsopimuksen sopijaosapuolena oleva työnantaja. Irtisanomisoikeus oli annettu muille kun työsopimuksen osapuolille muun muassa konkurssin sattuessa konkurssipesälle, kuolemantapauksessa kuolinpesän osakkeille ja liikkeenluovutustilanteessa liikettä jatkavalle. Oli perustelua lähteä siitä, että ainakin työnantajan joutuessa konkurssiin ja hänen kuollessaan työntekemisen edellytyksissä tapahtui niin olennainen muutos, että työsuhteen irtisanominen oli mahdollinen työsopimuslain 41 §:ssä säädettyjä irtisanomisaikoja noudattaen myös puheena olevan irtisanomiskiellon suojassa muutoin olevien työn tekijäin osalta. Näissä tapauksissa oli usein kysymys myös liiketoiminnan tosiasiallisesta lopettamisesta. Tässä esitettyä kantaa voitiin perustella myös sillä, että saattaisi olla kohtuutonta pitää konkurssi- tai kuolinpesää sidottuna työsopimukseen pisimmässä tapauksessa lähes vuoden ajan. Työsopimuslaissa myönnetty irtisanomisoikeus syrjätti siten näissä tapauksissa saman lain 37 §:n 4 momentissa säädetyn kiellon.\n      Työsopimuslain 7 §:n mukaan liikettä luovutettaessa siirtyivät työnantajan oikeudet ja velvollisuudet välittömästi uudelle omistajalle. Lainkohdassa oli viitattu irtisanomisoikeuden osalta yksinomaan sanotun lain 40 §:ään. Sen 2 momentin ensimmäisessä virkkeessä oli annettu irtisanomisoikeus sellaiselle liikkeen luovutuksen saajalle, joka ei halunnut jatkaa työsuhdetta. Käytetty sanonta voitiin ymmärtää niin, että liikkeen uudelle omistajalle oli varattu mahdollisuus vapautua tulemasta sidotuksi työntekijän ja aikaisemman työnantajan väliseen työsopimussuhteeseen. Tämän mukaisesti nyt kysymyksessä oleva irtisanomieskielto koskisi vain liikkeen luovuttajana olevaa työnantajaa, mutta ei sen uutta omistajaa.\n      Naispuolisen työntekijän suojaksi säädetystä irtisanomiskiellosta ei voitu katsoa johtuvan, että tällainen työntekijä olisi asetettava muita parempaan asemaan, jos häneen työsopimussuhteessa olevaa työnantajaa kohtaa liiketoiminnan lopettamisen rinnastettava este. RO:n käsityksen mukaan työsopimuslain säännökset oli ymmärrettävä niin, että liikkeen luovutusta samoin kuin jo mainittuja konkurssi- ja kuolemantapauksia oli pidettävä tällaisen esteinä.\n      Lausumillaan perusteilla RO oli hylännyt kanteen.\n      Helsingin HO, jonka tutkittavaksi A oli saattanut jutun, t. 1.7.1981 oli jättänyt asian RO:n päätöksen varaan.\n      Pyytäen valituslupaa A haki muutosta HO:n tuomioon. Lupa myönnettiin. B Oy antoi siltä hakemuksen johdosta pyydetyn vastauksen.\n    \n    \n      \n      KKO t. tutki jutun ja katsoi, että B Oy:llä liikkeen luovutuksensaajana oli ollut työsopimuslain 40 §:n 2 momentin mukaisesti, mainitun lain 37 §:n 4 momentin estämättä liikkeen luovutuksen vuoksi oikeus irtisanoa tuolloin synnytyslomalla olleen A:n työsopimus. Sen vuoksi KKO oli jättänyt HO:n tuomion lopputuloksen pysyväksi. Yhtiö sai pitää vahinkonaan sillä vastauksen antamisesta KKO:ssa olleet kulut.\n      \n        Ratkaisuun osallistuneet: oikeusneuvokset Heinonen, Hämäläinen ja af Hällström sekä ylimääräiset oikeusneuvokset Surakka ja Rosokivi\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II99"
  ],
  "description": [
    "http://data.finlex.fi/voc/kko/fin/f28a6de1",
    "http://data.finlex.fi/voc/kko/swe/2a9df02d",
    "http://data.finlex.fi/voc/kko/swe/3f875c9c"
  ],
  "judgmentNumber": [
    "II99"
  ],
  "date": [
    "1982-02-04"
  ],
  "issued": [
    "1982-06-23"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}