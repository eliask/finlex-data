{
  "@id": "sfecli:kko/1980/II91",
  "languageVersion": [
    {
      "@id": "sfecli:kko/1980/II91/fin",
      "title_fi": [
        "KKO:1980-II-91"
      ],
      "abstract_fi": [
        "\n    Erään keskusliittona toimivan yhdistyksen ja eräiden sen alayhdistysten työriitojen sovittelusta annetun lain 7 §:n mukaisesti tekemän ilmoituksen mukaan niiden julistaman lakon piiriin kuuluivat alayhdistysten jäsenistä mm. sähkönjakelualalla työtä tekevät tekniset toimihenkilöt. Lakon alkaessa kuitenkin osa heistä ilmoittautui työhönsä, mutta työnantaja kieltäytyi antamasta heille työtä ja maksamasta palkkaa viitaten sanottuun ilmoitukseen. Koska työnteon estettä ei ollut pidettävä TSL:n 27 §:n 1 mom:ssa tarkoitetuin tavoin työnantajasta riippuvana, mainituilla toimihenkilöillä ei ollut oikeutta palkkaan lakon ajalta.\n  "
      ],
      "hasFormat": {
        "@id": "sfecli:kko/1980/II91/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Hovioikeudenauskultantti S oli sähköyhtiölle X:lle 11/10 1977 tiedoksi toimitetuin haastein ja kannettaan kehitellessään Kemijärven KO:ssa lausunut, että yhtiön palveluksessa teknisinä toimihenkilöinä sähkönjakelutehtävissä olleiden 11 työntekijän saavuttua 23/3 1977 työpaikoilleen yhtiö oli kieltänyt heiltä työnteon, koska he olivat kuuluneet Suomen Teknisten Toimihenkilöjärjestöjen Keskusliiton, Suomen Konepäällystöliiton ja Teknisten Liiton sanotun päivän aamuna alkaneeksi ilmoittaman työnseisauksen piiriin. Työkielto oli jatkunut ja palkanmaksu oli ollut keskeytyneenä 11/5 1977 asti. Koska mainitut toimihenkilöt olivat ilmoitetuista työtaistelurajoista huolimatta olleet sopimuksen mukaisesti yhtiön käytettävissä heidän kuitenkaan yhtiöstä riippuvasta syystä saamatta tehdä työtä, S, jolle nuo toimihenkilöt olivat siirtäneet väitetystä sopimusrikkomuksesta johtuneet saatavansa, oli vaatinut yhtiön velvoittamista suorittamaan hänelle työsopimuslain 27 §:n 1 momentin nojalla sanottujen toimihenkilöiden saamatta jääneenä työpalkkana yhteensä 56 876 markkaa 50 penniä laillisine korkoineen haasteen tiedoksiantopäivästä lukien.\n      Yhtiön vastustettua kannetta KO p. 21/3 1978 oli lausunut selvitetyksi, että edellä tarkoitettujen, työsopimuslain 1 §:n tarkoittamassa työsuhteessa yhtiöön olevien teknillisten toimihenkilöiden saavuttua kanteessa mainittuna ajankohtana työpaikoilleen, yhtiö oli kieltänyt heiltä työnteon ilmoittaen syyksi sen, että he olivat kuuluneet edellä mainittujen järjestöjen samana päivänä alkaneeksi ilmoittaman työnseisauksen piiriin. Työkielto ja palkanmaksunkeskeytys oli kestänyt 11/5 1977 asti, minkä vuoksi sanotut toimihenkilöt olivat menettäneet työpalkkoina kanteessa mainitun, S:lle perittäväksi siirretyn summan. He olivat kaikki olleet Suomen Teknisten Toimihenkilöjärjestöjen alayhdistysten jäseniä ja kuuluneet työriitojen sovittelusta annetun lain 7 §:n mukaisen valtakunnansovittelijalle 23/2 1977 toimitetun lakkoilmoituksen piiriin. Sen vuoksi ja koska yhtiö ei ollut ollut velvollinen järjestämään työtä lakon piiriin kuuluneille työntekijöilleen, eivätkä nämä näin ollen, vaikkakin he olivat olleet työnhaluisina yhtiön käytettävissä, olleet työsopimuslain 27 §:n 1 momentissa tarkoitetusta työnantajasta riippuneesta syystä jääneet ilman työtä, KO oli hylännyt kanteen ja velvoittanut S:n korvaamaan yhtiön oikeudenkäyntikulut 3 000 markalla.\n      Vaasan HO, jonka tutkittavaksi S oli saattanut jutun, t. 10/5 1979 oli jättänyt asian KO:n päätöksen varaan.\n      S pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n tuomioon ja lupahakemukseensa sisällytti muutoksenhakemuksen.\n    \n    \n      KORKEIN OIKEUS\n      KKO t. myönsi muutoksenhakuluvan, tutki jutun ja katsoi, ettei ollut esitetty syytä muuttaa HO:n tuomiota.\n      \n        Ratkaisuun osallistuneet: oikeusneuvokset Ailio, Grönqvist, Hämäläinen ja Hiltunen sekä ylimääräinen oikeusneuvos Mäkinen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1980-09-10"
  ],
  "judgmentNumber": [
    "II91"
  ],
  "date": [
    "1980-05-16"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1980:II91"
  ],
  "year": [
    "1980"
  ],
  "description": [
    "http://data.finlex.fi/voc/kko/swe/3f875c9c",
    "http://data.finlex.fi/voc/kko/swe/a6424e9f",
    "http://data.finlex.fi/voc/kko/fin/e15d9c57"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}