{
  "@id": "sfecli:kko/1981/II6",
  "languageVersion": [
    {
      "@id": "sfecli:kko/1981/II6/fin",
      "title_fi": [
        "KKO:1981-II-6"
      ],
      "abstract_fi": [
        "\n    Suomen Teknisten Toimihenkilöjärjestöjen Keskusliitto r.y:n ja sen jäsenjärjestöjen, joiden nimissä yleensä esiintyi sana tekniset, ei katsottu saaneen yksinomaista oikeutta sanan tekniset käyttämiseen nimessään eikä Lentotekniset r.y:n merkitsemisen yhdistysrekisteriin katsottu sen vuoksi loukkaavan ensin mainitun yhdistyksen oikeutta.\n  "
      ],
      "hasFormat": {
        "@id": "sfecli:kko/1981/II6/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Teknisten Liitto r.y. oli Lentotekniset r.y:lle 12.11.1971 tiedoksi toimitetun haasteen nojalla Helsingin RO:ssa lausunut, että liitto oli Suomen teknisten toimihenkilöjärjestöjen keskusliittoon kuuluva työmarkkinajärjestö, jonka tarkoituksena oli koota yhteistoimintaan maan tekniset toimihenkilöt ja toimia siihen kuuluvien jäsenyhdistysten keskuselimenä. Suomen työnantajain keskusliiton ja Suomen teknisten toimihenkilöjärjestöjen keskusliiton välisessä runkosopimuksessa oli määritelty, ketä katsottiin teknisiksi toimihenkilöiksi. Liiton jäseninä olevien alayhdistysten nimet oli yleensä muotoiltu siten, että ne päättyivät sanaan \"tekniset\" ja erottuivat toisistaan ainoastaan paikkakunnan tai teollisuuslaitoksen nimen perusteella. Yhdistysrekisteriin oli 20.11.1970 merkitty Lentotekniset r.y. niminen yhdistys. Lentotekniset r.y. ei ollut liiton alayhdistys eivätkä sen jäsenet olleet teknisiä toimihenkilöitä vaan työntekijöitä. Koska liiton jäsenyhdistysten nimet jo vakiintuneesti muodostuivat sanasta \"tekniset\" ja paikan tai teollisuuslaitoksen nimestä, oli nimi Lentotekniset r.y. harhaanjohtava ja antoi aiheen olettaa, että se oli liiton jäsenyhdistys. Sen vuoksi ja kun rekisteröinti loukkasi Teknisten Liitto r.y:n oikeutta nimen osalta liitto oli vaatinut rekisteröinnin kumoamista.\n      Lentotekniset r.y:n vastustettua kannetta ja pyydettyä sen hylkäämistä RO p. 21.8.1973 oli lausunut selvitetyn, että sitten kun Teknisten Liitto r.y., jonka tarkoituksena oli koota yhteistoimintaan Suomen tekniset toimihenkilöt ja toimia eri paikkakunnalla olevien jäsenyhdistysten keskuselimiä, samoin kuin erinäiset liiton jäsenyhdistykset oli merkitty yhdistysrekisteriin, sanottuun rekisteriin oli 19.11.1970 tehdyn ilmoituksen perusteella seuranneena päivänä merkitty Lentotekniset niminen yhdistys, jonka jäsenistöön kuuluivat teknisiin työntekijöihin lukeutuvat, ilmailuviranomaisten myöntämän lentokoneen huoltomekaanikon ja lentokonemekaanikon lupakirjan omaavat henkilöt sekä siirtyvän asemanmekaanikon tehtävissä toimivat lehtokonemekaanikot. Myös oli selvitetty, että liiton eri paikkakunnilla ja eri teollisuuslaitosten yhteydessä toimivien jäsenyhdistysten nimet oli muodostettu enimmäkseen siten, että ne päättyivät sanaan \"tekniset ja erottuivat toisistaan joko paikkakunnan ja/tai teollisuuslaitoksen nimen tahi käsittämänsä ammattialan nimityksen perusteella, mutta että toisaalta melkoinen osa jäsenyhdistysten nimistä oli muodostettu sisällyttämättä niihin lainkaan sanaa \"tekniset\".\n      Verratessaan po. yhdistysten nimiä toisiinsa RO oli katsonut, että suomenkielessä yleisesti käytetty sana \" tekniset\" tässä yhteydessä osoitti asianomaisten yhdistysten henkilöjäsenkunnan yleistä ammatillista toimialaa ja ettei tuota sanaa jonkin yhdistyksen nimeen sisältyvänä niin muodoin voitu pitää erityisenä tunnusmerkkinä, joka viittasi jäsenyyteen liitossa tai johon liitto jäsenyhdistyksineen olisi saanut yksinomaisen oikeuden. Sen vuoksi ja kun Lentotekniset ry:n nimi selvästi erosi sekä liiton että sen jäsenyhdistysten nimistä eikä liitto ollut näyttänyt, että Lentotekniset ry:n merkitseminen kanteenalaisella nimellä yhdistysrekisteriin muutoinkaan loukkaisi liiton oikeutta, RO oli hylännyt kanteen ja velvoittanut liiton korvaamaan Lentotekniset ry:n oikeudenkäyntikulut 2 000 markalla.\n      Helsingin HO, jonka tutkittavaksi Tekniset r.y. oli saattanut jutun, t. 16.3.1977 oli katsonut selvitetyksi, että liiton alaisille jäsenyhdistyksille oli käytännössä vakiintunut nimi, jossa esiintyi sana \"tekniset\", ja että jäsenyhdistysten nimet erotti toisistaan joko paikkakunnan tai teollisuuslaitoksen nimi tai asianomaisen yhdistyksen jäsenten ammattiala. Liiton jäsenyhdistysten jäsenistö kuului Suomen työnantajain keskusliiton ja Suomen teknisten toimihenkilöjärjestöjen keskusliiton välisessä runkosopimuksessa määriteltyihin teknisen alan toimihenkilöihin. Lentotekniset r.y. ei ollut liiton jäsenyhdistys eikä sen jäsenkunta käsittänyt edellä mainitunlaisia teknisen alan toimihenkilöitä. Tällä perusteella ja koska nimi Lentotekniset r.y. ei selvästi eronnut aikaisemmin rekisteriin merkityistä Teknisten Liitto r.y:n jäsenyhdistysten nimistä, vaan antoi itsestään sellaisen harhaanjohtavan kuvan, että sekin olisi liiton jäsenyhdistys ja kun Lentotekniset r.y:stä yhdistysrekisteriin 20.11.1970 tehty merkintä näin ollen yhdistyksen nimen osalta loukkasi liiton oikeutta, HO oli, kumoten RO:n päätöksen, yhdistyksistä annetun lain 27 §:n 1 momentin ja 31 §:n 2 momentin nojalla kumonnut yhdistyksen nimen \"Lentotekniset r.y.\" rekisteröimisen ja vapauttanut Teknisten Liitto r.y:n korvaamasta Lentotekniset r.y:n oikeudenkäyntikuluja.\n      Lentotekniset r.y. pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen.\n    \n    \n      KORKEIN OIKEUS\n      KKO t. myönsi muutoksenhakuluvan ja tutki jutun; ja koska Teknisten Liitto r.y. ei ollut esittänyt näyttöä siitä, että sana \"tekniset\" pitkäaikaisen ja laajan käytön perusteella olisi ennen Lentotekniset r.y:n rekisteröintiä tullut työmarkkinoilla yleisesti tunnetuksi yksinomaan liiton ja sen jäsenyhdistyksen tunnuksena, KKO tällä ja muutoin RO:n mainitsemilla perusteilla harkitsi oikeaksi, kumoten HO:n tuomion, jättää RO:n päätöksen pysyväksi.\n      \n        Ratkaisuun osallistuneet: oikeusneuvokset Ailio, Portin, Mörä ja af Hällström sekä ylimääräinen oikeusneuvos Mäkinen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II6"
  ],
  "description": [
    "http://data.finlex.fi/voc/kko/swe/82c55500",
    "http://data.finlex.fi/voc/kko/fin/206ce482"
  ],
  "judgmentNumber": [
    "II6"
  ],
  "date": [
    "1979-11-29"
  ],
  "issued": [
    "1981-01-16"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}