{
  "@id": "sfecli:kko/1980/II114",
  "languageVersion": [
    {
      "@id": "sfecli:kko/1980/II114/fin",
      "title_fi": [
        "KKO:1980-II-114"
      ],
      "abstract_fi": [
        "\n    Oikeudenkäynnissä, jossa ajoneuvon kuljettajaa syytettiin muun muassa rattijuopumuksesta, varomattomuudesta liikenteessä ja ruumiinvamman tuottamuksesta, voitiin syytetyn kuljettamassa autossa olleen ja henkilövahingon kärsineen matkustajan vaadittua kuljettajalta korvausta kärsimästään vahingosta tutkia matkustajan pyynnöstä oliko hän tiennyt tai olisiko hänen pitänyt tietää, että kuljettaja oli ollut siinä määrin väkijuomien vaikutuksen alainen, että hän oli ollut kykenemätön turvallisesti kuljettamaan ajoneuvoa, kun liikennevakuutuslain 13 §:n nojalla oikeudenkäyntiin kuultavaksi kutsuttu vakuutusyhtiö oli sanotulla perusteella kieltäytynyt suorittamasta matkustajalle korvausta auton liikennevakuutuksesta.\n    Ään\n  "
      ],
      "hasFormat": {
        "@id": "sfecli:kko/1980/II114/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallisen syyttäjän vaadittua Halikon KO:ssa Juhani A:n tuomitsemista rangaistukseen siitä, että A oli 19/5 1976 Kuusjoella kuljettanut hänen hallinnassaan ollutta, Keskinäisessä Vakuutusyhtiössä Sammossa liikennevahingon varalta vakuutettua henkilöautoa Salosta Somerolle johtavaa maantietä alkoholin vaikutuksen alaisena ja ilman asianmukaista ajolupaa ja auton ollessa varusteiltaan puutteellinen sekä tällöin laiminlyönyt sovittaa auton nopeuden olosuhteiden mukaan sellaiseksi, että hän ketään vaarantamatta varmasti olisi hallinnut sen kaikissa ennalta varottavissa olleissa tilanteissa, mistä olisi ollut seurauksena että A ole menettänyt auton hallinnan, jolloin se oli suistunut tien ojaan sekä autossa matkustajina olleet Maarit B ja Åke C olivat saaneet ruumiinvammoja, jotka eivät olleet olleet vähäisiä, B oli, yhtyen syytteeseen varomattomuutta liikenteessä ja ruumiinvamman tuottamusta koskevalta osalta, vaatinut A:n velvoittamista suorittamaan hänelle korvausta hoitokuluista, työansion menetyksestä sekä kivusta ja särystä.\n      Vakuutusyhtiö, joka oli kieltäytynyt maksamasta vaadittuja vahingonkorvauksia, oli jutussa kuultuna vastustanut niiden tuomitsemista, koska B oli tietänyt tai hänen olisi pitänyt tietää A:n olleen kerrotussa tilaisuudessa siinä määrin väkijuomien vaikutuksen alainen, että hän oli ollut kykenemätön turvallisesti kuljettamaan ajoneuvoa. B puolestaan oli vaatinut, että KO toteaisi päätöksessään, ettei B ollut tietänyt ja ettei hänen olisi pitänytkään tietää A:n väitetystä tilasta.\n      Kuultuaan A:ta häneen kohdistetuista vaatimuksista ja Salon sosiaalilautakuntaa jutussa KO p. 18/1 1977 oli lausunut selvitetyksi, että A oli syyllistynyt siihen, mistä hänelle oli vaadittu rangaistusta. Lisäksi KO oli katsonut selvitetyksi, että B oli tietänyt tai hänen olisi olosuhteet huomioon ottaen ainakin pitänyt tietää A:n olleen autoa kuljettaessaan siinä määrin väkijuomien vaikutuksen alainen, että A oli ollut kykenemätön turvallisesti kuljettamaan ajoneuvoa. Sen vuoksi KO, samalla kun A tuomittiin nuorena henkilönä yhdellä teolla tehdyistä varusteiltaan puutteellisen moottoriajoneuvon kuljettamisesta alkoholin vaikutuksen alaisena, moottoriajoneuvon kuljettamisesta ilman asianmukaista lupaa, varomattomuudesta liikenteessä ja kahdesta ruumiinvamman tuottamuksesta vankeusrangaistukseen ja A:lle 3/9 1975 tuomittu ehdollinen vankeusrangaistus määrättiin pantavaksi täytäntöön sekä A määrättiin ajokieltoon 18/5 1978 saakka, oli velvoittanut A:n suorittamaan B:lle korvaukseksi hoitokuluista 405 markkaa 60 penniä, työansion menetyksestä 2 227 markkaa sekä kivusta ja särystä 3 000 markkaa ja korvaamaan valtiolle sen varoista suoritetut humalatilan tutkimuksesta ja verenalkoholin määrityksestä aiheutuneet kulut 100 markkaa 40 penniä.\n      B:n ja A:n haettua muutosta KO:n päätökseen Turun HO p. 30/1 1979 oli jättänyt KO:n päätöksen sen edellä selostetuilta osin voimaan muutoin paitsi että, koska A:n oli näytetty ko. tilaisuudessa kuljettaneen autoa nautittuaan alkoholia niin, että hänen verensä alkoholipitoisuus oli ajon jälkeen ollut ainakin 0,5 promillea, ja hänen niin ollen olleen alkoholin vaikutuksen alainen, A oli tieliikenneasetuksen 15 §:n 1 momentin, tieliikennelain 4 §:n 1 momentin, 5 §:n 1 momentin, 6 §:n 1 momentin, 9 §:n ja 10 §:n sekä rikoslain 21 luvun 10 §:n, 23 luvun 1 §:n, sellaisena kuin tämä lainkohta oli 10/12 1976 annetussa, 1/4 1977 voimaan tulleessa laissa, 3 luvun 2 §:n ja 7 luvun 1 §:n nojalla tuomittu nuorena henkilönä yhdellä teolla tehdyistä rattijuopumuksesta, moottoriajoneuvon kuljettamisesta varusteiltaan puutteellisena ja ilman asianmukaista lupaa, varomattomuudesta liikenteessä ja kahdesta ruumiinvamman tuottamuksesta KO:n määräämän vankeusrangaistuksen asemesta 50:een 11 markan päiväsakkoon eli maksamaan sakkoa 550 markkaa ja määrätty ajokieltoon KO:n määräämäksi ajaksi sekä määrätty, ettei KO:n päätöksessä mainittua ehdollista vankeusrangaistusta ollut pantava täytäntöön.\n      B pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n päätökseen ja lupahakemukseensa sisällytti muutoksenhakemuksen vaatien todettavaksi, ettei hän ollut tietänyt eikä hänen olisi pitänytkään tietää A:n olleen autoa kuljettaessaan siinä määrin väkijuomien vaikutuksen alainen, että A oli ollut kykenemätön turvallisesti kuljettamaan ajoneuvoa.\n    \n    \n      KORKEIN OIKEUS\n      KKO p. myönsi muutoksenhakuluvan, tutki jutun ja katsoi, ettei ollut syytä muuttaa HO:n päätöstä.\n      \n        Eri mieltä olevien jäsenten lausunnot\n        Oikeusneuvos Lindholm: Myönnän, kuten enemmistökin, muutoksenhakuluvan ja tutkin jutun. Liikennevakuutuslain 13 §:n nojalla kuultavaksi kutsuttu Keskinäinen Vakuutusyhtiö Sampo ei ole asianosaisena tässä oikeudenkäynnissä, jossa muun ohella on ollut kysymys A:n vahingonkorvausvelvollisuudesta B:hen nähden. Alempien oikeuksien päätöksiin sisältyvällä liikennevakuutuslain 7 §:n 2 momenttiin, sellaisena kuin se oli alkuperäisessä muodossaan, perustuvalla lausumalla ei ole muullakaan perusteella sitovaa vaikutusta yhtiön liikennevakuutuslain mukaiseen korvausvastuuseen suhteessa B:hen. Edellä olevan vuoksi ja kun tuota lausumaa ei myöskään ole otettu alempien oikeuksien päätöksiin A:n edellä mainitun korvausvelvollisuuden määrittelemiseksi, katson, ettei alempien oikeuksien olisi pitänyt päätöksiinsä sisällyttää mainittua asian lopputulokseen vaikuttamatonta lausumaa, minkä vuoksi harkitsen oikeaksi poistaa sanotun lausuman HO:n päätöksestä.\n        Oikeusneuvos Mälkki oli samaa mieltä kuin oikeusneuvos Lindholm.\n      \n      \n        Ratkaisuun osallistuneet: oikeusneuvokset Saarni-Rytkölä ja Hämäläinen sekä ylimääräinen oikeusneuvos Winqvist\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1980:II114"
  ],
  "judgmentNumber": [
    "II114"
  ],
  "date": [
    "1979-10-26"
  ],
  "issued": [
    "1980-11-06"
  ],
  "creator": [
    "http://data.finlex.fi/common/KKO"
  ],
  "year": [
    "1980"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}