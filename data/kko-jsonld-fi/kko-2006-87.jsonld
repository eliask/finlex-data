{
  "@id": "sfecli:kko/2006/87",
  "languageVersion": [
    {
      "@id": "sfecli:kko/2006/87/fin",
      "title_fi": [
        "KKO:2006:87"
      ],
      "abstract_fi": [
        "\n    Seurakunnan kanttori oli toiminut lapsikuoron viikonloppuleirin johtajana. Tullessaan illalla varsinaisen leiriohjelman jo päätyttyä suihkusta hän oli liukastunut ja kaatunut leirikeskuksen pesuhuoneessa. Huomioon ottaen leirinjohtajan tehtäviin kuulunut ympärivuorokautinen paikallaolovelvollisuus sekä vastuu alle 15-vuotiaiden leiriläisten turvallisuudesta tapaturman katsottiin sattuneen tapaturmavakuutuslain 4 §:n 1 momentin mukaisesti työstä johtuvissa olosuhteissa.\n    TapVakL 4 § 1 mom\n  "
      ],
      "hasFormat": {
        "@id": "sfecli:kko/2006/87/fin/txt",
        "content_fi": [
          "\n    \n      Asian aikaisempi käsittely\n      \n        Asian tausta\n        Seurakuntayhtymän kanttori Seppo K oli ollut leirinjohtajana lapsikuoron viikonloppuleirillä leirikeskuksessa. Leiriläisinä oli 35 8 - 15-vuotiasta lasta ja 6 16 - 17-vuotiasta \"isosta\". K oli 21.2.2003 kello 23.30 suihkusta tullessaan liukastunut märällä lattialla leirikeskuksen pesuhuoneessa ja kaatunut vahingoittuen niskaansa ja vasempaan kyynärvarteensa.\n      \n      \n        Vakuutusyhtiön päätös 16.5.2003\n        Vakuutusyhtiö epäsi K:n vaatimat tapaturmakorvaukset katsoen, ettei tapaturma ollut sattunut työssä tai työstä johtuvissa olosuhteissa, koska suihkussakäynti ei liity leirinjohtajan työhön.\n      \n      \n        Tapaturmalautakunnan päätös 17.12.2003\n        K valitti tapaturmalautakuntaan vaatien korvausta lääkärikuluista työtapaturman perusteella.\n        Tapaturmalautakunta hylkäsi valituksen. Tapaturmalautakunta katsoi, ettei K ollut vahingoittunut työssä tai työstä johtuvissa olosuhteissa, vaan vapaa-aikana. Leirinjohtajalla oli leiriolosuhteissa katsottava olleen ohjelman mukaisen toiminnan lisäksi vapaa-aikaa, ja suihkussakäynti oli tapahtunut mainittuna vapaa-aikana.\n      \n      \n        Vakuutusoikeuden päätös 22.2.2005\n        K valitti vakuutusoikeuteen, joka kumosi tapaturmalautakunnan päätöksen ja määräsi vakuutusyhtiön suorittamaan K:lle lainmukaisen korvauksen työtapaturmasta.\n        Vakuutusoikeus lausui, että K oli ollut leirikeskuksessa työnantajan määräämänä suorittamassa alaikäisten leiriläisten opetusta ja valvontaa, mistä hänelle oli suoritettu leiripäivärahaa. Ottaen huomioon leiriläisten iän ja heihin kohdistuneen valvontavelvollisuuden vakuutusoikeus totesi, että K:n voidaan katsoa olleen leirillä työtehtävissä ja velvollisena suorittamaan hänelle uskottuja tehtäviä. Leirin aikana ei ole osoitettu olleen tiettyjä aikoja, jolloin K:n olisi voitu katsoa olleen vapaana työtehtävistään ja jolloin hän olisi voinut vapaasti poistua leirikeskuksesta. Vakuutusoikeus totesi, että vaikka K oli tapaturman sattuessa ollut suihkussa, ei yksin tämän seikan perusteella voida katsoa tapaturman sattuneen työajan ulkopuolella, koska koko leirilläoloaika on katsottavissa työajaksi. Vakuutusoikeus katsoi, että K:lle 21.2.2003 sattunutta tapaturmaa on pidettävä työssä aiheutuneena ja että siitä aiheutuneet vahingot tulee korvata tapaturmavakuutuslain nojalla.\n        Asian ovat ratkaisseet vakuutusoikeuden jäsenet Ingeborg Palmén, Osmo Kurki, Antti Tapanila, Timo Sarparanta ja Tuija Kelloniemi-Häärä. Esittelijä Antti Tapanila.\n      \n    \n    \n      Muutoksenhaku Korkeimmassa oikeudessa\n      Vakuutusyhtiölle myönnettiin valituslupa. Valituksessaan vakuutusyhtiö vaati, että vakuutusoikeuden päätös kumotaan. K vastasi valitukseen.\n    \n    \n      Korkeimman oikeuden ratkaisu\n      \n        Perustelut\n        1. Tapaturma on sattunut K:n työpaikalla. Hänet oli määrätty leirin ohjelma- ja turvallisuusvastuussa olevaksi leirinjohtajaksi. Leiriläisten turvallisuuden valvonta on kestänyt koko leirin ajan ympärivuorokautisesti eikä K ole voinut esimerkiksi siirtää tehtäviä toisille poistuakseen leiriltä.\n        2. Turvallisuuden valvonta on tarkoittanut, että K on leirin ainoana aikuisikäisenä joutunut vastaamaan noin 40 lapsen ja nuoren turvallisuudesta. Kun otetaan erityisesti huomioon, että leirillä olleet lapset ovat olleet iältään 8 - 15-vuotiaita ja että heitä on ollut leirillä 35, tätä turvallisuusvalvontaa on pidettävä vastuullisena ja vaativana. Varsinaisen leiriohjelman päätyttyä turvallisuusvalvonta ei ole päättynyt vaan se on jatkunut koko vuorokauden. Tällaisissa työolosuhteissa työhön sinänsä kuulumattomat välttämättömät arkitoimet kuten peseytyminen joudutaan toimittamaan välittömästi työhön liittyvästi.\n        3. Edellä olevilla perusteilla Korkein oikeus katsoo, että K:n tapaturma on sattunut tapaturmavakuutuslain 4 §:n 1 momentin 2 kohdassa tarkoitetulla tavalla työstä johtuvissa olosuhteissa.\n      \n      \n        Päätöslauselma\n        Vakuutusoikeuden päätöksen lopputulosta ei muuteta.\n        Asian ovat ratkaisseet oikeusneuvokset Gustaf Möller, Lauri Lehtimaja, Eeva Vuori, Pertti Välimäki ja Ilkka Rautio. Esittelijä Tuula Hirsto.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:2006:87"
  ],
  "contributor": [
    "http://data.finlex.fi/person/95a40554",
    "http://data.finlex.fi/person/4e23c80f",
    "http://data.finlex.fi/person/aa66a880",
    "http://data.finlex.fi/person/ecbc0b70",
    "http://data.finlex.fi/person/0762aec0"
  ],
  "referenceToLegislation": [
    "http://data.finlex.fi/eli/sd/1948/608/luku/1/pykala/4/momentti/1"
  ],
  "description": [
    "http://data.finlex.fi/voc/kko/swe/3090368d",
    "http://data.finlex.fi/voc/kko/fin/73f56b77",
    "http://data.finlex.fi/voc/kko/fin/95828cb6",
    "http://data.finlex.fi/voc/kko/swe/a6476ce0"
  ],
  "judgmentNumber": [
    "87"
  ],
  "date": [
    "2006-08-17"
  ],
  "issued": [
    "2006-10-23"
  ],
  "creator": [
    "http://data.finlex.fi/common/KKO"
  ],
  "year": [
    "2006"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "contributor": {
      "@id": "dcterms:contributor",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}