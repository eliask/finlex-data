{
  "@id": "sfecli:kko/1982/II70",
  "languageVersion": [
    {
      "@id": "sfecli:kko/1982/II70/fin",
      "title_fi": [
        "KKO:1982-II-70"
      ],
      "abstract_fi": [
        "\n    Työnantaja, joka suoritti erityisen vaaralliseksi katsottavaa räjäytys- ja louhintatyötä, velvoitettu tuottamuksesta riippumatta korvaamaan työntekijälleen vahinko, joka tätä oli kohdannut sanotussa työssä.\n  "
      ],
      "hasFormat": {
        "@id": "sfecli:kko/1982/II70/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Kivityömies A:n oy B:tä vastaan ajamasta kanteesta Hollolan KO p. 15.5.1979 oli lausunut selvitetyksi, että A oli 30.1.1975 lähtien ollut yhtiön palveluksessa rakennettaessa Hämeen läänin Koskelan Päijännetunnelia. Hänen tehtävänään oli Palomaan louhoksella ollut suorittaa varsinaisten räjäytystöiden jälkeen räjähdyspanosta käyttäen rusnausta eli poistaa tunnelin seinämiin jääneitä pahkoja seinämien tasoittamiseksi. A oli 19.4.1975 ryhtynyt räjäyttämään tunnelin peräosasta kahta noin metrin etäisyydellä toisistaan ollutta pahkaa. Hän oli ottanut työmaan toimistoparakissa säilytetystä tulilankavyyhdistä kaksi noin 50 - 60 senttimetrin mittaista tulilankaa ja kiinnittänyt niihin nallit. Pantuaan porausreikiin dynamiittia ja tarkistettuaan, etteivät noin 40 senttimetriä porausreikien ulkopuolelle ulottuneet tulilangat olleet ristissä, A oli tulitikulla sytyttänyt langat välittömästi peräkkäin. Ensiksi sytytetty tulilanka oli palanut normaalisti, mutta toinen lanka sitävastoin oli palanut erittäin nopeasti. A:n ottaessa maasta käsineitään ja lähtiessä paikalta panos oli tulilangan nopean palamisen johdosta räjähtänyt ennen kuin hän oli päässyt suojaan, ja kiveä oli lentänyt hänen päälleen. A oli saanut ruhjehaavoja rintaan, selkään ja molempiin jalkoihin sekä pinnallisia ihovammoja eri puolille selkään ja oikeaan reiteen. A:n vammat olivat olleet hengenvaarallisia ja niistä oli aiheutunut ainakin 31.12.1978 asti jatkunut työkyvyttömyys, tarve uudelleen koulutukseen, runsaasti kipua ja särkyä sekä varpaan amputoinnin, monien arpien ja vasemman jalkaterän jatkuvan kiputilan johdosta pysyvä haitta.\n      Edelleen KO oli päätöksessään katsonut A:n loukkaantumisen johtuneen siitä, että hänen toisen dynamiittipanoksen sytyttämiseen käyttämänsä tulilanka oli jossakin vaiheessa vaurioitunut niin, että se oli palanut räjähtämällä ja sytyttänyt räjähdysaineen ennen kuin A oli ehtinyt päästä suojaan. Langan vaurioituminen oli aiheutunut tulilangan ohjeiden vastaisesta säilytyksestä, jolloin lanka oli kastuttuaan ja uudelleen kuivuttuaan muuttunut nopeasti palavaksi. Lisäksi onnettomuuteen oli vaikuttanut se, ettei asianmukaisen pätevyyden omaava panostaja, joka olisi saattanut havaita tulilangan epäkuntoisuuden, ollut ollut valvomassa A:n suorittamaa panoksen sytytystä.\n      KO oli katsonut, että rakennusmestari H po. työmaan vastaavana mestarina oli ollut velvollinen huolehtimaan siitä, että tulilankaa säilytettiin asianmukaisesti ja että räjäytystyön suorittaja varsinkin silloin kun hänellä esimiehenään ei ollut panostajan pätevyyden omaava henkilö toimi järjestysohjeiden mukaisesti. Laiminlyömällä nämä velvollisuutensa H oli rikkonut työturvallisuuslakia ja sen nojalla annettuja räjäytystyön järjestysohjeita ja aiheuttanut siten A:n vammautumisen.\n      KO oli vielä katsonut, että oy B oli po. erityisen laajan ja vaarallisen räjäytys- ja louhintatyön urakoitsijana ja A:n työnantajana vastuussa hänelle aiheutuneista vahingoista tuottamuksesta riippumatta.\n      Edellä mainituin perustein KO oli, tuomitessaan virallisen syyttäjän ja A:n syytteestä H:n yksin teoin tehdyistä työturvallisuuslain säännösten rikkomisesta ja ruumiinvamman tuottamuksesta 60:een 25 markan määräiseen päiväsakkoon, velvoittanut B:n suorittamaan A:lle yhteisvastuullisesti H:n kanssa korvaukseksi työansion menetyksestä 19.4.1975 - 31.12.1978 kestäneeltä työkyvyttömyysajalta 69 458 markkaa 8 penniä, pysyvästä viasta ja haitasta 30 000 markkaa, kivusta ja särystä 40 000 markkaa sekä kosmeettisesta haitasta 2 000 markkaa eli yhteensä 141 458 markkaa 8 penniä 5 prosentin korkoineen 25.1.1979 alkaen sekä oikeudenkäyntikuluista 3 716 markkaa 15 penniä.\n      Kouvolan HO, jonka tutkittavaksi paitsi H myös oy B oli saattanut jutun, p. 27.1.1981 oli lausunut, ettei jutussa ollut selvitetty, mistä syystä onnettomuus oli tapahtunut, ja että siinäkin tapauksessa, että A:n käyttämän tulilangan viallisuus olisi ollut syynä onnettomuuteen, oli jäänyt selvittämättä missä ja millä tavalla tulilangan vahingoittuminen olisi tapahtunut. Myöskään ei ollut näytetty, että räjähdysonnettomuus ja siitä A:lle syntyneet vammat olisivat aiheutuneet H:n syyksi luettavasta huolimattomuudesta tai varomattomuudesta.\n      Oy B oli vaarallisen räjäytys- ja louhintatyön teettäjän velvollinen korvaamaan työntekijälleen räjäytystyöstä aiheutuneen työn vaarallisen luonteen mukaisen vahingon, jollaisena A:lle aiheutunutta vahinkoa oli pidettävä, yhtiön tai sen edustajan tuottamuksesta riippumatta. Tämän vuoksi ja kun oli jäänyt näyttämättä, että A olisi omalla menettelyllään myötävaikuttanut hänelle aiheutuneen vahingon syntymiseen, HO oli, hylätessään H:ta vastaan ajetun syytteen näyttämättömänä ja vapauttaessaan hänet rangaistuksesta ja korvausvelvollisuudesta, katsonut, ettei ollut syytä muuttaa KO:n päätöstä muulla tavoin kuin että A:lle tuomitut korvaukset oli yhtiön yksin suoritettava. Lisäksi HO oli velvoittanut yhtiön maksamaan A:lle korvaukseksi hänellä HO:ssa olleista kuluista 350 markkaa.\n      Pyytäen oikeudenkäymiskaaren 30 luvun 2 §:n 1 momentin mukaisesti valituslupaa oy B haki muutosta HO:n päätökseen. Lupa myönnettiin ja A antoi häneltä pyydetyn vastauksen.\n    \n    \n      \n      KKO p. tutki jutun ja katsoi, ettei ollut syytä muuttaa HO:n päätöstä. Oy B velvoitettiin korvaamaan A:lle vastauksen antamisesta aiheutuneet kulut 650 markalla.\n      \n        Ratkaisuun osallistuneet: oikeusneuvokset Jalanko, Ådahl ja Hiltunen sekä ylimääräiset oikeusneuvokset Surakka ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-05-20"
  ],
  "judgmentNumber": [
    "II70"
  ],
  "date": [
    "1981-11-16"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II70"
  ],
  "year": [
    "1982"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}