{
  "@id": "sfecli:kko/1986/II152",
  "languageVersion": [
    {
      "@id": "sfecli:kko/1986/II152/fin",
      "title_fi": [
        "KKO:1986-II-152"
      ],
      "abstract_fi": [
        "\n    Kommandiittiyhtiö vaati entiseltä yhtiömieheltä rahasuoritusta sen vuoksi, että yhtiölle pääomapanoksena kuuluva maksu oli perusteettomasti suoritettu yhtiömiehelle muka yhtiöosuuden lunastuksena.\n    Kun kanne ei perustunut kommandiittiyhtiön purkamiseen ja siitä johtuvaan yhtiömiesten välien selvittelyyn, ei sen hyväksyminen edellyttänyt kauppakaaren 15 luvun 8 §:ssä tarkoitettua lopullista selvitystä yhtiön liiketoiminnan tuloksesta.\n  "
      ],
      "hasFormat": {
        "@id": "sfecli:kko/1986/II152/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Jyväskylän raastuvanoikeus on Style Ky A:n, entisen Urheilu B ja C Ky:n, B:tä vastaan ajamasta kanteesta 17.9.1984 julistamassaan päätöksessä lausunut selvitetyksi, että allekirjoitusta vailla olevan pankkisiirtotositteen mukaan A oli 30.6.1981 maksanut B:n tilille 34.502,50 markkaa. Lausumillaan perusteilla raastuvanoikeus on edelleen katsonut selvitetyksi, että A:n tarkoituksena oli ollut maksaa nuo varat Urheilu B ja C Ky:lle, mutta että ne oli pankissa perusteettomasti maksettu B:n tilille. Sen vuoksi ja kun varoja ei myöhemminkään ollut siirretty yhtiölle, raastuvanoikeus on velvoittanut B:n maksamaan Style Ky A:lle 34.502 markkaa 50 penniä 6 prosentin korkoineen 30.6.1981 lukien sekä korvaukseksi rauenneen maksamismääräyksen ja oikeudenkäynnin kuluista 6.000 markkaa.\n      Vaasan hovioikeus, jonka tutkittavaksi B oli saattanut jutun, on tuomiossaan 10.10.1985 todennut, ettei kommandiittiyhtiön vastuunalaisina yhtiömiehinä olleiden A:n ja B:n kesken ollut B:n erottua yhtiöstä tehty kauppakaaren 15 luvun 8 §:n edellyttämää lopullista välien selvitystä. Sen vuoksi hovioikeus on hylännyt kanteen ennenaikaisena ja vapauttanut B:n tuomitusta maksuvelvollisuudesta.\n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Kommandiittiyhtiö on pyytänyt valituslupaa ja katsoen, ettei kauppakaaren 15 luvun 8 §:ää voida soveltaa yhtiöosuuden luovutukseen, vaatinut hovioikeuden tuomion kumoamista ja raastuvanoikeuden päätöksen pysyttämistä sekä B:n velvoittamista korvaamaan yhtiön kulut hovioikeudessa ja Korkeimmassa oikeudessa.\n      Kommandiittiyhtiölle on myönnetty valituslupa 17.3.1986. B on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Kanteen mukaan 34.502,50 markan rahasuoritusta vaaditaan kommandiittiyhtiölle sen vuoksi, että tuo määrä on perusteettomasti maksettu yhtiöstä sittemmin eronneelle yhtiömiehelle muka yhtiöosuuden lunastuksena vaikka se kuuluu yhtiölle pääomapanoksena. Tämä vaatimus ei perustu yhtiön purkamiseen ja siitä johtuvaan yhtiömiesten välien selvittelyyn. Näin ollen kanteen hyväksyminen ei edellytä kauppakaaren 15 luvun 8 §:ssä tarkoitettua lopullista selvittelyä kommandiittiyhtiön liiketoiminnan tuloksesta.\n      \n      \n        Päätöslauselma\n        Hovioikeuden tuomio kumotaan ja juttu palautetaan hovioikeuteen, jonka tulee ilmoituksesta ottaa juttu uudelleen käsiteltäväkseen ja menetellä siinä laillisesti.\n      \n      \n        Ratkaisuun osallistuneet: oikeusneuvokset Ailio, Mörä, Hiltunen, Aro ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-11-26"
  ],
  "judgmentNumber": [
    "II152"
  ],
  "date": [
    "1986-06-02"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II152"
  ],
  "year": [
    "1986"
  ],
  "description": [
    "http://data.finlex.fi/voc/kko/fin/13bb97b5",
    "http://data.finlex.fi/voc/kko/swe/33718858"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}