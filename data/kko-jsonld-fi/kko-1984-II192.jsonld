{
  "@id": "sfecli:kko/1984/II192",
  "languageVersion": [
    {
      "@id": "sfecli:kko/1984/II192/fin",
      "title_fi": [
        "KKO:1984-II-192"
      ],
      "abstract_fi": [
        "\n    Puolison A tilauksesta oli puolison B omistamaan ja heidän yhteisesti hallitsemaansa omakotitaloon tehty talon lämmitysjärjestelmän muuttamiseen liittyviä sähköasennustöitä. B oli ollut tietoinen tilauksesta ja töiden suorittamisesta sekä siitä, että A taloudellisten vaikeuksiensa vuoksi tuskin oli kykenevä maksamaan töitä. Kun B ei ollut tilauksen tekemisestä tai töiden aloittamisesta tiedon saatuaan ilmoittanut sähköliikkeelle, ettei hän vastaa töiden maksamisesta, hänet velvoitettiin talon omistajana yhteisvastuullisesti A:n kanssa suorittamaan töistä aiheutuneiden laskujen määrä.\n    Ään.\n    Vrt. KKO:1970-I-1\n  "
      ],
      "hasFormat": {
        "@id": "sfecli:kko/1984/II192/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Tampereen RO:n päätös 10.8.1982\n        RO oli C Ky:n kanteesta lausunut selvitetyksi, että B:n aviomies A oli tilannut kommandiittiyhtiöltä sähköasennustöitä B:n omistaman Tampereella sijaitsevan omakotitalon lämmitysjärjestelmän muuttamiseksi. Työt oli tehty marraskuussa 1981. Sähköasennustöistä, laitteista ja tarvikkeista kommandiittiyhtiö oli laskuttanut A:ta 4.540,55 markalla. Kun A ei ollut maksanut laskuja, kommandiittiyhtiö oli hakenut häntä vastaan maksamismääräyksen, mutta suoritetussa ulosmittausyrityksessä A oli todettu varattomaksi. Tämän vuoksi ja koska asennustyöstä koituva hyöty oli kokonaisuudessaan tullut B:n hyväksi kommandiittiyhtiö oli vaatinut, että B velvoitettaisiin suorittamaan sille mainittu laskusaatava.\n        B oli kiistänyt kanteen ja katsonut, ettei hän ollut vastuussa miehensä tekemästä velasta, mutta myöntänyt, että laskujen tarkoittamat työt oli tehty hänen omistamassaan omakotitalossa ja että laskut olivat määrältään oikeat.\n        Koska laskujen tarkoittamat työt oli tehty B:n omistamaan, hänen ja hänen miehensä ja perheensä asumaan omakotitaloon ja kun hän oli jutun haasteen tiedoksiantamisen jälkeen tarjoutunut suorittamaan kommandiittiyhtiölle 3.000 markka rahana ja antamaan loppuosasta vekselin ja kun hänen oli näin ollen katsottava hyväksyneen kyseiset työt, RO oli katsonut, että B oli vastuussa kyseisten laskujen maksamisesta kommandiittiyhtiölle. Näillä perusteilla RO oli velvoittanut B:n suorittamaan kommandiittiyhtiölle vaaditut 4.508,55 markkaa 16 prosentin vuotuisine korkoineen 5.1.1982 lukien sekä korvaamaan kommandiittiyhtiön oikeudenkäyntikulut 1.200 markalla.\n      \n      \n        Turun HO:n tuomio 25.3.1983\n        HO, jossa B oli vaatinut kanteen hylkäämistä, oli tutkinut jutun. Koska kysymyksessä oleva sähköasennustyö oli tehty B:n omistamaan omakotitaloon, jossa hän oli perheineen asunut, ja koska työ oli jutussa kuullun todistajan kertoman mukaan kestänyt useita päiviä eikä B ollut työn kestäessä tehnyt huomautusta työn tilaamista vastaan, hänen oli katsottava hyväksyneen työn. Kun A oli Tampereen RO:n 24.3.1982 antamalla maksamismääräyksellä velvoitettu maksamaan kommandiittiyhtiölle nyt kysymyksessä oleva saatava, HO oli katsonut, ettei ollut syytä muuttaa RO:n päätöstä muulla tavoin kuin että B velvoitettiin yhteisvastuullisesti maksamismääräyksellä maksuvelvolliseksi määrätyn A:n kanssa suorittamaan kommandiittiyhtiölle RO:n päätöksessä mainitut 4.508 markkaa 55 penniä 5 prosentin korkoineen haasteen tiedoksiantopäivästä 9.6.1982 lukien.\n      \n    \n    \n      KORKEIN OIKEUS\n      B pyysi valituslupaa ja haki muutosta HO:n tuomioon vaatien tuomion kumoamista ja kanteen hylkäämistä. Lupa myönnettiin. Kommandiittiyhtiö vastasi hakemukseen.\n      KKO t. lausui perusteluinaan:\n      Puolisot vastaavat avioliittolain 52 §:n 1 momentin mukaan pääsääntöisesti kumpikin itse tekemästään velasta. Pykälän 2 momentin mukaan puolisot vastaavat kuitenkin yhteisvastuullisesti muusta kuin rahavelasta, jonka jompikumpi heistä on tehnyt perheen elatusta varten.\n      Kysymyksessä oleva, rakennuksen parannusta varten tehty velka ei ole avioliittolain 52 §:n 2 momentissa tarkoitettua perheen elatusta varten tehtyä velkaa. B ei liioin vastaa velasta yksinomaan sillä perusteella, että työt on tehty hänen omistamansa talon parantamiseksi.\n      Tässä tapauksessa B on kuitenkin ollut tietoinen siitä, että hänen miehensä A on suunnitellut talon lämmitysjärjestelmän muuttamista ja että hän on osaksi toteuttanut suunnitelmat tilaamalla puheena olevat asennustyöt C Ky:ltä sekä että sähköliike on suorittanut työt. Edelleen hän on ollut tietoinen siitä, että A taloudellisten vaikeuksiensa vuoksi tuskin oli kykenevä maksamaan töitä. Kun B, saatuaan tiedon tilauksen tekemisestä tai töiden aloittamisesta, ei ole ilmoittanut sähköliikkeelle, ettei hän vastaa töiden maksamisesta, vastaa hän talon omistajana asennustöiden maksamisesta.\n      Edellä lausumillaan ja muutoin HO:n mainitsemilla perusteilla KKO jätti asian HO:n tuomion lopputuloksen varaan. B velvoitettiin suorittamaan kommandiittiyhtiölle korvaukseksi sille vastauksen antamisesta KKO:ssa aiheutuneista kuluista 1.000 markkaa.\n      \n        Eri mieltä olevien jäsenten lausunnot\n        Oikeusneuvos Lehtonen: Puheena olevan omakotitalon lämmitysjärjestelmän muuttamiseen liittyneen sähköasennustyön on C Ky:ltä tilannut omissa nimissään B:n aviopuoliso A, jonka ei ole edes väitetty toimineen vaimonsa valtuuttamana. B:n ei ole näytetty sitoutuneen maksamaan työtä tai siihen käytettyjä tarvikkeita. Avioliittolain 52 §:n mukaan B ei vastaa velasta, jonka A hänen aviopuolisonaan on tehnyt muuta tarkoitusta kuin perheen elatusta varten, eikä B silläkään perusteella, että mainittu työ on tehty hänen omistamansa ja puolisoiden yhteisesti hallitseman omakotitalon hyväksi, ole vastuussa kommandiittiyhtiön saatavan maksamisesta. Sen vuoksi harkitsen oikeaksi, kumoten HO:n tuomion ja RO:n päätöksen, hylätä kanteen kokonaisuudessaan ja vapauttaa B:n alempien oikeuksien hänelle asettamasta maksuvelvollisuudesta ja velvollisuudesta korvata kommandiittiyhtiön oikeudenkäyntikuluja RO:n osalta.\n        Oikeusneuvos Miettinen oli samaa mieltä kuin oikeusneuvos Lehtonen.\n      \n      \n        Ratkaisuun osallistuneet: oikeusneuvokset Portin ja Ketola sekä ylimääräinen oikeusneuvos Mäkinen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-11-09"
  ],
  "judgmentNumber": [
    "II192"
  ],
  "date": [
    "1983-11-04"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II192"
  ],
  "year": [
    "1984"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}