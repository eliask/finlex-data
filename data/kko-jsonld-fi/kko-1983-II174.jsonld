{
  "@id": "sfecli:kko/1983/II174",
  "languageVersion": [
    {
      "@id": "sfecli:kko/1983/II174/fin",
      "title_fi": [
        "KKO:1983-II-174"
      ],
      "abstract_fi": [
        "\n    Tie- ja vesirakennuslaitoksen työsopimussuhteiselle työntekijälle oli perusteettomasti maksettu matkakustannusten korvausta ja päivärahoja yli 4 vuoden ajalta. Työntekijän ei ollut näytetty antaneen TVH:lle virheellisiä tietoja siitä, missä hän oli asunut tuona aikana. Hän oli myös, kun otettiin huomioon maksuajan pituus sekä matkakustannusten korvausten ja päivärahojen maksuperusteita koskevien säännösten tulkinnanvaraisuus, voinut luottaa siihen, että TVH oli asianmukaisesti selvittänyt maksuperusteet ja velvollisuutensa matkakustannusten korvausten ja päivärahojen suorittamiseen. Näistä syistä ja työntekijän varallisuusolojen vuoksi katsottiin kohtuulliseksi, että hän palautti vain osan saamastaan perusteettomasta edusta.\n  "
      ],
      "hasFormat": {
        "@id": "sfecli:kko/1983/II174/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Jyväskylän RO:n päätös 10.3.1980\n        Tie- ja vesirakennushallituksen A:ta vastaan ajamasta kanteesta RO oli päätöksessään lausunut selvitetyn, että tie- ja vesirakennuslaitoksen Keski-Suomen piirin palveluksessa työsopimuksen nojalla ollut A oli 1.12.1971 lukien ollut komennettuna Jyväskylän - Vaajakosken moottoritietyömaalle, jossa hän oli tehnyt toimistotyötä. Sanottu työsopimus, joka oli tehty aluksi työmaalle, oli 1.4.1972 alkaen muutettu piirikonttorisopimukseksi ja A:lle oli sen johdosta maksettu viimeksi mainitun päivän ja seuranneen heinäkuun 21 päivän väliseltä ajalta korvaus matkoista hänen kotoaan Jyväskylän kaupungista työmaalle ja takaisin sekä päivärahat. Valtion työntekijöiden matkakustannusten korvaamisesta 12.7.1972 annetun ja 1.8.1972 voimaan tulleen valtioneuvoston päätöksen mukaan A:lle ei kuitenkaan työmatkan lyhyyden takia ollut enää oikeutta saada päivärahaa, joten hänelle oli korvattu vain sanotut työmatkat. A oli 16.9.1974 ilmoittanut työnantajalleen, että hänen asuinpaikkansa oli muuttunut Jyväskylän kaupungista Hankasalmelle, jossa hän oli saman kuun 11 päivästä lukien henkikirjoitettuna. A:n työmatkan tämän johdosta pidennyttyä hän oli alkanut laskuttaa korvausta viikonloppumatkoista työmaalta Hankasalmelle ja takaisin sekä päivärahaa. A:lle oli 16.9.1974 ja 3.11.1978 väliseltä ajalta maksettu näitä matkakustannusten korvauksia ja päivärahoja yhteensä 39 205 markkaa 90 penniä, minkä lisäksi hänelle oli korvattu työmatkat Jyväskylästä työmaalle ja takaisin.\n        RO oli Jyväskylän poliisilaitoksen todistuksen ja myös muun jutussa esitetyn selvityksen nojalla katsonut, että A oli 1.1.1972 - 30.9.1979 asunut ja 14.12.1971 - 11.9.1974 ollut kirjoilla Jyväskylän kaupungissa.\n        Edellä sanotun perusteella ja kun A:n asumisolosuhteissa ei ollut syksyllä 1974 tapahtunut sellaista muutosta, että hänen asuinpaikkansa olisi muuttunut Jyväskylästä Hankasalmelle, A:lla ei ollut oikeutta saada ajalta 16.9.1974 - 3.11.1978, jolloin hänen asuinpaikkansa oli ollut Jyväskylän kaupunki, korvausta viikonloppumatkoista työmaalta Hankasalmelle hänen isänsä kotiin eikä myöskään päivärahaa. Sen vuoksi RO oli velvoittanut A:n suorittamaan tie- ja vesirakennushallitukselle hänen perusteettomasti saamansa 39 205 markka 90 penniä 5 prosentin korkoineen haasteen tiedoksiantopäivästä 6.11.1979 lukien.\n      \n      \n        Vaasan HO:n tuomio 18.3.1982\n        HO, jonka tutkittavaksi A oli saattanut jutun, oli tuomiossaan, hyläten perusteettomana A:n HO:ssa kanteen hylkäämistä koskevan vaatimuksen ohella toissijaisesti esittämän vaatimuksen että hänen ajalta 16.9.1974 - 3.11.1978 maksamansa asumiskustannukset 13 300 markkaa laillisine korkoineen kuitattaisiin tie- ja vesirakennushallituksen vaatimusta vastaan, ettei ollut syytä muuttaa RO:n päätöstä. A velvoitettiin korvaamaan tie- ja vesirakennushallituksen vastauskulut 150 markalla.\n      \n    \n    \n      KORKEIN OIKEUS\n      Pyytäen valituslupaa A haki muutosta HO:n tuomioon. Lupa myönnettiin. Tie- ja vesirakennushallitus antoi siltä pyydetyn vastauksen.\n      KKO t. tutki jutun. Tie- ja vesirakennushallitus oli niin kuin RO oli päätöksessään todennut maksanut A:lle 16.9.1974 ja 3.11.1978 väliseltä ajalta perusteettomasti edellä mainittuja matkakustannusten korvauksia ja päivärahoja yhteensä 39 205 markkaa 90 penniä. A oli työnantajalleen vastuussa saamastaan perusteettomasta edusta. Harkitessaan A:n tie- ja vesirakennushallitukselle palautettavan edun määrää KKO totesi, ettei A:n ollut näytetty antaneen tie- ja vesirakennushallitukselle virheellisiä tietoja siitä, missä hän oli asunut sanottuna aikana. A oli, kun otettiin huomioon sen ajan pituus, jolta matkakustannusten korvaukset ja päivärahat oli maksettu, ja näiden korvausten ja päivärahojen maksuperusteita koskevien säännösten tulkinnanvaraisuus työntekijän asuinpaikan määrittelyn osalta, voinut luottaa siihen, että tie- ja vesirakennushallitus oli asianmukaisesti selvittänyt maksuperusteet ja velvollisuutensa matkakustannusten korvausten ja päivärahojen suorittamiseen. Näistä syistä ja A:n varallisuusaseman vuoksi oli kohtuullista, että hän ei joutunut palauttamaan saamaansa perusteetonta etua kokonaisuudessaan vaan maksoi siitä vain osan. Kohtuulliseksi määräksi KKO arvioi 10 000 markkaa.\n      Mainitulla perusteella KKO muutti HO:n tuomiota siten, että A:n tie- ja vesirakennushallitukselle saamanaan perusteettoman etuna palautettava määrä alennettiin 10 000 markkaan, jolle määrälle oli maksettava 5 prosentin korko 6.11.1979 lukien. Muutoin HO:n tuomio jäi pysyväksi.\n      \n        Ratkaisuun osallistuneet: oikeusneuvokset Miettinen, Hiltunen ja af Hällström sekä ylimääräiset oikeusneuvokset Mäkinen ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II174"
  ],
  "description": [
    "http://data.finlex.fi/voc/kko/swe/c14b8975",
    "http://data.finlex.fi/voc/kko/fin/b30ac780"
  ],
  "judgmentNumber": [
    "II174"
  ],
  "date": [
    "1983-05-17"
  ],
  "issued": [
    "1983-12-16"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}