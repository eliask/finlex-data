{
  "@id": "sfecli:kko/1983/II83",
  "languageVersion": [
    {
      "@id": "sfecli:kko/1983/II83/fin",
      "title_fi": [
        "KKO:1983-II-83"
      ],
      "abstract_fi": [
        "\n    15 pv:nä. 83. A oli antanut V:lle vastasitoumuksen korvata V:lle vaadittaessa se, mitä V joutui A:n puolesta antamansa takauksen perusteella suorittamaan. C oli antanut V:lle A:n puolesta omavelkaisen takauksen A:n vastasitoumuksen täyttämisestä. C:n antamassa takauksessa ei ollut ehtoa suoritusajankohdasta. C:n antamaan takaukseen ei ollut sovellettava TakausA 4 §:ssä säädettyä vuoden vanhentumisaikaa.\n    Ks. KKO:1997:31\n  "
      ],
      "hasFormat": {
        "@id": "sfecli:kko/1983/II83/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Säästöpankki V oli C:lle 1.9.1980 tiedoksi toimituttamansa haasteen nojalla Porin RO:ssa lausunut, että V oli 11.5.1978 mennyt omavelkaiseen takaukseen vakuutusyhtiö B:n A Oy:lle myöntämän 160 000 markan määräisen vekselivelan takaisinmaksamisesta korkoineen ja kuluineen. 11.4.1979 vekseli oli uudistettu jäljellä olevalta 120 000 markan pääomaltaan erääntymispäivän ollessa 11.5.1979. Koska A oli tuolloin ollut konkurssissa, V oli 11.6.1979 maksanut takauksensa perusteella vekselin pääoman 120 000 markkaa sekä korkoa 11.5 - 11.6.1979 väliseltä ajalta 1 250 markkaa. C oli sitoutunut omavelkaiseen vastatakaukseen kerrotusta takauksesta V:lle. Sen vuoksi ja koska vastatakaaja ei ollut lunastanut V:ltä vastatakamaansa vekseliä, V oli vaatinut, että C velvoitettaisiin suorittamaan V:lle mainittua vekseliä vastaan 120 000 markkaa 13,75 prosentin korkoineen 11.5.1979 lukien ja provisiota kolmasosa sadalta vekselin määrästä sekä korvaamaan pankin oikeudenkäyntikulut.\n      C:n vastustettua kannetta RO p. 4.5.1981 oli lausunut selvitetyksi,\n      että V oli 11.5.1978 antamansa pankkitakauksen perusteella suorittanut 11.6.1979 B:lle jäännöspääoman 120 000 markkaa siitä A:n asettamasta, alkuperäispääomaltaan 160 000 markan vekselistä, jonka asettamispäivä oli ollut 11.4.1979 ja erääntymispäivä 11.5.1979, ja\n      että edellä mainitusta pankkitakauksesta A, jonka 13.7.1979 alkanut konkurssi oli 20.8.1979 varojen puutteessa rauennut, oli antanut V:lle Harjavallassa 11.5.1978 päivätyn asiakkaan vastasitoumuksen, missä A oli sitoutunut vaadittaessa korvaamaan V:lle kaiken sen minkä pankki harkitsisi edellä mainitun pankkitakauksensa nojalla olevansa velvollinen suorittamaan, samoin kuin pankin mahdolliset kulut, sekä\n      että C oli 26.5.1978 päivätyssä vastasitoumuksen takauksessa sitoutunut A:n puolesta omavelkaiseen takaukseen V:tä kohtaan A:n vastasitoumuksen täyttämisestä.\n      Sen vuoksi ja kun saaminen oli erääntynyt takaajaa kohtaan jo 11.6.1979, eikä kannetta ollut nostettu yhden vuoden kuluessa erääntymispäivästä, RO oli takausmiehen edesvastaus-velvollisuuden tarkemmasta määräämisestä 24.2.1973 annetun asetuksen 4 §:n nojalla, sellaisena kuin tuon lainkohta oli 18.5.1973 annetussa laissa, hylännyt kanteen liian myöhään nostettuna.\n      Turun HO, jonka tutkittavaksi säästöpankki V oli saattanut jutun t. 30.4.1982 oli tutkinut sen. V:n mentyä 11.5.1978 omavelkaiseen takaukseen vakuutusyhtiö B:lle A Oy:n sille olevasta 160 000 markan suuruisesta vekselivelasta A oli samana päivänä sitoutunut vaadittaessa korvaamaan V:lle kaiken sen, minkä pankki takaussitoumuksen nojalla harkitsi olevansa velvollinen suorittamaan B:lle samoin kuin pankin mahdolliset kulut, sekä maksamaan V:n suorittamalle määrälle korkoa enintään 6 prosenttia vuodessa yli pankin kulloinkin voimassa olevan korkeimman talletuskoron sekä lisäksi muun muassa ehdoilla, että vastasitoumus oli voimassa siinäkin tapauksessa, että pankkitakaus samansuuruisena tai pienemmän määräisenä kerran tai useammin pidennettiin tai uudistettiin. C oli 26.5.1978 sitoutunut A:n puolesta omavelkaiseen takaukseen A:n vastasitoumuksen täyttämisestä. V oli takauksensa perusteella suorittanut B:lle 11.6.1979 vekselivelan jäljellä olleen pääoman 120 000 markkaa sekä korkoa 11.5 - 11.6.1979 väliseltä ajalta 12 250 markkaa. C:n antamassa edellä mainitussa vastasitoumuksen takauksessa ei ollut määrättyä erääntymispäivää eikä se sisältänyt velvoitetta suoritukseen määrätyn ajan kuluessa eikä siinä ollut myöskään viitattu päävelkaa koskeviin ehtoihin, joten siihen ei ollut sovellettava takausmiehen edesvastaus-velvollisuuden tarkemmasta määräämisestä annetun asetuksen 4 §:ssä säädettyä vuoden vanhentumisaikaa. Sen vuoksi ja koska C oli tunnustanut vastasitoumuksen takauksen oikeaksi eikä ollut kiistänyt, ettei säästöpankki olisi maksanut päävelkaa, HO oli, kumoten RO:n päätöksen, velvoittanut C:n suorittamaan V:lle vekseliä vastaan 120 000 markkaa 13,75 prosentin korkoineen 11.5.1979 lukien, provisiota 400 markkaa sekä korvaukseksi oikeudenkäyntikuluista RO:ssa 1 500 markkaa.\n      Pyytäen valituslupaa C haki muutosta HO:n tuomioon. Lupa myönnettiin ja säästöpankki V antoi siltä hakemusten johdosta pyydetyn vastauksen.\n      C vaati HO:n tuomion kumoamista ja kanteen hylkäämistä hänen antamansa takauksen vanhentumisen perusteella.\n    \n    \n      \n      KKO t. tutki jutun ja katsoi, ettei ollut syytä muuttaa HO:n tuomiota.\n      \n        Ratkaisuun osallistuneet: oikeusneuvokset Ailio, Heinonen ja af Hällström sekä ylimääräiset oikeusneuvokset Paasikoski ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II83"
  ],
  "description": [
    "http://data.finlex.fi/voc/kko/swe/4b571cf1",
    "http://data.finlex.fi/voc/kko/fin/c717c86c",
    "http://data.finlex.fi/voc/kko/swe/c6ccd1cf"
  ],
  "judgmentNumber": [
    "II83"
  ],
  "date": [
    "1982-11-11"
  ],
  "issued": [
    "1983-06-15"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}