{
  "@id": "sfecli:kko/1992/85",
  "languageVersion": [
    {
      "@id": "sfecli:kko/1992/85/fin",
      "title_fi": [
        "KKO:1992:85"
      ],
      "abstract_fi": [
        "\n    Poliisikonstaapelit olivat vapaa-ajalla ollessaan saaneet nimismieheltä määräyksen noutaa syytetty oikeuteen ja suorittaneet tehtävän.\n    Niihin valtion varoista maksettaviin kustannuksiin, jotka aiheutuivat oikeuteen noudettavaksi määrätyn henkilön oikeuteen tuomisesta ja jotka noudettava velvoitettiin korvaamaan valtiolle, ei voitu sisällyttää poliisin palkkaa tuomiseen käytetyltä ajalta.\n  "
      ],
      "hasFormat": {
        "@id": "sfecli:kko/1992/85/fin/txt",
        "content_fi": [
          "\n    \n      HAKEMUS KORKEIMMASSA OIKEUDESSA\n      A, joka oli määrätty noudettavaksi oikeuteen, oli tuotu Limingalta Espoon kihlakunnanoikeuteen konstaapeleiden B:n ja C:n toimesta, jotka oli määrätty tehtävään heidän ollessaan vapaa-ajalla. Matka oli tehty B:n autolla. Kihlakunnanoikeus velvoitti 4.7.1990 julistamassaan päätöksessä A:n korvaamaan B:lle matkakustannusten korvauksena, kokopäivärahana, yömatkarahana ja virkaehtosopimuksen pohjalta arvioituna työpalkkana yhteensä 2 893 markkaa ja C:lle kokopäivärahana, yömatkarahana ja samalla tavoin arvioituna työpalkkana yhteensä 1 067 markkaa. Ottaen huomioon oikeudenkäymiskaaren 12 luvun 23 §:n ja valtion varoista maksettavista todistelukustannuksista annetun lain säännökset apulaisoikeuskansleri on saattanut asian Korkeimman oikeuden tietoon niitä toimenpiteitä varten, joihin asia antaa aihetta.\n    \n    \n      KORKEIMMAN OIKEUDEN RATKAISU 11.6.1992\n      \n        Perustelu\n        Oikeudenkäymiskaaren 12 luvun 23 §:n mukaan kustannukset tuomioistuimeen tuomisesta maksetaan valtion varoista. Päättäessään asian tuomioistuimen on velvoitettava tuotu korvaamaan valtiolle mainitut kustannukset. Kustannusten ja korvausten määräämisestä, suorittamisesta ja tilittämisestä sekä muutoksenhausta niitä koskevaan päätökseen on voimassa, mitä todistajille valtion varoista maksettavista korvauksista on säädetty. Valtion varoista maksettavista todistelukustannuksista 15.9.1972 annetun lain (666/72) 1, 5 ja 6 §:n mukaan valtion varoista suoritetaan matkakustannusten korvauksena matkasta aiheutuneet tarpeelliset menot ja toimeentulokustannusten korvauksena päivärahaa ja majoittumiskorvausta. Sanotun lain 7 §:n mukaan taloudellisesta menetyksestä suoritetaan korvauksena enintään määrä, minkä siihen oikeutettu osoittaa uskottavasti menettäneensä. Saman lain 16 §:ssä säädetään, että jos vastaaja on tehnyt rikoksen, jonka johdosta hänelle on vaadittu rangaistusta tai muuta seuraamusta, on vastaaja velvoitettava suorittamaan valtiolle sen varoista tämän lain nojalla maksettavaksi määrätty korvaus.\n        Asiassa saadun selvityksen mukaan konstaapelit B ja C ovat olleet vapaa-ajalla saadessaan Limingan piirin nimismiehen määräyksen tuoda noudettavaksi määrätty A Limingasta Espoon kihlakunnanoikeuden istuntoon. Määräyksen mukaisesti he ovat tuoneet A:n sanottuun istuntoon B:n autolla. Matka on alkanut 3.7.1990 kello 14 ja päättynyt Limingalle palattua 4.7.1990 kello 11. Kun B ja C ovat tehneet matkan nimismiehen määräyksestä, matkaan käytetty aika on katsottava heidän työajakseen, josta he asiassa saadun selvityksen mukaan ovat oikeutettuja saamaan virkaehtosopimuksen mukaisen korvauksen. Sanottua korvausta ei sen vuoksi voida sisällyttää oikeudenkäymiskaaren 12 luvun 23 §:n nojalla valtion varoista maksettavaan korvaukseen.\n        Espoon kihlakunnanoikeus on purkuhakemuksessa tarkoitetussa päätöksessään velvoittanut A:n korvaamaan B:lle matkakustannukset oman auton käytöstä sekä B:lle ja C:lle kummallekin kokopäivärahan, yömatkarahan ja virkaehtosopimuksen pohjalta arvioidun työpalkan matkaan käytetyltä ajalta. Kihlakunnanoikeuden päätös perustuu ilmeisesti väärään lain soveltamiseen.\n      \n      \n        Lainkohdat\n        Oikeudenkäymiskaari 12 luku 23 § ja 31 luku 8 § 4 kohta\n      \n      \n        Päätöslauselma\n        Espoon kihlakunnanoikeuden 4.7.1990 julistama päätös numero 475 puretaan siltä osin kuin A on siinä velvoitettu suorittamaan korvaukset noutokustannuksista B:lle ja C:lle. Asia otetaan välittömästi tutkittavaksi ja valtion varoista määrätään maksettavaksi korvaukseksi A:n oikeuteen tuomisesta vanhemman konstaapelin viransijaiselle B:lle matkakustannusten osalta 1 608 markkaa, kokopäivärahan osalta 139 markkaa ja yömatkarahan osalta 25 markkaa eli yhteensä 1 772 markkaa ja nuoremman konstaapelin viransijaiselle C:lle kokopäivärahan osalta 139 markkaa ja yömatkarahan osalta 25 markkaa eli yhteensä 164 markkaa. A velvoitetaan korvaamaan mainitut määrät valtiolle eli yhteensä 1 936 markkaa. Muulta osin noutokustannusten korvausta koskevat vaatimukset hylätään.\n        \n          Ratkaisuun osallistuneet: oikeusneuvokset Ailio, Portin, Riihelä, Taipale ja Wirilander\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1992-06-11"
  ],
  "judgmentNumber": [
    "85"
  ],
  "date": [
    "1992-03-31"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1992:85"
  ],
  "year": [
    "1992"
  ],
  "description": [
    "http://data.finlex.fi/voc/kko/swe/ddb7b8e4",
    "http://data.finlex.fi/voc/kko/fin/463fe643"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}