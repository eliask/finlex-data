{
  "@id": "sfecli:kko/1981/II57",
  "languageVersion": [
    {
      "@id": "sfecli:kko/1981/II57/fin",
      "title_fi": [
        "KKO:1981-II-57"
      ],
      "abstract_fi": [
        "\n    A:n leski B oli ennen ositusta kanteellaan vaatinut itselleen velalliselta C:ltä omana osuutenaan puolet saatavasta, joka oli ollut A:n ja B:n yhteistä omaisuutta. Kanne jätettiin tutkimatta.\n  "
      ],
      "hasFormat": {
        "@id": "sfecli:kko/1981/II57/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      B oli Teuvo C:lle ja tämän vaimolle 23.9.1977 tiedoksi toimituttamansa haasteen nojalla Ulvilan KO:ssa kertonut, että hän oli yhdessä miehensä A:n kanssa 27.4.1967 allekirjoitetulla kauppakirjalla myynyt omistamansa tilan X pojalleen Teuvo C:lle ja tämän vaimolle. A oli kuollut 19.11.1976 . A:n ja B:n välisen keskinäisen testamentin mukaan jälkeen jäänyt aviopuoliso sai täyden omistusoikeuden kaikkeen yhteiseen omaisuuteen. Ostaessaan mainitun tilan Teuvo C ja hänen vaimonsa olivat saaneet omistukseensa 5 000 markan arvoisen traktorin, 2 800 markan arvoisen henkilöauton, 100 markan arvoisen äkeen, 100 markan arvoiset peräkärryt, 100 markan arvoisen silmukkakultivaattorin, 100 markan arvosta viljasäkkejä, 100 markan arvoiset kaksi sirkkelinterää ja 100 markan arvoiset maitotalousvälineet eli maatalousirtaimistoa yhteensä arvoltaan 8 400 markkaa, joiden osalta Teuvo C ja tämän vaimo eivät olleet suorittaneet korvausta. Lisäksi A:lla ja B:llä oli ollut saatavaa vesilaitteiden teosta 520 markkaa ja vuokrasaatavaa koneiden käytöstä 2 500 markkaa. Tämän vuoksi ja kun edellä mainittua testamenttia ei ollut vielä annettu tiedoksi perillisille, B oli vaatinut, että Teuvo C ja hänen vaimonsa velvoitettaisiin yhteisvastuullisesti suorittamaan hänelle puolet saatavien määrästä eli maatalousirtaimiston osalta yhteensä 4 200, vesilaitteiden teosta 360 ja maatalouskoneiden vuokrana 1 250 markkaa 6 prosentin korkoineen haasteen tiedoksiannosta lukien.\n      Teuvo C ja hänen vaimonsa vastustettua kannetta KO p. 10.1.1978 oli katsonut jääneen näyttämättä, että Teuvo C ja hänen vaimonsa olisivat ottaneet omistukseensa äkeen, peräkärryt, maitotalousvälineet, silmukkakultivaattorin, viljasäkkejä ja kaksi sirkkelinterää tai että he olisivat sitoutuneet maksamaan maatalouskoneiden käytöstä korvausta taikka että he olisivat velvolliset suorittamaan korvauksen vaihdossa käytetystä traktorista tai vesilaitteiden teosta. Sen vuoksi ja kun vaatimus henkilöauton osalta oli vanhentunut eikä B ollut näyttänyt muutakaan perustetta vaatimuksilleen, KO oli hylännyt kanteen.\n      Turun HO, jonka tutkittavaksi B oli saattanut jutun, p. 21.9.1979 oli käsitellyt sen; ja koska kysymyksessä olevat saatavat kuuluivat B:n ja A:n yhteiseen omaisuuteen, jota kuolinpesän osakkaat avioliittolain 86 §:n ja perintökaaren 18 luvun 2 §:n 1 momentin säännösten mukaan hallitsivat yhteisesti, ja kun B ei siten voinut yksin ajaa kysymyksessä olevaa mainittujen saatavien osia koskevaa kannetta eikä KO:n niin ollen olisi pitänyt ottaa kannetta tutkittavakseen, HO, kumoten ja poistaen KO:n päätöksen, oli jättänyt kanteen tutkimatta. B oli velvoitettu suorittamaan Teuvo C:lle ja hänen vaimolleen yhteisesti korvaukseksi heillä jutun vuoksi HO:ssa olleista kuluista 500 markkaa.\n      B pyysi lupaa hakea muutosta HO:n päätökseen ja lupahakemukseensa sisällytti muutoksenhakemuksen. Teuvo C ja hänen vaimonsa yhteisesti vastasivat hakemukseen.\n    \n    \n      KORKEIN OIKEUS\n      KKO p. myönsi muutoksenhakuluvan, tutki valituksen ja totesi, että B oli kanteessaan vaatinut Teuvo C:n ja tämän vaimon velvoittamista suorittamaan hänelle määrätyn osan eli puolet sellaisista saatavista, jotka kanteenkin mukaan olivat olleet B:n ja hänen miesvainajansa A:n yhteistä omaisuutta. Kun B ei ollut edes väittänyt, että A:n kuoleman jälkeen olisi toimitettu hänen ja A:n omaisuuden ositus, jossa väitetyt yhteiset saatavat tai osa niistä, olisi jaettu B:lle, eikä B niin ollen voinut vaatia itselleen suoritusta noista saatavista, KKO katsoi, ettei ollut esitetty syytä muuttaa HO:n päätöksen lopputulosta, jonka varaan asia siis jäi. Asian laadun vuoksi Teuvo C ja tämän vaimo saivat kuitenkin pitää heillä jutusta KKO:ssa olleet kulut vahinkonaan.\n      \n        Ratkaisuun osallistuneet: oikeusneuvokset Jalanko, Heinonen, Grönqvist ja Lehtonen sekä ylimääräinen oikeusneuvos Rosokivi\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II57"
  ],
  "judgmentNumber": [
    "II57"
  ],
  "date": [
    "1980-07-08"
  ],
  "issued": [
    "1981-05-07"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}