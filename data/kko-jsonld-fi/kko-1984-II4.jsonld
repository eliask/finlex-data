{
  "@id": "sfecli:kko/1984/II4",
  "languageVersion": [
    {
      "@id": "sfecli:kko/1984/II4/fin",
      "title_fi": [
        "KKO:1984-II-4"
      ],
      "abstract_fi": [
        "\n    Sillä seikalla, että alkoholijuoman luvatonta myyntiä koskeneen jutun esitutkinnassa luvattomasti valmistettua alkoholijuomaa ostaneensa kertoneita henkilöitä kuultaessa esitutkintapöytäkirjaan oli tehty merkintä, että heitä oli kuultu syyllisiksi epäiltyinä alkoholijuoman laittomaan hallussapitoon, ei ollut merkitystä alkoholilain 88 §:ssä säädetyn syytteeseenpano-oikeuden kannalta.\n  "
      ],
      "hasFormat": {
        "@id": "sfecli:kko/1984/II4/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Nilsiän KO:n päätös 17.10.1980\n        Virallisen syyttäjän syytteestä KO oli päätöksessään katsonut selvitetyksi, että A, B, C, D, E, F, G, H, I ja J olivat Juankoskella:\n        1) A kesällä 1978 luvattomasti myynyt B:lle kaksi puolen litran pulloa pontikaksi kutsuttua alkoholijuomaa 30 markan hinnasta pullolta,\n        2) B kesällä ja syksyllä 1978 luvattomasti pitänyt hallussaan 1 kohdassa mainitun alkoholijuoman,\n        3) A elokuun 1979 ja 9.9.1980 välisenä aikana luvattomasti valmistanut useilla eri kerroilla pontikaksi kutsuttua alkoholijuomaa yhteensä 400 litraa ja yrittänyt kerran luvattomasti valmistaa mainittua alkoholijuomaa 120 litraa sekä luvattomasti myynyt valmistamastaan alkoholijuomasta noin 245 litraa 8.700 markan vastiketta vastaan,\n        4) C heinäkuun 1979 ja huhtikuun 1980 välisenä aikana useilla eri kerroilla luvattomasti pitänyt hallussaan yhteensä ainakin kaksi ja puoli litraa edellä 3 kohdassa mainittua alkoholijuomaa,\n        5) D kesällä 1979 ja elokuussa 1980 luvattomasti pitänyt hallussaan kummallakin kerralla yhden litran eli yhteensä kaksi litraa edellä 3 kohdassa mainittua alkoholijuomaa,\n        6) E syksyllä 1979 luvattomasti pitänyt hallussaan yhden litran edellä 3 kohdassa mainittua alkoholijuomaa,\n        7) F helmikuussa 1980 luvattomasti pitänyt hallussaan noin 300 grammaa edellä 3 kohdassa mainittua alkoholijuomaa,\n        8) G kevättalvella 1980 luvattomasti pitänyt hallussaan puoli litraa edellä 3 kohdassa mainittua alkoholijuomaa,\n        9) H keväällä 1980 luvattomasti pitänyt hallussaan yhden litran edellä 3 kohdassa mainittua alkoholijuomaa,\n        10) I kesä - heinäkuussa 1980 kolmella eri kerralla luvattomasti pitänyt hallussaan puoli litraa eli yhteensä puolitoista litraa edellä 3 kohdassa mainittua alkoholijuomaa, ja\n        11) J heinäkuussa 1980 luvattomasti pitänyt hallussaan puolitoista litraa edellä 3 kohdassa mainittua alkoholijuomaa.\n        Sen vuoksi KO, katsoen, että C:n, D:n ja I:n syyksi luettuja alkoholijuoman luvattomia hallussapitoja oli kohdaltaan pidettävä saman rikoksen jatkamisena, oli, tuomitessaan A:n rangaistuksiin luvattomasta alkoholipitoisen aineen valmistuksesta ja myynnistä, tuominnut B:n, E:n F:n, G:n, H:n ja J:n alkoholilain 86 §:n 1 momentin nojalla alkoholijuoman laittomasta hallussapidosta, J:n 8:aan 10 markan suuruiseen päiväsakkoon eli maksamaan sakkoa 80 markkaa ja B:n, E:n F:n, G:n ja H:n kunkin 8:aan 8 markan määräiseen päiväsakkoon eli maksamaan sakkoa 64 markkaa sekä C:n, D:n ja I:n alkoholilain 86 §:n 1 momentin ja rikoslain 7 luvun 2 §:n nojalla jatketusta alkoholijuoman laittomasta hallussapidosta, C:n 14:ään 22 markan suuruiseen päiväsakkoon eli maksamaan sakkoa 308 markkaa, D:n 12:een 9 markan suuruiseen päiväsakkoon eli maksamaan sakkoa 108 markkaa ja I:n 10:een 22 markan määräiseen päiväsakkoon eli maksamaan sakkoa 220 markkaa. Lisäksi KO oli alkoholilain 95 §:n 1 momentin 2 kohdan ja 4 momentin nojalla tuominnut menettämään valtiolle luvattomasti hallussapidetyn alkoholijuoman arvona, I:n ja J:n molemmat 21 markkaa, G:n 7 markkaa, C:n 35 markkaa, B:n, E:n ja H:n kunkin 14 markkaa, D:n 28 markkaa ja F:n 4 markkaa.\n      \n      \n        Itä-Suomen HO:n päätös 22.6.1982\n        HO:n, jonka tutkittavaksi virallinen syyttäjä oli saattanut jutun, oli päätöksessään lausunut, että koska B - J olivat nyt kysymyksessä olevassa A:ta vastaan ajetussa alkoholipitoisen aineen myyntiä ynnä muuta koskevassa jutussa poliisin toimittamassa esitutkinnassa kuulusteltaessa kertoneet vastaanottaneensa luvattomasti hallussa pitämänsä alkoholijuoman A:lta, virallisen syyttäjän ei olisi alkoholilain 88 §:n säännös huomioon ottaen pitänyt panna heitä syytteeseen sanotun alkoholijuoman luvattomasta hallussapidosta eikä KO:n ottaa rangaistusvaatimusta tutkittavakseen. Sen vuoksi HO oli poistanut KO:n lausunnon tästä rangaistusvaatimuksesta ja vapauttanut B:n - J:n heille tuomituista rangaistuksista. HO oli lisäksi, koska alkoholilain 88 §:n mukaan vain luvattomasti hallussapidetty aine oli saman lain 95 §:n mukaisesti menetetyksi tuomittava, hylännyt menettämisseuraamusta koskeneen vaatimuksen ja vapauttanut B:n - J:n korvausvelvollisuudesta valtiolle.\n      \n    \n    \n      KORKEIN OIKEUS\n      Pyytäen valituslupaa virallinen syyttäjä haki muutosta HO:n päätökseen. Lupa myönnettiin. B - J eivät käyttäneet heille varattua tilaisuutta vastauksen antamiseen. Hakemuksessaan virallinen syyttäjä katsoi, että alkoholilain 88 §:n sanamuodon mukaan syytteeseenpano-oikeutta ei ole henkilöön nähden, jota on kuultu todistajana poliisin toimittamassa esitutkinnassa. Kun B:tä - J:tä oli esitutkinnassa kuitenkin kuultu syyllisiksi epäiltyinä alkoholijuoman laittomasta hallussapidosta, syyttäjä vaati, että heidät tuomittaisiin KO:n heidän syykseen lukemista rikoksista riittävän ankariin rangaistuksiin sekä menettämisseuraamuksiin KO:n päätöksen mukaisesti.\n    \n    \n      KORKEIMMAN OIKEUDEN RATKAISU\n      \n        Perustelu\n        B - J ovat A:n alkoholipitoisen aineen myyntiä ynnä muuta koskeneen rikoksen selvittämisen yhteydessä poliisin toimittamassa esitutkinnassa kertoneet vastaanottaneensa luvattomasti hallussa pitämänsä alkoholijuoman A:lta. Sillä seikalla, että syytettyjä kuultaessa esitutkintapöytäkirjaan on tehty merkintä, että heitä on kuultu syyllisiksi epäiltyinä alkoholijuoman laittomasta hallussapidosta, ei kuitenkaan ole alkoholilain 88 §:ssä säädetyn syytteeseenpano-oikeuden kannalta merkitystä. Virallisen syyttäjän ei sen vuoksi olisi pitänyt panna heitä syytteeseen sanotun alkoholijuoman laittomasta hallussapidosta eikä KO:n ottaa rangaistusvaatimusta tutkittavakseen.\n      \n      \n        Päätöslauselma\n        HO:n päätöksen lopputulosta ei muuteta.\n      \n      \n        Eri mieltä olevien jäsenten lausunnot:\n        Oikeusneuvos Takala: B:tä - J:tä on sen jälkeen, kun poliisin tietoon oli joko A:n kertomuksen perusteella tai muutoin A:n tekemäksi epäiltyä rikosta tutkittaessa tullut, että B - J olivat vastaanottaneet A:lta alkoholijuomaa, kuultu esitutkinnassa epäiltynä syyllisiksi alkoholijuoman laittomaan hallussapitoon. Heitä ei siten ole kuultu A:n epäiltyä ammattimaista luvatonta alkoholipitoisen aineen valmistusta ja alkoholipitoisen aineen myyntiä ynnä muuta koskevan rikoksen selvittämiseksi toimitetussa, alkoholilain 88 §:ssä tarkoitetussa esitutkinnassa. Mainitun lainkohdan mukaan ei näin ollen ole ollut estettä panna heitä syytteeseen alkoholijuoman luvattomasta hallussapidosta eikä estettä ottaa rangaistusvaatimus tutkittavaksi. Tämän vuoksi B:n - J:n osalta kumoan HO:n päätöksen ja jätän asian KO:n päätöksen varaan.\n        Oikeusneuvos Manner: Olen samaa mieltä kuin oikeusneuvos Takala.\n      \n      \n        Ratkaisuun osallistuneet: oikeusneuvokset Manner, Takala ja Nikkarinen sekä ylimääräiset oikeusneuvokset Karetie ja Surakka.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II4"
  ],
  "description": [
    "http://data.finlex.fi/voc/kko/swe/847d6f33"
  ],
  "judgmentNumber": [
    "II4"
  ],
  "date": [
    "1983-06-17"
  ],
  "issued": [
    "1984-01-16"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}