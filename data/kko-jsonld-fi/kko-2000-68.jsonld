{
  "@id": "sfecli:kko/2000/68",
  "languageVersion": [
    {
      "@id": "sfecli:kko/2000/68/fin",
      "title_fi": [
        "KKO:2000:68"
      ],
      "abstract_fi": [
        "\n    A oli valmistaessaan suojatuista tietokoneohjelmista laittomat kopiot toiminut kommandiittiyhtiön lukuun. Kommandiittiyhtiö velvoitettiin yhteisvastuullisesti A:n kanssa suorittamaan tekijänoikeuden haltijalle tekijänoikeuslain 57 §:n 1 momentissa tarkoitettu kohtuullinen hyvitys.\n  "
      ],
      "hasFormat": {
        "@id": "sfecli:kko/2000/68/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Asian käsittely Tornion käräjäoikeudessa\n        Virallinen syyttäjä vaati A:n tuomitsemista rangaistukseen tekijänoikeusrikoksesta.\n        Asianomistaja X yhtyi rangaistusvaatimukseen ja vaati A:n velvoittamista suorittamaan sille tekijänoikeuslain 57 §:n 1 momentin mukaisena kohtuullisena hyvityksenä 174 160 markkaa korkoineen. Lisäksi X nostamallaan kanteella vaati, että Y Ky, jonka liiketoiminnassa ohjelmistoja oli kopioitu, A:n työnantajana ja B kommandiittiyhtiön vastuunalaisena yhtiömiehenä velvoitetaan yhteisvastuullisesti A:n kanssa suorittamaan sanottu hyvitys.\n        A, katsoen syyllistyneensä ainoastaan tekijänoikeusrikkomukseen, myönsi kohtuullisen hyvityksen määräksi 60 000 markkaa. Y Ky ja B kiistivät X:n kanteen.\n      \n      \n        Käräjäoikeuden tuomio 24.6.1997\n        Käräjäoikeus katsoi A:n rikkoneen ansiotarkoituksessa Y Ky:n nimissä tekijänoikeuslakia siten, että hän oli valmistanut kommandiittiyhtiön tiloissa laittomia kopioita X:n suojatuista tietokoneohjelmistoista kopioimalla niitä ohjelmistolevykkeille ja suoraan asiakkaille myytyihin tietokoneisiin. A:n toimesta oli asennettu ainakin 45 tietokoneeseen yhteensä 105 kappaletta laittomasti kopioituja X:n tietokoneohjelmistoja, ja Y Ky:n tiloista oli takavarikoitu yhteensä 107 ohjelmistolevykettä, jotka olivat sisältäneet 18 kappaletta X:n ohjelmistoja. Käräjäoikeus tuomitsi A:n tekijänoikeusrikoksesta.\n        Tekijänoikeuslain 57 §:n 1 momentin mukaisen kohtuullisen hyvityksen osalta käräjäoikeus lausui, että vahingonkorvauslain 3 luvun 1 §:n mukaan työnantaja oli velvollinen korvaamaan vahingon, jonka työntekijä virheellään tai laiminlyönnillään aiheutti. Y Ky oli siten velvollinen suorittamaan X:lle korvauksen kohtuullisesta hyvityksestä, jota koskevan korvausperusteen A oli aiheuttanut Y Ky:n työntekijänä.\n        Näillä ja muilla mainitsemillaan perusteilla käräjäoikeus velvoitti Y Ky:n suorittamaan X:lle tekijänoikeuslain 57 §:n 1 momentin mukaisena kohtuullisena hyvityksenä 174 160 markkaa korkoineen 16.1.1996 lukien. Siltä varalta, että hyvitystä ei saatu perityksi Y Ky:ltä, käräjäoikeus velvoitti A:n ja B:n yhteisvastuullisesti suorittamaan hyvityksen X:lle.\n        Asian ovat ratkaisseet käräjätuomari Korvuo sekä lautamiehet Lahdenperä, Rousu ja Rajala.\n        A sekä Y Ky ja B valittivat tekijänoikeuslain 57 §:n 1 momentin mukaisen kohtuullisen hyvityksen osalta hovioikeuteen. Valituksessaan A vaati hänen maksettavakseen tuomitun kohtuullisen hyvityksen alentamista 60 000 markaksi sekä Y Ky ja B puolestaan sanotun vaatimuksen hylkäämistä tai ainakin tuomitun hyvityksen alentamista.\n      \n      \n        Rovaniemen hovioikeuden tuomio 9.7.1998\n        Hovioikeus lausui, että tekijänoikeuslain 57 §:n 4 momentin mukaan tekijänoikeuslain 57 §:n 2 ja 3 momentissa tarkoitetuista korvauksista oli lisäksi voimassa, mitä vahingonkorvauslaissa säädettiin. Vahingonkorvauslakia sovellettiin siten tekijänoikeuslain 57 §:n 2 momentin mukaiseen korvaukseen, mutta ei tekijänoikeuslain 57 §:n 1 momentin mukaiseen kohtuulliseen hyvitykseen. A oli näin yksin vastuussa 57 §:n 1 momentin mukaisen kohtuullisen hyvityksen suorittamisesta.\n        Näillä ja muilla mainitsemillaan perusteilla hovioikeus muuttaen käräjäoikeuden tuomiota vapautti Y Ky:n ja B:n hyvityksen suorittamisvelvollisuudesta X:lle sekä velvoitti, hyvityksen määrää alentaen, A:n yksin suorittamaan X:lle tekijänoikeuslain 57 §:n 1 momentin mukaisena kohtuullisena hyvityksenä 60 000 markkaa käräjäoikeuden tuomitsemine korkoineen.\n        Asian ovat ratkaisseet hovioikeuden jäsenet Simola, Supponen ja Leena Hurmala-Juntura, joka on myös esitellyt asian.\n      \n    \n    \n      MUUTOKSENHAKU KORKEIMMASSA OIKEUDESSA\n      X:lle myönnettiin valituslupa. Valituksessaan X vaati Y Ky:n ja B:n velvoittamista suorittamaan sille yhteisvastuullisesti asiassa aikaisemmin tuomitun A:n kanssa tekijänoikeuslain 57 §:n 1 momentin mukaisena kohtuullisena hyvityksenä 60 000 markkaa korkoineen.\n      Y Ky ja B antoivat yhteisesti heiltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Käsittelyratkaisu\n        B on Tornion käräjäoikeudessa velvoitettu suorittamaan tekijänoikeuslain 57 §:n 1 momentin mukaista kohtuullista hyvitystä ainoastaan siinä tapauksessa, että sitä ei saada perityksi ensisijaisesti hyvitysvelvolliseksi tuomitulta Y Ky:ltä. X ei ole hakenut kyseiseltä osin muutosta käräjäoikeuden tuomioon. Tämän vuoksi siltä osin, kun X on Korkeimmassa oikeudessa vaatinut B:n velvoittamista ensisijaiseen hyvitysvastuuseen, vaatimus jätetään tutkimatta.\n      \n      \n        Pääasia\n        Tekijänoikeuslain 57 §:n 1 momentin mukaan se, joka käyttää teosta vastoin tekijänoikeuslakia, on velvollinen suorittamaan tekijälle kohtuullisen hyvityksen.\n        A on valmistaessaan X:n suojatuista tietokoneohjelmistoista käräjäoikeuden tuomiossa mainitut laittomat kopiot toiminut Y Ky:n lukuun. Menettelyn seurauksena kommandiittiyhtiö on välttynyt suorittamasta ohjelmistojen sisäänostohintaa. Tämän vuoksi myös kommandiittiyhtiö on velvollinen suorittamaan X:lle kohtuullisen hyvityksen ohjelmistojen tekijänoikeuslain vastaisesta käyttämisestä.\n        Yhtiömiesasemansa perusteella B vastaa kommandiittiyhtiön velvoitteista niiden täyteen määrään saakka käsittelyratkaisun kohdalla mainituista syistä johtuvine rajoituksineen.\n      \n      \n        Tuomiolauselma\n        Hovioikeuden tuomiota muutetaan. Y Ky velvoitetaan suorittamaan X:lle tekijänoikeuslain 57 §:n 1 momentin mukaisena kohtuullisena hyvityksenä 60 000 markkaa korkoineen korkolain 4 §:n 3 momentissa tarkoitetun korkokannan mukaan 16.1.1996 lukien. Kyseinen määrä Y Ky:n on suoritettava yhteisvastuullisesti hovioikeuden hyvitysvelvolliseksi tuomitseman A:n kanssa.\n        Siltä osin kuin hyvitystä ei saada perityksi Y Ky:ltä tai A:lta, B:n tulee suorittaa sanottu hyvitys korkoineen X:lle.\n        Muilta osin hovioikeuden tuomiota ei muuteta.\n        Asian ovat ratkaisseet oikeusneuvokset Nikkarinen, Haarmann, Wirilander, Tulokas ja Mansikkamäki. Esittelijä Jussi Karttunen (mietintö).\n      \n      \n        Esittelijän mietintö\n        Nuorempi oikeussihteeri Karttunen esitti Korkeimman oikeuden tuomion mukaisen mietinnön paitsi pääasiaa koskevien perustelujen kappaleen 2 osalta.\n        Tältä osin mietintö kuului.\n        A:n on lainvoimaisesti katsottu loukanneen X:n tekijänoikeutta kopioimalla käräjäoikeuden tuomiossa mainitut laittomat kopiot X:n suojatuista tietokoneohjelmista.\n        Tietokoneohjelmat kopioidessaan A on ollut Y Ky:n palveluksessa. Valmistaessaan mainitut laittomat kopiot A on toiminut Y Ky:n lukuun, minkä seurauksena kommandiittiyhtiö on välttynyt suorittamasta lisenssimaksuja X:lle. Asiassa ei ole näytetty, että A sanotulla tavalla menetellessään olisi toiminut kommandiittiyhtiön toimeksiannosta tai että Y Ky:n ainoa vastuunalainen yhtiömies B muutoinkaan olisi ollut menettelystä tietoinen. Kun A:n tehtävänä Y Ky:ssä, jossa hänen ja B:n ohessa on ollut ainoastaan yksi työntekijä sekä lisäksi oppisopimuksella A:n ja B:n poika, on ollut yleisesti tietokoneisiin liittyvistä asioista huolehtiminen ja vastaaminen sekä lisäksi muun ohessa erityisesti tietokoneiden kokoaminen ja myynti, myös Y Ky:n on katsottava olevan vastuussa edellä kerrottuun A:n tekijänoikeuslain rikkomiseen perustuvan hyvityksen suorittamisesta. Tämän vuoksi Y Ky on yhteisvastuullisesti A:n kanssa velvollinen suorittamaan X:lle vaaditun hyvityksen.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "2000-05-31"
  ],
  "judgmentNumber": [
    "68"
  ],
  "date": [
    "2000-02-10"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:2000:68"
  ],
  "year": [
    "2000"
  ],
  "description": [
    "http://data.finlex.fi/voc/kko/swe/654fc081",
    "http://data.finlex.fi/voc/kko/fin/4afd4e2f"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}