{
  "@id": "sfecli:kko/1983/II154",
  "languageVersion": [
    {
      "@id": "sfecli:kko/1983/II154/fin",
      "title_fi": [
        "KKO:1983-II-154"
      ],
      "abstract_fi": [
        "\n    Jutun alioikeudessa osittain voittanut asianosainen oli HO:ssa edelleen voittanut. HO:n olisi tullut lausua voittopuolen esittämästä hänellä HO:ssa olleiden oikeudenkäyntikulujen korvaamista koskevasta vaatimuksesta siinäkin tapauksessa, että HO oli tarkoittanut nuo kulut kuitattavaksi. KKO otti mainitun kuluvaatimuksen välittömästi tutkittavakseen.\n    Asia oli osittain häviöpuolen alioikeudessa esittämän väitteen johdosta tullut epäselväksi. Kun jutun alioikeudessa vain osittain voittaneella oli ollut aihetta hakea muutosta HO:ssa ja hän oli siellä edelleen voittanut, hänellä oli oikeus korvaukseen HO:ssa olleista kuluista.\n  "
      ],
      "hasFormat": {
        "@id": "sfecli:kko/1983/II154/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A:n B:tä vastaan ajamasta kanteesta Helsingin RO p. 16.9.1981 oli lausunut selvitetyn, että A oli 30.9. - 17.10.1980 välisen ajan ollut toistaiseksi voimassa olleessa työsuhteessa B:hen. A oli oikeudenkäynnissä kertonut B:n irtisanoneen hänen työsopimuksensa 13.10.1980 päättymään 17.10.1980 noudattamatta siten työsopimuslain mukaista yhden kuukauden irtisanomisaikaa ja jättäen maksamatta lain mukaisen irtisanomisajan palkkana 3 795 markkaa 44 penniä, vuosilomakorvauksina 354 markkaa 10 penniä ja matkakustannuksina 56 markkaa 10 penniä sekä lisäksi, kun työsuhteesta johtuvien saatavien maksaminen oli työsuhteen päättyessä viivästynyt, A:lle tämän vuoksi kuuluvaa odotusajan palkkaa 1 056 markkaa, mitä määriä korkoineen A oli oikeudenkäynnissä vaatinut. B oli ilmoittanut olevansa Suomen Maalarimestariliitto r.y:n jäsen ja noudattaneensa mainitun yhdistyksen työehtosopimusta. Tuon sopimuksen osana olleen irtisanomisen ja lomautuksen perusteita rakennusalalla koskevan sopimuksen mukaan irtisanomisaika tässä tapauksessa oli vain kahdeksan päivää, minkä vuoksi A saattoi olla oikeutettu vain kolmen päivän yhä saamatta olevaan irtisanomisajan palkkaan. Muilta osin B oli myöntänyt A:n vaatimukset oikeiksi.\n      A:n kiistettyä, että B olisi työnantajaliiton jäsen, RO oli todennut jutussa olevan erimielisyyttä siitä, oliko B työehtosopimukseen sidottu työnantaja, sekä lausunut pitävänsä muun selvityksen puuttuessa B:n ilmoitusta jäsenyydestään uskottavana. Näin ollen RO oli katsonut A:n olevan oikeutettu ainoastaan työehtosopimuksen mukaiseen kahdeksan päivän irtisanomisaikaan ja sen vuoksi velvoittanut B:n suorittamaan A:lle, paitsi myönnetyn vuosilomakorvauksen, matkakustannusten korvauksen ja odotusajanpalkan, irtisanomisajan palkkana kolmen päivän palkan vuosilomakorvauksineen eli yhteensä 599 markkaa 28 penniä korkoineen sekä korvaukseksi oikeudenkäyntikuluista 1 200 markkaa.\n      A oli hakenut Helsingin HO:ssa muutosta RO:n päätökseen vaatien B:n velvoittamista suorittamaan hänelle kanteen mukaisesti 18.10. - 13.11.1980 väliseltä ajalta vaaditun irtisanomisajan palkan vuosilomakorvauksineen sekä korvausta oikeudenkäyntikuluistaan HO:ssa.\n      HO t. 23.6.1982 oli lausunut, ettei B ollut näyttänyt A:n irtisanoessaan olleensa maalarinalan työehtosopimukseen osallisen Suomen Maalarimestariliitto r.y:n jäsen eivätkä tuon työehtosopimuksen määräykset siten sanotulla perusteella olleet sovellettavissa A:han nähden. B ei ollut näyttänyt muutakaan perustetta, jolla A:n oikeutta työsopimuslain perusteella määrättävään irtisanomisajan palkkaan olisi rajoitettava. A oli siten oikeutettu saamaan vaaditun palkan vuosilomakorvauksineen. Tällä perusteella HO oli, muuttaen RO:n päätöstä, velvoittanut B:n suorittamaan A:lle RO:n tuomitseman irtisanomisajan palkan ja korvauksen lisäksi 23-10. - 13.11.1980 välisen irtisanomisajan palkan vuosilomakorvauksineen eli yhteensä 3 196 markkaa 16 penniä korkoineen todeten, ettei RO:n päätökseen ollut haettu muilta osin muutosta.\n      Pyytäen valituslupaa A haki muutosta HO:n tuomioon hänen HO:ssa esittämänsä oikeudenkäyntikuluvaatimuksen osalta sekä vaatinut korvausta oikeudenkäyntikuluistaan myös KKO:ssa. Lupa myönnettiin. B ei käyttänyt hänelle varattua tilaisuutta vastauksen antamiseen.\n    \n    \n      \n      KKO t. käsitteli asian ja havaitsi, ettei HO ollut tuomiossaan lausunut A:n tekemästä oikeudenkäyntikulujen korvaamista koskevasta vaatimuksesta.\n      Kun A oli alioikeudessa jutun osittain voitettuaan edelleen voittanut HO:ssa, HO:n olisi tullut lausua hänen kuluvaatimuksestaan siinäkin tapauksessa, että HO oli tarkoittanut A:n saavan itse kärsiä hänelle HO:ssa olleet kulut. Viivytyksen välttämiseksi KKO otti sanotun kuluvaatimuksen välittömästi ratkaistavakseen.\n      RO ja HO olivat eri tavoin arvioineet asianosaisten todistamisvelvollisuuden siitä, oliko B ollut edellä mainittuun työehtosopimukseen sidottu sekä sanotun sopimuksen merkityksen A:n työsuhteen ehtona. Tämä oli ainakin osittain johtunut B:n RO:ssa esittämästä seikasta, että hän olisi asianomaisen työnantajaliiton jäsen. Asia oli siten B:n väitteen johdosta tullut epäselväksi. Kun A:lta oli RO:n hylättyä osittain hänen vaatimuksensa ollut aihetta hakea muutosta HO:ssa ja hän oli siellä voittanut, B oli velvollinen korvaamaan A:lle muutoksenhausta HO:ssa olleet kulut.\n      Näillä perusteilla KKO velvoitti B:n suorittamaan A:lle oikeudenkäyntikulujen korvaukseksi HO:n osalta 400 markkaa.\n      Koska A:lla näin ollen oli ollut aihetta hakea muutosta KKO:ssa ja KKO:n tuomiossa oli HO:n ratkaisuun tehty edelleen hänen edukseen muutos, B velvoitettiin suorittamaan A:lle korvaukseksi hänellä KKO:ssa olleista kuluista 600 markkaa.\n      \n        Ratkaisuun osallistuneet: oikeusneuvokset Saarni-Rytkölä, Portin, Hiltunen ja af Hällström sekä ylimääräinen oikeusneuvos Mäkinen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1983-11-18"
  ],
  "judgmentNumber": [
    "II154"
  ],
  "date": [
    "1983-05-11"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1983:II154"
  ],
  "year": [
    "1983"
  ],
  "description": [
    "http://data.finlex.fi/voc/kko/swe/ddb7b8e4",
    "http://data.finlex.fi/voc/kko/fin/463fe643"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}