{
  "@id": "sfecli:kko/1981/II40",
  "languageVersion": [
    {
      "@id": "sfecli:kko/1981/II40/fin",
      "title_fi": [
        "KKO:1981-II-40"
      ],
      "abstract_fi": [
        "\n    Liikenteen aiheuttamalla tärinällä oli ainakin jossakin määrin ollut osuutta ajoradan osalta asfaltoituna yleiseen käyttöön luovutetun kadun vieressä olleen rakennuksen vaurioitumiseen kevättalvella ja keväällä 1975. Tuona keväänä ajorata oli sen pinnalla olleen jään vuoksi ollut erittäin epätasainen ja kestopäällysteessä oli ollut reikiä. Kun jutussa ei ollut näytetty, että kaupunki olisi menetellyt virheelisesti katua rakennettaessa, että vastuu kadun kunnossapidosta olisi sanottuna aikana kuulunut kaupungille taikka että kaupunki olisi laiminlyönyt velvollisuutensa liikenteen järjestämisessä ja ohjaamisessa, kaupunki ei ollut, kun muutakaan perustetta vastuulle ei ollut osoitettu, vastuussa rakennukselle aiheutuneista vaurioista.\n  "
      ],
      "hasFormat": {
        "@id": "sfecli:kko/1981/II40/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A:n Salon kaupunkia vastaan ajamasta kanteesta Halikon KO p. 17.4.1978 oli lausunut selvitetyksi, että A:n Salon kaupungissa omistaman asuinrakennuksen rakenteisiin oli kevättalvella ja keväällä 1975 äkillisesti syntynyt useita niin suuria repeämiä, että niiden aiheuttaman seinien liikkumisen vuoksi rakennus oli huomattavasti vaurioitunut, ja että rakenteiden repeämät olivat syntyneet samoihin aikoihin, kun tontin editse kulkevalla kadulla oli, varsinkin 23.1. - 3.2. ja 7.4. -10.4.1975 välisenä aikana huomattavassa määrin tapahtunut raskaalla kuljetuskalustolla suoritettua tie- ja vesirakennuslaitoksen tuohon aikaan lähistölle rakentaman ns. Salon ohikulkutien tietyömaan vaatimaa maansiirtokuljetusta. Po. rakennuksessa mainitun raskaan liikenteen kestäessä havaittu poikkeuksellisen voimakas tärähtely ja rakennuksessa ilmenneiden vaurioiden laatu huomioon ottaen nuo vauriot olivat syntyneet liikenteen rakennukselle aiheuttamasta tärinästä. Sen vuoksi, ja kun Salon kaupungin, huolimatta siitä, että mainittu katu mm. nyt ko. tontin kohdalta oli Salon kaupungin järjestysoikeuden 24.8.1971 antamalla, A:n tietoon 30.8.1973 toimitetulla päätöksellä luovutettu yleiseen käyttöön, oli katsottava kadun rakentajana edelleen olleen velvollisen valvomaan, ettei kaupungin tiedossa olleen huomattavan laajan työmaan vaatimaa raskasta liikennettä ohjattu kuljetusten painoon nähden riittämättömästi perustettuja katuja ja teitä pitkin, ja koska liikennejärjestelyistä huolehtiminen tapahtuman aikana kaupungissa oli ollut Salon järjestysoikeuden asiana, ja kaupungin oli, laiminlyömällä sille kuuluvan edellä selostetun huolehtimisvelvollisuutensa katsottava olleen vastuussa liikenteen A:n rakennukselle aiheuttamista vahingoista, KO oli velvoittanut kaupungin suorittamaan A:lle kohtuulliseksi harkittuna korvauksena rakennuksen korjauskustannuksista 5 500 markkaa sekä kiinteistölle aiheutuneesta pysyvästä arvonalennuksesta 15 000 markkaa eli yhteensä 20 500 markkaa, sekä korvaamaan A:n oikeudenkäyntikulut 4 500 markalla.\n      Turun HO, jonka tutkittavaksi kaupunki oli saattanut jutun, t. 14.3.1980 oli jättänyt KO:n päätöksen pysyväksi.\n      Pyytäen valituslupaa kaupunki haki muutosta HO:n tuomioon. Lupa myönnettiin ja A antoi häneltä hakemuksen johdosta pyydetyn vastauksen.\n    \n    \n      KORKEIN OIKEUS\n      KKO t. tutki jutun ja katsoi siinä käyneen selville, että A:n asuinrakennuksen rakenteisiin oli HO:n tuomiossa sanottuna aikana ja HO:n toteamin tavoin syntynyt sitä vaurioittaneita repeämiä, että A:n tontin editse oli HO:n oikeuden mainitsemina ajanjaksoina suoritettu maansiirtokuljetuksia ja että ko. kadulla kulkenut ajoneuvoliikenne oli aikaansaanut tärinää, jolla ainakin jossakin määrin oli katsottava olleen osuutta po. repeämien syntymiseen tai suurenemiseen. Katu oli luovutettu HO:n tuomiossa mainitulla järjestysoikeuden päätöksellä yleiseen käyttöön ajoradan osalta asfaltoituna. Keväällä 1975 katu oli erään jutussa todistajana kuulustellun henkilön kertomuksen mukaan ollut kadun pinnalla olleen jään vuoksi erittäin epätasainen ja sen kestopäällysteessä oli ollut reikiä.\n      Jutussa ei kuitenkaan ollut näytetty toteen, että kaupunki olisi po. katua aikanaan rakentaessaan menetellyt virheellisesti eikä myöskään, ottaen huomioon silloin voimassa olleen rakennuslain 14 §:n säännökset, että vastuu kadun kunnossapidosta olisi kuulunut kaupungille tai että kaupunki olisi ko. aikana ohjannut tuolle kadulle raskaampaa liikennettä kuin mitä katu oli tarkoitettu kestämään taikka että kaupunki olisi laiminlyönyt sen velvollisuuden, joka sillä liikenteen järjestämisessä ja ohjaamisessa mainitun kadun suhteen oli ollut. Näillä perusteilla KKO katsoi, ettei A:n rakennuksen vaurioitumisen siltäkään osalta kuin se oli aiheutunut liikenteen aikaansaamasta tärinästä, ollut näytetty aiheutuneen kaupungin tuottamuksesta. Tämän vuoksi ja kun jutussa ei ollut osoitettu muutakaan sellaista perustetta, johon kaupungin vastuu A:n rakennuksen vaurioitumisesta voisi perustua, KKO harkitsi oikeaksi, kumoten HO:n tuomion ja KO:n päätöksen, hylätä A:n kanteen. Asian laadun vuoksi kaupunki saa kuitenkin pitää jutusta olleet kulunsa vahinkonaan.\n      \n        Ratkaisuun osallistuneet: oikeusneuvokset Manner, Hämäläinen ja Hiltunen sekä ylimääräiset oikeusneuvokset Rosokivi ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II40"
  ],
  "judgmentNumber": [
    "II40"
  ],
  "date": [
    "1980-10-17"
  ],
  "issued": [
    "1981-04-03"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}