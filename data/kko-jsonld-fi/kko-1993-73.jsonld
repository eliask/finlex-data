{
  "@id": "sfecli:kko/1993/73",
  "languageVersion": [
    {
      "@id": "sfecli:kko/1993/73/fin",
      "title_fi": [
        "KKO:1993:73"
      ],
      "abstract_fi": [
        "\n    Jakokunnan yhteisen lastauspaikan ei katsottu kuuluvan tilojen yhteisten teiden ja valtaojien sekä niihin verrattavien alueiden lakkaamisesta yhteisinä alueina annetun lain eli ns. ojalain 1 §:n 1 momentin sovellutusalaan. Kysymys siitä, oliko tällainen lastauspaikka lakannut olemasta yhteinen alue, arvioitiin pykälän 2 ja 3 momentin säännösten nojalla.\n  "
      ],
      "hasFormat": {
        "@id": "sfecli:kko/1993/73/fin/txt",
        "content_fi": [
          "\n    \n      ASIAN AIKAISEMPI KÄSITTELY\n      \n        Toimitus\n        Viitailan jakokunta on sen hakemuksesta vireille tulleessa, 18.6.1991 suoritetussa toimituksessa pyytänyt tieoikeuden perustamista A:n ja B:n omistaman Kailaniemen tilan RN:o 32 alueelle jakokunnan yhteiselle alueelle kulkemista varten. A:n ja B:n katsottua, että jakokunnan yhteinen alue oli lakannut olemasta yhteinen alue, ja vastustettua tieoikeuden perustamista toimitusmiehet ovat muun muassa todenneet, että kysymyksessä oleva alue oli Viitailan kylän uusjaossa erotettu yhteiseksi lastauspaikaksi ja tieksi sinne RN:o 878:1. Tien paikka uusjaon mukaisesti ei kuitenkaan ollut mahdollinen, koska tien päälle oli rakennettu rakennuksia. Myöskään tien johtaminen Kailaniemen tilan talouskeskuksen kautta ei tullut kysymykseen eikä tien muuttaminen kulkemaan Hollolan kunnan puolelle ollut tarkoituksenmukaista.\n        Toimitusmiehet ovat päätöksessään katsoneet, että jakokunnan yhteinen lastauspaikka Vesijärven rannassa ei ollut lakannut olemasta yhteinen alue. Koska sen tarkoituksenmukainen käyttö vaati tieyhteyden, toimitusmiehet ovat perustaneet jakokunnalle oikeuden viisi metriä leveään tiehen Kailaniemen tilan alueella toimituspöytäkirjasta ja toimituskartasta lähemmin ilmenevällä tavalla. Samalla toimitusmiehet ovat lakkauttaneet uusjaossa perustetun tien ja siihen kohdistuneet tieoikeudet sekä määränneet, että jakokunnan hyväksi nyt perustetusta tiestä ei suoriteta mitään korvauksia ja että uuden tien tekemisestä vastaa jakokunta.\n      \n      \n        Vaatimukset maaoikeudessa\n        A ja B ovat maaoikeudessa lausuneet, että jakokunnan yhteinen alue oli Viitailan kylän uusjaossa perustettu yhteiseksi lastauspaikaksi ja sille johtavaksi tieksi eli siis tarkoitettu käytettäväksi kulkemiseen ja kuljetukseen. Koska yhteisellä alueella ei enää ollut ollut sellaista käyttöä, jonka perusteella se olisi säilynyt yhteisenä alueena, se oli tilojen yhteisten teiden ja valtaojien sekä niihin verrattavien alueiden lakkaamisesta yhteisinä alueina annetun lain (ojalain) tullessa voimaan 1.3.1977 lakannut yhteisenä alueena ja siirtynyt siihen rajoittuvaan Kailaniemen tilaan. Kun alue ei enää ollut yhteinen, jakokunnalla ei ollut tarvetta saada tieoikeutta alueelle pääsemiseksi. Sen vuoksi A ja B ovat pyytäneet, että toimitusmiesten päätös kumotaan.\n      \n      \n        Etelä-Suomen maaoikeuden päätös 11.2.1992\n        Kuultuaan muun muassa jakokuntaa sekä toimitusinsinööriä maaoikeus on todennut, että kysymyksessä oleva yhteinen alue oli 6.3.1933 maarekisteriin merkityssä Viitailan kylän uusjaossa laaditun jakokirjan mukaan perustettu lastauspaikaksi eli siis alueeksi, joka oli ojalain 1 §:n 1 momentissa edellytetyin tavoin tarkoitettu käytettäväksi kulkemiseen ja kuljetukseen. Saman lahdekkeen pohjoisrannalle, noin 300 metrin etäisyydelle nyt kysymyksessä olevasta yhteisestä alueesta, oli samassa uusjaossa perustettu toinen yhteinen alue laiva- ja venevalkamaksi. Vaikkei sille nimikkeelle, jota jakokirjoissa oli yhteisistä alueista käytetty, yleensä voitukaan antaa ratkaisevaa merkitystä harkittaessa sitä, mikä alueen tosiasiallinen käyttötarkoitus oli, oli nyt käsiteltävänä olevassa asiassa kuitenkin katsottava samassa toimituksessa toistensa lähelle perustettujen yhteisten alueiden nimikkeiden osoittavan sen käyttötarkoituksen, jota varten nämä yhteiset alueet oli perustettu. Tämän perusteella maaoikeus on katsonut, ettei yhteistä aluetta ollut tarkoitettu perustaa venevalkamaksi vaan lastauspaikaksi, johon tarkoitukseen - puutavaran kuljettamiseen järvelle - aluetta oli asianosaisten kertoman mukaan käytetty vuoteen 1961 saakka.\n        Edelleen maaoikeus on katsonut asianosaisten esittämästä käyneen selville, että yhteistä aluetta oli tosiasiassa jatkuvasti jonkin verran käytetty jakokuntaan kuuluvien tilojen yhteisenä veneidenpitopaikkana vuoden 1961 jälkeen, jolloin alueen käyttö puutavaran kuljetukseen järvelle oli päättynyt. Alueella oli kuitenkin pidetty vain muutamia veneitä, mikä kylläkin oli johtunut ilmeisesti ainakin osaksi siitä, että Kailaniemen tilan omistajat olivat vastustaneet veneiden pitämistä alueella. Asiassa kertyneen selvityksen perusteella maaoikeus on kuitenkin katsonut, ettei yhteistä aluetta voitu sen tosiasiallisen käytönkään perusteella pitää ojalain 1 §:n 3 momentissa tarkoitettuna tilojen yhteisenä venevalkamana.\n        Edellä lausutun perusteella maaoikeus on kumonnut toimituksen muilta paitsi toimituskustannuksia koskevalta osalta.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 11.8.1992. Muutoksenhakemuksessaan jakokunta on vaatinut maaoikeuden päätöksen kumoamista ja asian jättämistä toimituksessa tehdyn päätöksen varaan. Lisäksi jakokunta on vaatinut A:lta ja B:ltä korvausta muutoksen hakemisesta aiheutuneista kuluista korkoineen. A ja B ovat antaneet yhteisen vastauksen ja vaatineet korvausta vastauskuluista korkoineen.\n    \n    \n      KORKEIMMAN OIKEUDEN RATKAISU 27.5.1993\n      \n        Perustelut\n        Ojalain 1 §:n mukaan laki koskee muun muassa sellaista kiinteistöjen yhteiseksi katsottavaa aluetta, joka on tarkoitettu kulkemiseen tai kuljetukseen (1 momentti), kuten myös yhteisen tien vieressä sijaitsevaa varastopaikaksi taikka muuhun sanotun tien käyttämistä palvelevaan tarkoitukseen varattua aluetta (2 momentti), mutta ei tilojen yhteistä venevalkamaa, ellei 2 momentista muuta johdu (3 momentti).\n        Lastauspaikka voidaan tosin käsittää tarkoitetun käytettäväksi kuljetukseen tämän sanonnan laajassa merkityksessä (1 momentti). Lain esitöistä (hallituksen esitys nro 10/1975 II vp) ilmenee kuitenkin, että laki on tarkoitettu koskemaan vain alueita, joilla ei sinänsä ole sanottavaa taloudellista merkitystä, ja että kulkemiseen ja kuljetukseen käytettäviksi tarkoitetuilla alueilla siinä on lähinnä tarkoitettu teitä. Tämä viittaa siihen, ettei lain 1 §:n 1 momentti sovellu lastauspaikkaan. Tätä näkemystä tukee myös 2 ja 3 momentin sääntely, jonka mukaan lain sovellutusalaa on yhtäältä laajennettu käsittämään teiden lisäksi myös niiden välitöntä käyttöä palvelevia alueita (2 momentti) ja toisaalta täsmennetty lastauspaikkaan rinnastettavan venevalkaman osalta siten, että siihen soveltuu vain 2 momentin säännös (3 momentti).\n        Edellä olevan mukaan tilojen yhteinen lastauspaikka ei ole sellainen alue, joka kuuluu ojalain 1 §:n 1 momentin sovellutusalaan. Jutussa kysymyksessä oleva lastauspaikka, johon johtaa yhteinen tie, on lähes 8.000 neliömetriä. Sen vuoksi se ei myöskään ole sellainen yhteisen tien käyttämistä palveleva alue, josta säädetään pykälän 2 momentissa. Tämän mukaisesti ojalaki ei koske jakokunnan yhteiseksi lastauspaikaksi erotettua aluetta eikä se siten ole lakannut olemasta yhteinen alue. Edellytykset toimituksen suorittamiselle ja tieoikeuden perustamiselle ovat näin ollen olemassa.\n      \n      \n        Tuomiolauselma\n        Maaoikeuden päätös kumotaan ja asia jätetään toimitusmiesten päätöksen varaan. Asian laadun vuoksi ja sen näin päättyessä asianosaisten esittämät kulukorvausvaatimukset hylätään.\n        \n          Ratkaisuun osallistuneet: oikeusneuvokset Salervo, Riihelä, Tuleheimo-Takki ja Krook sekä ylimääräinen oikeusneuvos Hidén\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1993:73"
  ],
  "judgmentNumber": [
    "73"
  ],
  "date": [
    "1992-10-01"
  ],
  "issued": [
    "1993-05-27"
  ],
  "creator": [
    "http://data.finlex.fi/common/KKO"
  ],
  "year": [
    "1993"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}