{
  "@id": "sfecli:kko/1980/II109",
  "languageVersion": [
    {
      "@id": "sfecli:kko/1980/II109/fin",
      "title_fi": [
        "KKO:1980-II-109"
      ],
      "abstract_fi": [
        "\n    24.3.1977 alkaneesta, ns. voimalalakosta oli teollisuuslaitoksessa aiheutunut sähkövoimapula. Tämän vuoksi työnantaja oli 30.3.1977 antamallaan varauksettomalla lomautusmääräyksellä lomauttanut työntekijä A:n 31.3.1977 ja työntekijä B:n 4.4.1977 alkaen toistaiseksi. Lomautus oli myönnetty oikein toimitetuksi. Sanottua sähkövoimapulaa oli 31.3 1977 lukien pidettävä TSL 27 §:n 2 mom:ssa tarkoitettuna työpaikkaa kohdanneena työnteon esteenä. Tuon lainkohdan nojalla velvoitettiin työnantaja suorittamaan palkka A:lle ajalta 31.3.13.4.1977 ja B:lle ajalta 4-13.4.1977. B:n mainitun lainkohdan nojalla tekemä vaatimus hylättiin siltä osin kuin se koski aikaa 14-16.4.1977.\n    Vrt. KKO:1981-II-134\n  "
      ],
      "hasFormat": {
        "@id": "sfecli:kko/1980/II109/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Kumi- ja Nahkatyöväen Liitto r.y:n kanteesta Hyvinkään KO p. 13/2 1978 oli lausunut selvitetyksi että, sitten kun Suomen Teknisten toimihenkilöjärjestöjen Keskusliiton ja eräiden sen jäsenjärjestöjen julistama voimalalakko oli alkanut 24/3 1977, Hyvinkään Kumi Oy oli keskeyttänyt yhtiön palveluksessa olleiden Kumi- ja Nahkatyöväen Liitto r.y:n 47 jäsenen työnteon ja palkanmaksun A:n ja hänen myötäpuolensa Z:n, Y:n, X:n, W:n, U:n ja 34 muun nimeltään mainitun jäsenen osalta ajaksi 31/3 - 13/4 1977 sekä B:n ja hänen myötäpuolensa T:n, S:n, R:n, Q:n ja P:n osalta ajaksi 4/4 -16/4 1977 ynnä C:n osalta ajaksi 4/4 - 14/4 1977 ilmoittaen syyksi voimalalakon aiheuttamat katkokset sähkön jakelussa. Lisäksi oli selvitetty, että mainitut työntekijät olisivat sanottuna aikana ansainneet kanteessa ilmoitetut määrät eli yhteensä 47 615 markkaa 30 penniä ja he olivat siirtäneet saatavansa Kumi- ja Nahkatyöväen Liitto r.y:lle.\n      Sen vuoksi ja koska voimalalakko oli syntynyt yrityksen ulkopuolella eivätkä edellä mainitut työntekijät olleet olleet millään tavalla vaikuttamassa lakkotapahtumaan, vaan sitä oli valtakunnallisena lakkona pidettävä työsopimuslain 27 §:n 2 momentissa tarkoitettuna työntekijästä ja työnantajasta riippumattomana yhtiön työntekijöiden työn esteenä, KO oli, hyläten korkovaatimukset enemmälti, velvoittanut Hyvinkään Kumi Oy:n maksamaan liitolle 47 087 markkaa 30 penniä 6 prosentin korkoineen 16/4 1977 lukien ja odotusajan palkkana 6 päivältä A:n osalta 528 markkaa, Z:n osalta 631,20 markkaa, Y:n osalta 525,60 markkaa, X:n osalta 525,60 markkaa, W:n osalta 448,32 markkaa ja U:n osalta 609,12 markkaa eli yhteensä 3 267 markkaa 84 penniä 5 prosentin korkoineen tästä päivästä lukien sekä korvaamaan kantajan kulut jutussa 1 500 markalla.\n      Helsingin HO, jonka tutkittavaksi yhtiö oli saattanut jutun, t. 7/2 1979 oli jättänyt asian KO:n päätöksen varaan ja velvoittanut yhtiön korvaamaan liitolle sen oikeudenkäyntikulut HO:ssa 280 markalla.\n      Yhtiö pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n tuomioon ja lupahakemukseensa sisällytti muutoksenhakemuksen. Liitto vastasi hakemukseen.\n    \n    \n      KORKEIN OIKEUS\n      KKO t. myönsi muutoksenhakuluvan, tutki jutun ja havaitsi alempien oikeuksien ratkaisuissa lausutun lisäksi selvitetyksi, että puheena olevan ns. voimalalakon Hyvinkään Kumi Oy:n tuotantolaitoksessa aiheuttaman sähkövoimapulan vuoksi yhtiö oli 30/3 1977 antamallaan varauksettomalla lomautusmääräyksellä määrännyt työnteon ja palkanmaksun keskeytettäväksi toistaiseksi eräin poikkeuksin ja täsmennyksin. Keskeytys oli alkanut B:n, T:n, S:n, R:n, Q:n, P:n ja C:n osalta 4/4 1977 sekä jatkunut C:n kohdalta 14/4 ja muiden nyt mainittujen kohdalta 16/4 1977 saakka sanotut päivät mukaan luettuina. Muiden jutussa kysymyksessä olevien työntekijöiden osalta keskeytys oli käsittänyt 31/3 - 13/4 1977 välisen ajan. Työnteon este oli myönnetty yhtiöstä riippumattomaksi ja lomautus oikein toimitetuksi.\n      Jutussa ei ollut näytetty, että sanotulla lakolla olisi pyritty vaikuttamaan tai että se olisi tosiasiallisesti vaikuttanut tuolloin neuvottelun alaisena olleen Kumi- ja Nahkatyöväen Liittoa koskevan kumiteollisuuden työehtosopimuksen sisältöön tai että tuolla lakolla olisi muullakaan tavoin yritetty parantaa puheena olevien työntekijöiden työoloja ja työehtoja. Muutakaan huomioon otettavaa riippuvuussuhdetta heidän ja lakon välillä ei jutussa ollut tullut ilmi. Siitä aiheutunutta sähkövoimapulaa oli siten pidettävä työsopimuslain 27 §:n 2 momentissa tarkoitettuna, kysymyksessä olevista työntekijöistä riippumattomana työnteon esteenä. Yhtiön teollisuuslaitoksen sähkövirran saanti oli häiriytynyt heti lakon alettua. Jutussa esitetyn selvityksen perusteella oli katsottava sähkövirran jakeluhäiriöiden muodostaneen sanotunlaisen, kysymyksessä olevaa työpaikkaa kohdanneen esteen yhtiön antamaa lomautusmääräystä seuranneesta päivästä eli 31/3 1977 lukien.\n      Kanteessa tarkoitettuna aikana voimassa olleen työsopimuslain 30 §:n mukaan työnantaja oli voinut niillä edellytyksillä, joilla työnantaja olisi saanut irtisanoa työsopimuksen, ja samaa irtisanomisaikaa noudattaen määrätä työntekijän lomautettavaksi määräajaksi tai toistaiseksi, ellei lomauttamisoikeutta ollut sopimuksella laajennettu. Jos työ oli tilapäisesti vähentynyt, työnantajalla, jollei muuta työtä ollut voitu järjestää, oli mainitun 37 §:n 2 momentin 4 kohdan nojalla ollut oikeus lomauttaa työntekijä enintään 75 päivän ajaksi. Lomautuksen ajalta työnantaja ei ollut ollut velvollinen maksamaan palkkaa. Lomauttaminen oli ollut sallittua myös puheena olevan lain 27 §:n 2 momentissa tarkoitetusta syystä. Tuossa lainkohdassa oli säädetty sen vastainen sopimus mitättömäksi. Sanottua momenttia ei kuitenkaan ollut säädetty muussa suhteessa lomauttamista koskeviin säännöksiin nähden ensisijaiseksi säännökseksi.\n      Edellä sanotusta sopimuksen mitättömyyttä koskevasta lainsäännöksestä seurasi, että vaikka yhtiön suorittama, osittain jo lomautusmääräyksen antamista seuranneena päivänä alkamaan määrätty lomautus oli jutussa tapahtuneen myöntämisen mukaisesti katsottava oikein toimeenpannuksi, lomauttaminen oli ollut, sikäli kuin oli kysymys työsopimuslain 27 §:n 2 momentin soveltamisesta, merkityksetön 31/3 1977 alkaneena kahden viikon aikana. Yhtiö oli siten velvollinen maksamaan niille HO:n tuomiosta ilmeneville työntekijöille, joiden työ oli keskeytynyt tuona päivänä, suorittamatta jättämänsä kahden viikon palkan.\n      Toisaalta, yhtiön katsominen palkanmaksuvelvolliseksi ajalta 14 - 16/4 1977 merkitsi sitä, että työsopimuslain edellä tarkoitetut lomauttamista koskevat säännökset olisivat muutoinkin kuin niihin perustuvan sopimuksen soveltamisen kohdalta lain 27 §:n 2 momentin säännökseen nähden toissijaisia. Tällaisiksi niitä ei ollut, kuten edellä on todettu, säädetty. Kun B, T, S, R, Q, P ja C olivat saaneet ajalta 31/3 - 3/4 1977 silloinkin voimassa olleen työvelvoitteensa perusteella tekemästään työstä palkan ja yhtiö velvoitettaisiin suorittamaan heille palkka ajalta 4 - 13/4 1977, he tulivat saamaan hyväkseen sen taloudellisen edun, johon heillä yhtiöltä 30/3 1977 silloin todettavissa olleen sanotun esteen vuoksi saamansa varauksettoman lomauttamismääräyksen jälkeen oli puheena olevan lainkohdan mukaan ollut oikeus ja niin ikään sen suojan, joka heille ennalta arvaamattomien työn ja palkanmaksun keskeytymisen varalta oli saman lainkohdan mukaisesti kuulunut. Lomauttamista koskevien lainsäännösten soveltamatta jättämistä ei siten voitu perustella myöskään sillä, että niihin nojautuminen johtaisi nyt kysymyksessä olevassa tapauksessa niiden periaatteiden vastaiseen lopputulokseen, joihin sanonnaltaan epäselväksi ja tulkinnanvaraiseksi jäänyttä työsopimuslain 27 §:n 2 momenttia säädettäessä oli KKO:n käsityksen mukaan pyritty. Näillä perusteilla KKO katsoi, ettei yhtiö ollut velvollinen maksamaan B:lle, T:lle, S:lle, R:lle, Q:lle, P:lle ja C:lle palkkaa 13/4 1977 jälkeiseltä ajalta. Riidattomien tuntipalkkaperusteiden mukaan heidän olisi siten tullut saada puheena olevaa palkkaa kanteessa ilmoitettujen, alempien oikeuksien hyväksymien määrien asemesta kunkin 48 tunnilta, B:n 9 markan tuntipalkkaa vastaten 648 markan asemesta 432 markkaa, T:n ja R:n 14 markan 50 pennin tuntipalkkaa vastaten kummankin 1 044 markan asemesta 696 markkaa, S:n 17 markan tuntipalkan mukaan 1 224 markan asemesta 816 markkaa, Q:n 13 markan 75 pennin tuntipalkan mukaan 990 markan asemesta 660 markkaa, P:n 15 markan tuntipalkkaa vastaten 1 080 markan asemesta 720 markkaa ja C:n 14 markan tuntipalkkaa vastaten 784 markan asemesta 672 markkaa, joten heidän Kumi- ja Nahkatyöväen Liitolle siirtämiensä saatavien oikeaksi yhteismääräksi oli laskettava yhteensä 2 122 markkaa vähemmän kuin alemmat oikeudet olivat katsoneet selvitetyksi. Sen vuoksi ja kun kanteessa mainittujen työntekijöiden ammattiliitolleen siirtämien edellä mainittuun lainkohtaan perustuvien saatavien yhteismäärä oli näin ollen alempien oikeuksien tuomitsemien 47 087 markan 30 pennin sijasta 44 965 markkaa 30 penniä, KKO harkitsi oikeaksi muuttaa HO:n tuomiota ja KO:n päätöstä tältä osin siten, että kanne hylättiin sanottujen 2 122 markan osalta ja yhtiön liitolle työpalkoista suoritettava määrä alennettiin sanottuihin 44 965 markkaan 30 penniin HO:n tuomiossa mainittuine korkoineen. Sen ohessa yhtiö vapautettiin maksamasta liitolle sille HO:ssa olleista kuluista tuomittua korvausta 280 markkaa. Muulta eli odotusajan palkkoja ja KO:ssa maksettaviksi tuomittuja oikeudenkäyntikuluja koskevalta osalta HO:n tuomio jäi pysyväksi.\n      \n        Ratkaisuun osallistuneet: oikeusneuvokset Ailio, Hämäläinen, Hiltunen ja af Hällström sekä ylimääräinen oikeusneuvos Ketola\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1980:II109"
  ],
  "referenceToLegislation": [
    "http://data.finlex.fi/eli/sd/1994/763/luku/7/pykala/27"
  ],
  "description": [
    "http://data.finlex.fi/voc/kko/swe/3f875c9c",
    "http://data.finlex.fi/voc/kko/fin/e15d9c57"
  ],
  "judgmentNumber": [
    "II109"
  ],
  "date": [
    "1980-08-26"
  ],
  "issued": [
    "1980-10-24"
  ],
  "creator": [
    "http://data.finlex.fi/common/KKO"
  ],
  "year": [
    "1980"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}