{
  "@id": "sfecli:kko/1988/88",
  "languageVersion": [
    {
      "@id": "sfecli:kko/1988/88/fin",
      "title_fi": [
        "KKO:1988:88"
      ],
      "abstract_fi": [
        "\n    Aviopuolisot olivat yhdessä omistaneet tilan. Toisen puolisoista kuoltua leski ja perilliset olivat, osituksen ja perinnönjaon ollessa kuolleen puolison jälkeen toimittamatta, myyneet tilasta määräalan. Perillisistä yksi oli ollut kaupanteon aikaan vajaavaltainen. Kaupalle ei ollut hankittu holhouslain 39 ja 41 §:ssä mainittua lupaa tai hyväksymistä eikä vajaavaltainen myyjä ollut täysivaltaisena hyväksynyt sitä. Kauppa julistettiin kokonaisuudessaan pätemättömäksi.\n  "
      ],
      "hasFormat": {
        "@id": "sfecli:kko/1988/88/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Kuopion kihlakunnanoikeudessa\n        Viljam V:n kuolinpesän osakkaat Tyyne, Seppo ja Tarmo V sekä Merja P, omaa sukua V, ovat H:lle 18.2.1984 tiedoksi annetun haasteen nojalla kanteessaan kertoneet, että he olivat 2.2.1970 allekirjoitetulla kauppakirjalla myyneet Siilinjärven kunnan Kasurilan kylässä olevasta Purolan tilasta RN:o 15:45 noin 0,5 hehtaarin suuruisen määräalan H:lle. Tyyne V oli allekirjoittanut kauppakirjan, paitsi omasta puolestaan ja valtakirjalla Seppo ja Tarmo V:n puolesta, tuolloin vielä alaikäisen P:n holhoojana. Kaupalle ei ollut hankittu oikeuden hyväksymistä eikä P, joka oli syntynyt 20.6.1951, ollut hyväksynyt sitä täysi-ikäiseksi tultuaan. Tämän vuoksi kuolinpesän osakkaat ovat vaatineet, että määräalan kauppa julistetaan mitättömäksi ja H velvoitetaan korvaamaan heidän oikeudenkäyntikulunsa.\n      \n      \n        Vastine\n        Kanteesta kuultuna H on vaatinut sen hylkäämistä ja oikeudenkäyntikulujensa korvaamista. Täysivaltaisilla myyjillä ei ollut perustetta vaatia kaupan mitättömäksi julistamista. Vaikka kauppa ei sitonutkaan P:tä, ei hänelläkään ollut perustetta kaupan mitättömäksi julistamiseksi. Hänen oikeutensa määräalaan Purolan tilan yhteisomistajana selviäisi myöhemmin suoritettavassa jakotoimituksessa, jolloin vasta oli todettavissa, loukkasiko määräalan kauppa hänen oikeuttaan.\n      \n      \n        Kihlakunnanoikeuden päätös 17.5.1984\n        Kihlakunnanoikeus on katsonut selvitetyksi, että Viljam V:n kuolinpesän osakkaat Tyyne V omasta puolestaan ja alaikäisen lapsensa Merja V:n holhoojana sekä Seppo ja Tarmo V olivat 2.2.1970 allekirjoitetulla kauppakirjalla myyneet kuolinpesään kuuluvasta Siilinjärven kunnan Kasurilan kylässä olevasta Purolan tilasta RN:o 15:45 noin puolen hehtaarin suuruisen määräalan H:lle 2.500 markan kauppahinnasta. Sanotulle kaupalle ei ollut hankittu alaikäisen Merja V:n osalta oikeuden lupaa eikä hän myöskään täysi-ikäiseksi tultuaan ollut hyväksynyt sitä.\n        Tämän vuoksi kihlakunnanoikeus on holhouslain 39 ja 41 §:n nojalla julistanut kaupan kokonaisuudessaan mitättömäksi ja velvoittanut Tyyne V:n myötäpuolineen suorittamaan heti kuitin saadessaan kauppahinnan 2.500 markkaa H:lle takaisin. Asian laatuun nähden Tyyne V:n myötäpuolineen oli pidettävä oikeudenkäyntikulunsa omana vahinkonaan.\n      \n      \n        Itä-Suomen hovioikeuden tuomio 21.5.1987\n        Hovioikeus, jossa H oli hakenut muutosta, on lausunut, että kauppakirjan ehtojen mukaan kuolinpesän kaupantekohetkellä täysi-ikäiset osakkaat eivät olleet asettaneet kaupan pätevyyden ehdoksi sitä, että holhoustuomioistuin hyväksyy kaupan alaikäisen myyjän osalta, eikä sellaista ollut näytetty muutenkaan edellytetyn. Jutussa ei ollut myöskään näytetty, ettei P voisi saada laillisen perimysjärjestyksen mukaan hänelle kuuluvaa osaa tilasta sen myymättä jääneestä osasta. Näillä perusteilla hovioikeus on, muuttaen kihlakunnanoikeuden päätöstä, julistanut puheena olevan määräalan kaupan mitättömäksi vain siltä osin kuin sillä oli myyty P:lle kuuluvaksi katsottava osuus määräalasta ja hylännyt H:n kauppahinnan palauttamista koskeneen vaatimuksen P:n osalta ennenaikaisena ja Tyyne, Seppo ja Tarmo V:n osalta jutun lopputulokseen nähden sekä vapauttanut P:n ja Tyyne, Seppo ja Tarmo V suorittamasta H:lle kihlakunnanoikeudessa tuomittuja 2.500 markkaa. Oikeudenkäyntikulujen osalta kihlakunnanoikeuden päätös on jätetty pysyväksi.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 24.8.1987. Valituksessaan Tyyne V myötäpuolineen on pyytänyt, että heidän kanteensa hyväksytään kokonaisuudessaan ja H velvoitetaan korvaamaan heidän oikeudenkäyntikulunsa jutussa. H on antanut pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Purolan tilan, josta kysymyksessä oleva määräala on 2.2.1970 myyty H:lle, ovat omistaneet 12.9.1968 kuollut Viljam V ja hänen aviopuolisonsa Tyyne V. Näillä on ollut avio-oikeus toistensa omaisuuteen. Kaupan tapahtuessa ositusta ja perinnönjakoa Viljam V:n jälkeen ei ollut toimitettu. Myyjinä kaupassa ovat olleet Tyyne V omasta puolestaan ja Tyyne ja Viljam V:n tuolloin vajaavaltaisen tyttären Merja V:n, nykyään P, holhoojana sekä Tyyne ja Viljam V:n puolisoiden muut, täysivaltaiset lapset. Luovutukselle ei ole hankittu P:n vajaavaltaisuuden edellyttämää holhouslain 39 ja 41 §:ssä tarkoitettua tuomioistuimen lupaa tai hyväksymistä. P ei ole täysivaltaisena hyväksynyt kauppaa. Määräala, joka käsitti 0,785 hehtaarin tilasta noin 0,5 hehtaaria, on myyty H:lle yhtenä kokonaisuutena. Edellä mainitun luvan tai hyväksymisen puuttumisen vuoksi kauppa on kokonaisuudessaan pätemätön.\n      \n      \n        Tuomiolauselma\n        Hovioikeuden tuomio kumotaan ja juttu jätetään kihlakunnanoikeuden päätöksen lopputuloksen varaan. Asian laadun vuoksi Tyyne V:n myötäpuolineen on itse vastattava oikeudenkäyntikuluistaan.\n        \n          Ratkaisuun osallistuneet: oikeusneuvokset Ailio, Jalanko, Mörä, Lehtonen ja Tulenheimo-Takki\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1988:88"
  ],
  "description": [
    "http://data.finlex.fi/voc/kko/fin/18e14157",
    "http://data.finlex.fi/voc/kko/swe/ce9ef247",
    "http://data.finlex.fi/voc/kko/fin/321f3e40",
    "http://data.finlex.fi/voc/kko/swe/3a6fcab3",
    "http://data.finlex.fi/voc/kko/swe/0bb5295e",
    "http://data.finlex.fi/voc/kko/fin/98c4db8f"
  ],
  "judgmentNumber": [
    "88"
  ],
  "date": [
    "1987-10-07"
  ],
  "issued": [
    "1988-09-29"
  ],
  "creator": [
    "http://data.finlex.fi/common/KKO"
  ],
  "year": [
    "1988"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}