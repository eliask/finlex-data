{
  "@id": "sfecli:kko/1986/II99",
  "languageVersion": [
    {
      "@id": "sfecli:kko/1986/II99/fin",
      "title_fi": [
        "KKO:1986-II-99"
      ],
      "abstract_fi": [
        "\n    A oli B:n konkurssipesän kanssa tekemänsä kaupan mukaisesti maksanut B:n velat eräälle pankille ja sopimuksen mukaan saanut pankilta C:n asettaman ja B:n hyväksymän protestoidun vekselin. Maksupäivälle päivätty siirto merkittiin vekseliin vasta oikeudenkäynnin aikana. A:lla oli B:tä ja C:tä vastaan sama oikeus kuin pankilla oli ollut vekselin haltijana.\n  "
      ],
      "hasFormat": {
        "@id": "sfecli:kko/1986/II99/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Tornion raastuvanoikeudessa\n        A on B:lle ja C:lle 9.2.1984 tiedoksi toimituttamansa haasteen nojalla raastuvanoikeudessa lausunut, että hän oli 6.1.1984 lunastanut B:n 13.1.1983 hyväksymän ja C:n asettaman Tornion Osuuspankin hallussa olleen 45.000 markan vekselin, joka oli protestoitu 16.2.1983, maksamalla vekselin pääoman ja korkoa 5.147 markkaa 80 penniä, tullen näin sanotun vekselin haltijaksi. Sen vuoksi ja koska B ja C eivät useista vaatimuksista huolimatta olleet lunastaneet häneltä vekseliä, A on vaatinut, että B ja C velvoitetaan suorittamaan hänelle vekselin pääoma ja hänen siitä maksamansa korot yhteensä 50.147 markkaa 80 penniä, viivästyskorkoa 16 prosenttia vekselin lunastamisesta 6.1.1984 lukien, vekselin protestoimisesta aiheutuneet kulut 30 markkaa 80 penniä, provisiota 1/3 prosenttia vekselin määrästä sekä korvaamaan hänen oikeudenkäyntikulunsa asiassa.\n      \n      \n        Raastuvanoikeuden päätös 24.5.1984\n        Raastuvanoikeus on lausunut, että kauppakirjalla 27.10.1983 A oli ostanut B:n konkurssipesältä B:n osuuden Tornion Kone, B ja A nimisestä yhtiöstä 279.309 markan 40 pennin hinnasta. Kauppahinta oli suoritettava siten, että A otti vastattavakseen 268.618 markan 86 pennin määräisistä veloista Tornion Osuuspankille edellyttäen, että osuuspankki siirsi ostajalle 45.000 markan määräisen vekselisaatavansa, jossa velallisina ovat B ja C. Tornion Osuuspankki oli 16.2.1983 protestoinut kysymyksessä olevan vekselin, joka oli asetettu 13.1.1983 ja erääntynyt 13.2.1983. A oli väittänyt lunastaneensa kanteen perusteena olevan vekselin 6.1.1984 maksamalla vekselin pääoman ja korkoa yhteensä 50.147 markkaa 80 penniä.\n        B ja C olivat kiistäneet kanteen ja selittäneet, ettei heillä ollut mitään perusvelkasuhdetta A:n kanssa. Vekseli oli tullut pankille maksetuksi edellä mainitun kauppakirjan ehdon nojalla ja A oli vekselin lunastaessaan toiminut B:n ja C:n vahingoksi saadakseen B:n yhtiöosuuden alle käyvän hinnan. Lisäksi he olivat selittäneet, ettei A:lla lain mukaan ollut sellaista vekselin haltijan asemaa, joka perustaisi hänelle vekselioikeudellisen saatavan B:ltä ja C:ltä.\n        Raastuvanoikeus on katsonut, että saadessaan vekselin A ei ollut ollut vekselioikeudellisessa vastuussa sen maksamisesta eikä hänellä ollut sellaista velkasuhdetta B:n ja C:n kanssa, johon hän voisi perustaa kanneoikeutensa vekselin perusteella. Tämän vuoksi raastuvanoikeus on vekselilain 17 §:n nojalla hylännyt kanteen ja B:n ja C:n vaatimuksesta velvoittanut A:n korvaamaan B:n ja C:n oikeudenkäyntikulut asiassa 5.000 markalla.\n      \n      \n        Rovaniemen hovioikeuden tuomio 24.4.1985\n        Hovioikeus, jonka tutkittavaksi A oli saattanut jutun, on lausunut, että raastuvanoikeuden päätöksessä mainitun, A:n ja B:n konkurssipesän välisen yhtiöosuuden kaupan ehtona oli ollut, että Tornion Osuuspankki siirsi A:lle kaikki sen hallussa olleeseen, C:n asettamaan ja B:n hyväksymään 13.2.1983 maksettavaksi erääntyneeseen ja 16.2.1983 protestoituun 45.000 markan määräiseen vekseliin perustuvat oikeutensa.\n        A oli 6.1.1984 Tornion Osuuspankille maksanut vekselin pääoman 45.000 markkaa ja korkoa 5.147 markkaa 80 penniä. A:n maksettua vekselin osuuspankki oli luovuttanut sen A:lle siirtoa siihen merkitsemättä.\n        A oli kanteella, jutun ollessa ensi kertaa esillä 16.2.1984, velkonut B:ltä ja C:ltä yhteisvastuullisesti kanteessa mainittuja määriä.\n        Vekseliä 16.2.1983 protestoitaessa siinä oli ollut asettajan C:n avoin siirto, mutta ei muita siirtoja. A oli oikeudenkäynnin kestäessä 25.4.1984 raastuvanoikeudelle antanut valokopion puheena olevasta vekselistä. Sen mukaan vekselissä oli Tornion Osuuspankin avoin siirto, joka oli merkitty tehdyksi Torniossa 6.1.1984. A oli ilmoittanut, että puheena oleva siirtomerkintä oli tehty vekseliin jutun esille tulon jälkeen.\n        Tapauksessa, jossa joku muu kuin vekselivelallinen maksoi vekselin myöhemmin kuin sen päivän jälkeisenä päivänä, jona protesti vekselin maksamatta jättämisen vuoksi viimeistään saatiin ottaa, edellytti vekselioikeuden siirtyminen maksajalle sitä, että vekseli hänelle vekselilain 2 luvun edellyttämällä tavalla siirrettiin.\n        Se taas, jonka hallussa vekseli oli, katsottiin vekselilain 16 §:n mukaan vekselin oikeaksi haltijaksi, jos hän todisti oikeutensa vekseliin katkeamattomalla siirtosarjalla, vaikka viimeinen siirto olisikin avoin.\n        Kun A oli todistanut oikeutensa vekseliin katkeamattomalla siirtosarjalla ja Tornion Osuuspankki oli siirtänyt vekselin hänelle, häntä oli pidettävä vekselin oikeana haltijana.\n        Vekselilain 70 §:n 1 momentin mukaan hyväksyjään kohdistuva vekselisaaminen vanhentui kolmen vuoden kuluttua vekselin erääntymispäivästä. Saman pykälän 2 momentin mukaan vekselin haltijan asettajaan kohdistuva saamisoikeus vanhentui vuoden kuluttua siitä, kun protesti oli oikeassa ajassa otettu. Lain 71 §:n 1 momentin mukaan vekselin vanhentumisen keskeytti vekselisaamista koskevan jutun vireillepaneminen Suomen tuomioistuimessa.\n        Vekseli oli erääntynyt maksettavaksi 13.2.1983. Se oli laillisesti protestoitu 16.2.1983. Vekselisaamista koskeva juttu oli pantu vireille 9.2.1984. Vekselisaaminen ei sen vuoksi ollut vanhentunut kumpaakaan vekselivelallista vastaan.\n        Vekselilain 20 §:n 1 momentin mukaan vekselin siirrolla oli vain sama vaikutus kuin tavallisella saatavan luovutuksella, jos vekseli siirrettiin vasta sitten, kun maksamatta mättämisen vuoksi oli otettu protesti. Tällä ymmärrettiin sitä, ettei siirtäjä joutunut siirronsaajalle vekselistä vastuuseen ja ettei vekselin luovutus toisaalta tuottanut siirronsaajalle parempaa oikeutta kuin siirtäjällä oli ollut. B ja C olivat siksi oikeutettuja tekemään A:ta vastaan ne väitteet, joihin B:n suoranainen suhde Tornion Osuuspankkiin antoi aihetta. Puheena olevan niin sanotun jälkisiirron saajan oikeus oli kuitenkin muutoin sama kuin vekselin luovuttajan. Saaja oli vekselivelkojan asemassa vekselivelallisiin nähden.\n        B ja C eivät olleet näyttäneet, että vekselin maksaminen Tornion Osuuspankille 6.1.1984 olisi alussa mainitun yhtiöosuuden kaupan yhteydessä tai muutoinkaan tehty heidän kummankaan hyväksi. He eivät olleet näyttäneet muutakaan perustetta, jonka nojalla heidät olisi vapautettava vekselin lunastamisvelvollisuudesta.\n        A puolestaan ei ollut näyttänyt, että hänellä olisi ollut vekselin protestoimisesta kuluja.\n        Sen vuoksi hovioikeus on, kumoten raastuvanoikeuden päätöksen ja hyläten kanteen enemmälti, velvoittanut B:n ja C:n yhteisvastuullisesti saadessaan alkuperäisen vekselin takaisin kuitattuna suorittamaan A:lle vekselin määrän 45.000 markkaa 6 prosentin vuotuisine korkoineen vekselin erääntymispäivästä 13.2.1983 lukien ja provisiota kolmasosa prosenttia vekselin määrästä.\n        Koska hovioikeus on katsonut siihen olevan erityisiä syitä, B ja C on velvoitettu yhteisvastuullisesti korvaamaan A:n oikeudenkäyntikulut jutussa 5.800 markalla.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      B ja C ovat pyytäneet valituslupaa ja vaatineet A:n kanteen hylkäämistä. Valituslupa on myönnetty 11.9.1985. A on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      Hovioikeuden tuomiota ei muuteta. B ja C velvoitetaan yhteisvastuullisesti suorittamaan Pentti A:lle korvaukseksi hänellä vastauksen antamisesta täällä olleista kuluista 1.200 markkaa.\n      \n        Ratkaisuun osallistuneet: oikeusneuvokset Salervo, Portin, Hämäläinen, Mörä ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-09-02"
  ],
  "judgmentNumber": [
    "II99"
  ],
  "date": [
    "1986-01-13"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II99"
  ],
  "year": [
    "1986"
  ],
  "description": [
    "http://data.finlex.fi/voc/kko/swe/ebcbea26",
    "http://data.finlex.fi/voc/kko/fin/fa96e3f3"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}