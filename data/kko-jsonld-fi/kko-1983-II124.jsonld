{
  "@id": "sfecli:kko/1983/II124",
  "languageVersion": [
    {
      "@id": "sfecli:kko/1983/II124/fin",
      "title_fi": [
        "KKO:1983-II-124"
      ],
      "abstract_fi": [
        "\n    Vuokrausliikettä harjoittava yritys oli pitänyt palveluksessaan autonkuljettajaa. Ottaen huomioon, että kaupan alalla, jossa työehtosopimukset yleensä solmitaan työntekijäin ammatin mukaan, asianomaisella alalla on ymmärrettävä sitä alaa, joka määräytyy toisaalta työehtosopimukseen osallisina olevien työnantajaliittojen toimialojen, toisaalta sopimukseen osallisina olevien työntekijäin yhdistysten edustamien ammattialojen perusteella, yritys oli tällaisella alalla toimiessaan TSL 17 §:n mukaan velvollinen työsuhteessa autonkuljettajaan soveltamaan yleissitovan kaupan automiesten työehtosopimuksen vähimmäisehtoja.\n  "
      ],
      "hasFormat": {
        "@id": "sfecli:kko/1983/II124/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Helsingin RO p. 29.7.1981 oli tutkinut jutun ja todennut, että A oli ollut B Oy:n palveluksessa 15.8.1974 lukien 30.9.1980 saakka pakettiautonkuljettajana. Yhtiö oli toiminut aikaisemmin kommandiittiyhtiönä ja yhtiön muutos osakeyhtiöksi oli merkitty kaupparekisteriin 9.6.1978. Yhtiön toimialana oli kaupparekisteriin merkitty tekstiilien vuokraus sekä maasta vienti ja maahan tuonti.\n      Yhtiölle 11.12.1980 tiedoksiantamassaan kanteessa A oli selittänyt tulleensa 12.8.1980 lomautetuksi kokonaan taloudellisen syiden ja työmäärän vähenemisen vuoksi yhtiön palveluksesta 1.10.1980 alkaen. Tällä menettelyllä oli työnantaja tosiasiallisesti sanonut A:n irti. Lisäksi A:lle oli maksettu vähemmän palkkaa, kuin mitä alan yleiseksi katsottavassa valtakunnallisessa työehtosopimuksessa oli vähintään maksettavaksi määrätty, vuoden 1978 osalta 798 markkaa, vuoden 1979 osalta 3 703 markkaa ja vuoden 1980 osalta 4 082 markkaa, vähennettynä myöhemmin maksetulla 265,60 markan suuruisella lomakorvauksella, eli tältä osin 3 816,64 markkaa. A oli vaatinut yhtiön velvoittamista hänelle maksamaan, paitsi edellä mainitut korvaukset, myös irtisanomisajan palkan osuutena 1.10. - 12.10.1980 väliseltä ajalta 1 210,84 markkaa, odotusajan palkkaa 883,20 markkaa sekä vahingonkorvauksena työsuhteen ennenaikaisesta päättymisestä 5 045,16 markkaa, kaikki määrät korkoineen. A oli katsonut, että häneen tuli soveltaa Kaupan Työnantajaliitto r.y:n ja Liiketyöntekijäin Liitto r.y:n välistä automiehiä koskevaa työehtosopimusta I. Edelleen A oli kertonut olleensa työttömänä eläkeikäänsä eli marraskuuhun 1980 saakka. A oli syntynyt 23.11.1915.\n      Yhtiö oli kiistänyt kanteen perusteeltaan ja määrältään sekä todennut, että 12.8.1980 päivättyä kirjallista ilmoitusta oli pidettävä A:n irtisanomisena. Irtisanomisen perusteesta yhtiö oli kertonut, kuinka yhtiön tilinpäätökset olivat olleet tappiollisia vuosina 1978 - 1980 ja yhtiö oli ollut likviditeettikriisissä sekä jopa konkurssiuhan alaisena. Yhtiön saneeraustoimet oli aloitettu jo vuonna 1977 ja vuonna 1978 oli työntekijöille ilmoitettu yhtiön taloudellisesta tilasta. Yhtiön työntekijöitä oli jouduttu vähentämään kuudesta neljään. A:lle maksetun palkan maksuperusteesta yhtiö oli kertonut, että se ei ollut minkään työnantajaliiton jäsen ja että kuljetusalalla oli solmittuna peräti 13 eri työehtosopimusta. Tämän vuoksi ei kantajan mainitsema työehtosopimusta voitu pitää valtakunnallisesti yleissitovana.\n      Jutussa esitetyn selvityksen perusteella RO oli katsonut näytetyksi, että yhtiön, jonka vuotuinen liikevaihto oli noin 400.000 markkaa, vuoden 1978 tilikausi oli ollut tappiollinen, vuoden 1979 tilikausi oli osoittanut elokuussa 1979 37 911,51 markan tappiota ja vuonna 1980 oli tappio ollut lokakuussa 24 022,80 markkaa, marraskuussa 22 334,70 markkaa ja tämän jälkeen oli tappio noussut. Kesäkuussa 1979 oli yhtiössä ollut kaikkiaan kuusi työntekijää ja maaliskuussa 1981 oli työntekijöitä neljä. Erään eläkkeelle sittemmin siirtyneen, välillä puolipäivätyötä tehneen varastotyöntekijän tilalle oli palkattu uusi työntekijä. Esitettyjen lehti-ilmoitusten perusteella oli osoitettu, että yhtiö oli etsinyt varastoon tuolloin sellaista työntekijää, joka pystyi suorittamaan myös A:n entistä työtä eli pakettiautolla-ajoa. Edelleen oli yhtiön toimialaa koskevien merkintöjen, yhtiön mainosesitteen sekä lehti-ilmoitusten nojalla näytetty, että yhtiö harjoitti tekstiilien ja mattojen vuokrausta sekä pesupalveluja. Sen sijaan oli jäänyt näyttämättä, että yhtiö toimisi siten kaupan alalla, että se voisi liittyä Kaupan Työnantajaliiton jäseneksi, sekä, että Kaupan Työnantajaliitto r.y:n ja Liiketyöntekijäin Liitto r.y:n automiehiä koskeva työehtosopimus I olisi sellainen työehtosopimus, jonka soveltamispiiriin kuuluisi ainakin noin puolet edes kaupan alan automiehistä.\n      Tämän vuoksi ja koska yhtiö oli irtisanonut A:n sen vuoksi, että yhtiön toimintaedellytykset olivat jo pidemmän aikaa jatkuneen tappiollisen toiminnan seurauksena heikentyneet, ja yhtiö oli kustannuksia säästääkseen joutunut vähentämään työntekijöitään tavalla, jota ei ollut osoitettu tilapäiseksi. RO oli katsonut, että yhtiö oli irtisanonut A:n työsuhteen päättymään työsopimuslain 37 §:n tarkoittamasta erityisen painavasta syystä. Kun A ei myöskään ollut esittänyt perustetta, jonka nojalla hän olisi oikeutettu saamaan palkan kahden kuukauden irtisanomisajalta, ja kun A niin ollen oli saanut kaikki työsuhteensa perusteella hänelle tulevat korvaukset, RO oli hylännyt A:n esittämät palkkasaatavia ja vahingonkorvausta tarkoittavat vaatimukset kokonaisuudessaan.\n      Mitä sitten tuli A:n esittämään odotusajan palkkaa koskevaan vaatimukseen, RO oli havainnut esitetyn palkkakortin perusteella, että A:lle oli työsuhteensa päättyessä maksettu 1.4. -30.9.1980 väliseltä ajalta hänelle kertyneet lomakorvaukset 2 232 markkaa. Tämän lisäksi hänelle oli maksettu 12.12.1980 ennakonpidätystodistuksen merkinnän mukaan lomakorvausta ajalta 1. - 31.10.1980 265,60 markkaa.\n      Kun A ei ollut edes väittänyt, että viimeksi mainittu lomakorvaus olisi sellainen korvaus, joka olisi tullut A:lle maksaa hänen työsuhteensa päättyessä, RO oli hylännyt myös A:n odotusajan palkkaa koskevan vaatimuksen.\n      A oli velvoitettu korvaamaan yhtiölle sillä jutun vuoksi olleet oikeudenkäyntikulut kohtuulliseksi katsotuilla 3 000 markalla.\n      Helsingin HO, jonka tutkittavaksi A oli saattanut jutun, t. 2.12.1981 oli jättänyt asian RO:n päätöksen varaan ja velvoittanut A:n korvaamaan B Oy:n kulut HO:ssa 500 markalla.\n      Pyytäen valituslupaa A haki muutosta HO:n tuomioon siltä osin kuin sillä oli hylätty hänen vaatimuksensa, että B Oy velvoitettaisiin hänelle suorittamaan yleissitovan työehtosopimuksen vähimmäisehtojen mukaan saamatta jäänyttä palkkaa vuodelta 1980 3 816,64 markkaa, irtisanomisajan palkkaa 1 210,84 markkaa ja odotusajan palkkaa 883,20 markkaa. Lupa myönnettiin ja yhtiö antoi siltä hakemuksen johdosta pyydetyn vastauksen.\n    \n    \n      \n      KKO t. tutki jutun.\n      \n        Perustelut\n        Harkitessaan, olivatko jutussa puheena olevat automiehiä koskevat työehtosopimukset I eli niin sanotut kaupan automiesten työehtosopimukset, joiden allekirjoittajina olivat olleet työnantajapuolella Kaupan Työnantajaliitto KTL r.y. ja LTK:n Erityisalojen Työnantajaliitto r.y. sekä työntekijäpuolella Auto- ja Kuljetusalan Työntekijäliitto r.y., B Oy:n ja A:n väliseen työsuhteeseen sovellettavia työsopimuslain 17 §:ssä tarkoitettuja yleissitovia työehtosopimuksia, KKO totesi, että kaupan alalla työnantajat olivat järjestäytyneet pääasiallisesti toimialoittain ja työntekijät pääasiallisesti oman ammattityönsä perusteella. Tästä johtui, että kaupan alalla yleensä solmittiin työntekijän ammatin mukaan määräytyviä työehtosopimuksia, jollaisia myös kaupan automiesten työehtosopimukset olivat, ja että näiden sopimusten yleissitovuutta harkittaessa asianomaisella alalla oli ymmärrettävä sitä alaa, joka määräytyi toisaalta työehtosopimukseen osallisina olevien työnantajaliittojen edustamien toimialojen, toisaalta sopimukseen osallisina olevien työntekijäin yhdistysten edustamien ammattialojen perusteella. B Oy oli pääasiassa vuokrausliikettä harjoittavana yrityksenä toiminut sopimusten tarkoittamalla kaupallisella alalla ja asiassa esitetyn selvityksen mukaan se olisi voinut liittyä jäseneksi kaupan automiesten työehtosopimuksiin osallisena sidottuun LTK:n Erityisalojen Työnantajaliitto r.y:hen. A puolestaan oli yhtiön palveluksessa tehnyt sopimusten tarkoittamaa automiesten työtä. Puheena olevat työehtosopimukset olivat näin olleen sen alan työehtosopimuksia, joita yhtiön ja A:n välinen työsopimus oli koskenut. Esitetyn selvityksen mukaan työehtosopimukset olivat olleet alalla yleisiksi katsottavia valtakunnallisia työehtosopimuksia. Näin ollen niiden ehtoja oli työsopimuslain 17 §:n mukaan sovellettava yhtiön ja A:n välisessä työsuhteessa.\n      \n      \n        Tuomiolauselma\n        HO:n tuomiota muutettiin siten, että B Oy velvoitettiin suorittamaan A:lle yleissitovan työehtosopimuksen vähimmäisehtojen mukaan saamatta jääneenä palkkana vuodelta 1980 3 816 markkaa 64 penniä ja irtisanomisajan palkkana 1 210 markkaa 84 penniä sekä, kun mainittujen työsuhteesta johtuvien saatavien maksaminen oli työsuhteen päättyessä viivästynyt, työsopimuslain 22 § 5 momentin tarkoittamana odotusajan palkkana 883 markkaa 20 penniä, kaikki erät 5 prosentin korkoineen haastepäivästä 11.12.1980 lukien. A vapautettiin hänelle HO:ssa tuomitusta 500 markan ja RO:ssa tuomitusta 3 000 markan oikeudenkäyntikulujen korvausvelvollisuudesta yhtiölle.\n        \n          Ratkaisuun osallistuneet: oikeusneuvokset Leivonen, Takala ja Lindholm sekä ylimääräiset oikeusneuvokset Karetie ja Surakka\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II124"
  ],
  "referenceToLegislation": [
    "http://data.finlex.fi/eli/sd/1994/763/luku/5/pykala/17"
  ],
  "description": [
    "http://data.finlex.fi/voc/kko/fin/f28a6de1",
    "http://data.finlex.fi/voc/kko/swe/3f875c9c",
    "http://data.finlex.fi/voc/kko/swe/a6424e9f"
  ],
  "judgmentNumber": [
    "II124"
  ],
  "date": [
    "1983-02-04"
  ],
  "issued": [
    "1983-09-30"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}