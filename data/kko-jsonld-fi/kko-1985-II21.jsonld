{
  "@id": "sfecli:kko/1985/II21",
  "languageVersion": [
    {
      "@id": "sfecli:kko/1985/II21/fin",
      "title_fi": [
        "KKO:1985-II-21"
      ],
      "abstract_fi": [
        "\n    LunL:n 32 § sisältää poikkeuksen vain lain 31 §:ssä olevasta maan arvonnousun huomiotta jättämistä koskevasta säännöksestä. Sitä ei sen vuoksi ollut lain 97 §:n 3 mom. huomioon ottaen sovellettava rakennuslain 54 §:n l mom:n mukaisesti lunastettavan tontinosan ja sillä olevan rakennuksen arvoa määrättäessä, vaikka omistaja käytti omaisuutta pääasiallisesti asumiseensa. Sanotusta omaisuudesta oli siten tuomittava LunL:n 30 §:ssä tarkoitettu käyvän hinnan mukainen täysi korvaus siinäkin tapauksessa, että se jäi pienemmäksi kuin mitä tarvittiin lunastettua vastaavan oman asunnon hankkimiseen lunastetun tilalle.\n  "
      ],
      "hasFormat": {
        "@id": "sfecli:kko/1985/II21/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Lunastustoimikunnan päätös 14.11.1983\n        Lunastustoimikunta on Bostads Ab Villa Ville-Kulla Asunto Oy:n hakemuksesta vireille tulleessa toimituksessa, joka koskee Vaasan kaupungin XIX kaupunginosan korttelissa 15a olevalla tontilla n:o 1 suoritettua rakennuslain 54 §:n 1 momentin mukaista tontinosan lunastusta, määrätessään, että asunto-osakeyhtiöllä oli lunastusoikeus Unto Juhani Karin omistamaan Lindellin tilaan RN:o 7:284 kuuluvaan tontinosaan ja sillä olevaan asuinrakennukseen todennut erään 17.8.1981 lopetetun lunastustoimituksen ja esitettyjen kauppahintatietojen perusteella, että vertailukelpoisissa luovutuksissa maan neliömetrihinta oli vaihdellut 92 markasta 120 markkaan keskiarvon ollessa 106 markkaa. Lunastustoimikunta on velvoittanut yhtiön suorittamaan Karille kertakaikkisena kohteenkorvauksena 624 neliömetrin suuruisesta asunto-omakotialueesta 115 markan mukaan neliömetriltä 71.760 markkaa ja rakennuksesta 49.504 markkaa, vahingonkorvauksena muuttokustannuksista 3.000 markkaa sekä edunvalvontakustannuksina 3.500 markkaa. Kari on hakenut muutosta lunastustoimikunnan päätökseen ja uudistaen toimituksessa esittämänsä vaatimuksen pyytänyt kohteenkorvauksen korottamista 250.000 markkaan. Lisäksi Kari on vaatinut korvausta oikeudenkäyntikuluistaan 4.000 markkaa.\n      \n      \n        Vaasan maaoikeuden päätös 26.1.1984\n        Maaoikeus on, kuultuaan asunto-osakeyhtiötä, joka on pyytänyt korvausta oikeudenkäyntikuluistaan, sekä toimitusinsinööriä ja suoritettuaan katselmuksen, lausunut ratkaisunsa perusteluiksi, että toimituksessa määrätty kohteenkorvaus tontista ja nykyarvon mukaan hinnoitellusta rakennuksesta muodosti lunastuslaissa edellytetyn täyden korvauksen ottaen huomioon, että puheena olevalla alueella sijaitsevalla vanhalla rakennuksella oli käytännössä vain purkuarvo. Sen vuoksi maaoikeus on kiinteän omaisuuden ja erityisten oikeuksien lunastuksesta annetun lain 30 §:n nojalla katsonut, ettei ollut syytä muuttaa lunastustoimikunnan päätöstä, jonka varaan asia siis jäi. Samalla maaoikeus on määrännyt, että asian laadun vuoksi asianosaisten tuli pitää oikeudenkäyntikulunsa omana vahinkonaan.\n      \n    \n    \n      VALITUSLUVAN MYÖNTÄMINEN JA VÄLITOIMI\n      Karille on 11.5.1984 myönnetty valituslupa. Bostads Ab Villa Ville-Kulla Asunto Oy on antanut siltä pyydetyn vastauksen vaatien siinä myös korvausta vastauskuluistaan.\n      \n        Hakijan vaatimukset\n        Kari on muutoksenhakemuksessaan vaatinut hänelle tuomitun kohteenkorvauksen korottamista huomattavasti muun muassa sillä perusteella, että lunastuslain 32 §:n mukaan lunastettaessa omaisuutta, jota sen omistaja pääasiallisesti käytti asumiseensa, kohteenkorvaus oli määrättävä ainakin niin suureksi kuin oli tarpeen vastaavanlaisen oman asunnon hankkimiseen lunastetun tilalle. Myös maapohjakorvaus oli määrätty liian alhaiseksi. Lisäksi Kari on vaatinut korvausta oikeudenkäyntikuluistaan. Vaihtoehtoisesti hän on vaatinut jutun palauttamista lunastustoimikuntaan tai maaoikeuteen, koska ratkaisu perustui riittämättömään selvitykseen alueen hintatasosta tai siihen, ettei maaoikeus ollut ottanut huomioon sille esitettyä selvitystä.\n      \n    \n    \n      KORKEIMMAN OIKEUDEN RATKAISU\n      \n        Perustelut\n        Lunastetusta omaisuudesta on kiinteän omaisuuden ja erityisten oikeuksien lunastuksesta annetun lain 30 ja 44 §:n mukaisesti määrätty maksettavaksi omaisuudella lunastuspäätöksen julistamishetkellä olleen käyvän hinnan mukainen täysi korvaus. Korvausta määrättäessä ei ole sovellettu eikä lain 97 §:n 3 momentin säännös huomioon ottaen voitukaan soveltaa lain 31 §:n säännöksiä, joiden mukaan maan arvonnousu on pykälästä ilmenevissä tapauksissa jätettävä huomioon ottamatta. Lain 32 §, johon Karin valitus kohteenkorvauksen osalta ensi sijassa perustuu, sisältää poikkeuksen vain lain 31 §:ssä olevasta maan arvonnousun huomioon ottamatta jättämistä koskevasta säännöksestä. Sanotussa 32 §:ssä enempää kuin muuallakaan laissa ei ole säädetty, että omaisuudesta, jota sen omistaja käyttää asumiseensa, olisi määrättävä suurempi kuin lain 30 §:ssä säädetty käyvän hinnan mukainen täysi korvaus.\n      \n      \n        Tuomiolauselma\n        Maaoikeuden päätöksen lopputulosta ei muuteta. Asian laadun vuoksi Bostads Ab Villa Ville-Kulla Asunto Oy:n on pidettävä sillä vastauksen antamista täällä olleet kulut vahinkonaan.\n        \n          Ratkaisuun osallistuneet: oikeusneuvokset Leivonen, Jalanko, Saarni-Rytkölä, Lehtonen ja af Hällström\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-02-20"
  ],
  "judgmentNumber": [
    "II21"
  ],
  "date": [
    "1984-07-24"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II21"
  ],
  "year": [
    "1985"
  ],
  "description": [
    "http://data.finlex.fi/voc/kko/swe/7779a11b",
    "http://data.finlex.fi/voc/kko/fin/626e481c"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}