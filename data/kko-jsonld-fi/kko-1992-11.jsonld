{
  "@id": "sfecli:kko/1992/11",
  "languageVersion": [
    {
      "@id": "sfecli:kko/1992/11/fin",
      "title_fi": [
        "KKO:1992:11"
      ],
      "abstract_fi": [
        "\n    Osakeyhtiö B ja C olivat B:n elinkeinotoimintaa mainostaessaan käyttäneet sopimattomasta menettelystä elinkeinotoiminnassa annetun lain 2 §:n 2 momentissa tarkoitettua asiaan kuulumattomia seikkoja sisältävää sopimatonta ilmaisua, joka oli ollut omiaan vahingoittamaan osakeyhtiö A:n elinkeinotoimintaa. B ja C velvoitettiin yhteisvastuullisesti suorittamaan A:lle vahingonkorvausta.\n    Vrt. KKO:1991:32\n    L sopimattomasta menettelystä elinkeinotoiminnassa 2_§_2_mom\n  "
      ],
      "hasFormat": {
        "@id": "sfecli:kko/1992/11/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Helsingin raastuvanoikeuden päätös 12.1.1989\n        Raastuvanoikeus on osakeyhtiö A:n C:tä ja osakeyhtiö B:tä vastaan ajamasta kanteesta lausunut selvitetyksi, että C, joka oli ollut työsuhteessa osakeyhtiö A:hen 26.1.1981-2.7.1987 välisen ajan, oli 30.6.1987 kirjallisesti irtisanonut työsuhteensa päättymään 31.8.1987 ja että osakeyhtiö A oli 2.7.1987 kirjallisesti purkanut mainitun työsuhteen työsopimuslain 16 ja 43 §:n perusteella.\n        C oli perustanut 17.6.1987 rekisteröidyn osakeyhtiö B nimisen toiminimen, jonka toimialana oli isännöitsijätoiminta ja siihen läheisesti kuuluvat kiinteistö- ja huoltotoimet. Eräille aikaisemmin osakeyhtiö A:n palveluksessa ollessaan isännöimilleen yhtiöille C oli lähettänyt 28.6.1987 päivätyn kirjeen, jossa hän kerrottuaan irtisanoutumisestaan ja sen syistä sekä perustamastaan yhtiöstä oli ehdottanut puheena oleville yhtiöille isännöitsijäsopimuksen tekemistä tämän uuden yhtiön kanssa lausuen kirjeessä muun muassa: \"Toivomme tämän johdosta, että valitsisitte mieluummin entisen toimistonne perinteen jatkamisen, kuin talonne asiakassuhteen myynnin vieraisiin ja kenties kokemattomiin käsiin.\"\n        Kun C oli vasta kaksi päivää edellä mainitun kirjeen lähettämisen jälkeen irtisanoutunut osakeyhtiö A:n palveluksesta ja oli ryhtynyt hankkimaan työsuhteensa aikana perustamalleen kilpailevalle yritykselle Osakeyhtiö B:lle asiakkaita kantajayhtiöltä, oli hänen katsottava käyttäneen sopimattomasta menettelystä elinkeinotoiminnassa annetun lain 1 §:n tarkoittamaa menettelyä sekä lähettämällä mainittuja kirjeitä työnantajan luvatta toimineen työsopimuslain 16 §:n mukaan vastoin työvelvoitteitaan.\n        Koska osakeyhtiö A:lle ei ollut näytetty aiheutuneen vahinkoa asiassa, raastuvanoikeus on hylännyt osakeyhtiö A:n 478.140 markan määräisen vahingonkorvausvaatimuksen korkoineen, mutta velvoittanut C:n, joka oli edellä kerrotuin tavoin menetellyt lain vastaisesti, sekä osakeyhtiö B:n, joka oli vastuussa perustajansa menettelystä, yhteisvastuullisesti korvaamaan osakeyhtiö A:n oikeudenkäyntikulut 10.000 markalla 16 prosentin korkoineen 12.1.1989 lukien.\n      \n      \n        Asianosaisten vaatimukset Helsingin hovioikeudessa\n        Osakeyhtiö A on vaatinut, että C ja osakeyhtiö B velvoitetaan yhteisvastuullisesti suorittamaan sille sen vaatima vahingonkorvaus 16 prosentin korkoineen haasteen tiedoksiantopäivästä lukien ja että C ja B velvoitetaan yhteisvastuullisesti korvaamaan sen oikeudenkäyntikulut hovioikeudessa korkoineen. C ja osakeyhtiö B ovat vaatineet, että raastuvanoikeuden päätös kumotaan ja että ne vapautetaan korvaamasta osakeyhtiö A:lle raastuvanoikeudessa tuomittuja oikeudenkäyntikuluja. Lisäksi C ja osakeyhtiö B ovat vaatineet, että osakeyhtiö A velvoitetaan korvaamaan niiden oikeudenkäyntikulut niin raastuvanoikeudessa kuin hovioikeudessakin korkoineen.\n      \n      \n        Hovioikeuden tuomio 30.5.1990\n        C oli, työskennellessään työsopimuslaissa tarkoitetussa työsuhteessa isännöitsijänä isännöitsijätoimintaa harjoittaneen osakeyhtiö A:n palveluksessa, 16.12.1986 perustanut samalla alalla työnantajansa kanssa kilpailevan osakeyhtiö B:n. Osakeyhtiö B:n tultua 17.6.1987 merkityksi kaupparekisteriin, C oli omasta ja osakeyhtiö B:n puolesta sekä sen tieten lähettänyt eräille osakeyhtiö A:n kanssa isännöintisopimuksen tehneille asunto- ja kiinteistöosakeyhtiöille raastuvanoikeuden päätöksessä kerrotun 28.6.1987 päivätyn \"Tarjous isännöintisopimuksen jatkamisesta henkilökohtaisen, vastuunalaisen isännöitsijän osalta\" otsikolla varustetun kirjeen. Kirjeessä hän oli vihjannut osakeyhtiö A:n saattavan olla omistajanvaihdoksen jälkeen kokematon toimialallaan ja esittänyt, että asiakasyhtiöt irtisanoisivat osakeyhtiö A:n kanssa tekemänsä sopimuksen päättymään 31.8.1987 ja siirtyisivät osakeyhtiö B:n asiakkaiksi 1.9.1987 alkaen, sekä antanut irtisanomisaikaa koskevan neuvon. Kirjeen lähetettyään C oli 30.6.1987 irtisanonut työsuhteensa osakeyhtiö A:hen päättymään 31.8.1987.\n        C:n ollessa vielä osakeyhtiö A:n palveluksessa ja ryhtymällä kerrotuin tavoin toimenpiteisiin työnantajansa isännöintisopimusten siirtämiseksi osakeyhtiö B:lle ja käyttämällä tässä tarkoituksessa tarjouskirjeessään osakeyhtiö A:n pätevyyden toimialallaan kyseenalaiseksi asettavaa ilmaisua, C:n ja osakeyhtiö B:n oli katsottava ryhtyneen elinkeinotoiminnassa hyvän liiketavan vastaiseen tekoon ja siinä käyttäneen sopimatonta ilmaisua, joka oli ollut omiaan vahingoittamaan osakeyhtiö A:n elinkeinotoimintaa.\n        Ryhtymällä työsuhteensa voimassa ollessa kilpailemaan työnantajansa kanssa jo sopimuksen tehneistä työnantajansa asiakkaista ja asettamalla kilpailussa työnantajansa pätevyyden toimialallaan vihjauksin kyseenalaiseksi, C:n oli katsottava myös ryhtyneen työsuhteessa noudatettavan hyvän tavan vastaiseen kilpailutekoon, eikä työnantajan voitu katsoa antaneen siihen lupaa pelkästään sillä perusteella, että C oli saanut työsuhteen kestäessä hoitaa Vantaalla eräitä isännöintitehtäviä omaan lukuunsa.\n        C:n ja osakeyhtiö B:n menettely oli aiheuttanut osakeyhtiö A:lle vahinkoa neljän sen asiakasyhtiön siirryttyä kirjeessä tehdystä tarjouksesta osakeyhtiö B:n asiakkaiksi. Kirjeeseen sisältyvän osakeyhtiö A:n pätevyyttä koskevan vihjauksen oli katsottava aiheuttaneen sille vahinkoa myös maineen menetyksen muodossa ainakin kirjeen saajien kohdalla ottaen huomioon, että kirjeen allekirjoittanut C oli ollut osakeyhtiö A:n palveluksessa ollut henkilö, jonka kirjeen saaja voi olettaa tunteneen yhtiön tilan.\n        Kun C ja osakeyhtiö B olivat aiheuttaneet osakeyhtiö A:lle vahinkoa sopimattomalla menettelyllään elinkeinotoiminnassa, ja kun C oli menettelyllään myös tahallaan rikkonut työsopimuslain 16 §:n 1 momentissa työntekijälle säädetyn kilpailukiellon, C ja osakeyhtiö B olivat velvolliset vahingonkorvaukseen.\n        Vahingonkorvauksen määrän osalta hovioikeus on katsonut selvitetyksi, että neljän osakeyhtiö A:n asiakasyhtiön siirtymiseen osakeyhtiö B:n asiakkaaksi oli huomattavan suurelta osin myötävaikuttanut se, että yhtiöt olivat myös halunneet C:n jatkavan niiden isännöitsijänä. Tämän huomioon ottaen hovioikeus on arvioinut C:n ja osakeyhtiö B:n osakeyhtiö A:lle aiheuttaman vahingon määräksi 30.000 markkaa.\n        Näillä perusteilla hovioikeus, hyläten kanteen enemmälti, on muuttanut raastuvanoikeuden päätöstä ja velvoittanut C:n ja osakeyhtiö B:n yhteisvastuullisesti suorittamaan osakeyhtiö A:lle vahingonkorvaukseksi 30.000 markkaa 16 prosentin korkoineen, C 7.3.1988 lukien ja osakeyhtiö B 15.8.1988 lukien. Hovioikeus on lisäksi velvoittanut C:n ja osakeyhtiö B:n yhteisvastuullisesti suorittamaan osakeyhtiö A:lle korvaukseksi oikeudenkäyntikuluista hovioikeudessa 3.000 markkaa 16 prosentin korkoineen 30.5.1990 lukien. Muilta osin raastuvanoikeuden päätöstä ei ole muutettu.\n      \n    \n    \n      MUUTOKSENHAKU KORKEIMMASSA OIKEUDESSA\n      Osakeyhtiö B:lle on myönnetty valituslupa 18.9.1990. C:n valituslupahakemus on siirretty osakeyhtiö B:n valituksen käsittelyn yhteydessä ratkaistavaksi.\n      C ja osakeyhtiö B ovat vaatineet kanteen hylkäämistä ja korvausta oikeudenkäyntikuluistaan jutussa korkoineen.\n      Osakeyhtiö A on antanut pyydetyn vastauksen ja vaatinut korvausta vastauskuluistaan korkoineen.\n    \n    \n      KORKEIMMAN OIKEUDEN RATKAISU 27.1.1992\n      \n        Käsittelyratkaisu\n        Korkein oikeus myöntää valitusluvan C:lle.\n      \n      \n        Pääasiaratkaisu\n        Perustelut\n        C ja osakeyhtiö B ovat, C:n lähettäessä työnantajansa osakeyhtiö A:n asiakkaille kysymyksessä olevan kirjeen omasta ja osakeyhtiö B:n puolesta, käyttäneet sopimattomasta menettelystä elinkeinotoiminnassa annetun lain 1 §:ssä tarkoitettua hyvän liiketavan vastaista menettelyä sekä lain 2 §:n 2 momentissa tarkoitettua asiaan kuulumattomia seikkoja sisältävää sopimatonta ilmaisua, joka on ollut omiaan vahingoittamaan osakeyhtiö A:n elinkeinotoimintaa. C on menettelyllään lisäksi ryhtynyt työsopimuslain 16 §:n 1 momentin vastaisesti kilpailemaan työnantajansa kanssa. Näillä ja muutoin hovioikeuden mainitsemilla perusteilla Korkein oikeus on ratkaissut asian tuomiolauselmasta ilmenevällä tavalla.\n        Tuomiolauselma\n        Hovioikeuden tuomiota ei muuteta. C ja osakeyhtiö B velvoitetaan yhteisvastuullisesti suorittamaan osakeyhtiö A:lle korvaukseksi vastauskuluista 1.000 markkaa 16 prosentin korkoineen Korkeimman oikeuden tuomion antopäivästä lukien.\n        \n          Ratkaisuun osallistuneet: oikeusneuvokset Ailio, Ådahl, Nybergh, Riihelä ja Taipale\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1992-01-27"
  ],
  "judgmentNumber": [
    "11"
  ],
  "date": [
    "1991-02-14"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1992:11"
  ],
  "year": [
    "1992"
  ],
  "description": [
    "http://data.finlex.fi/voc/kko/fin/ace07c75",
    "http://data.finlex.fi/voc/kko/swe/e3a70288"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}