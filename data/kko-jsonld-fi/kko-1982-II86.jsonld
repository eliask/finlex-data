{
  "@id": "sfecli:kko/1982/II86",
  "languageVersion": [
    {
      "@id": "sfecli:kko/1982/II86/fin",
      "title_fi": [
        "KKO:1982-II-86"
      ],
      "abstract_fi": [
        "\n    Ennen paikalleen sijoittamista valmiiksi rakennettu, siirrettävä sosiaalitilayksikkö oli sijainnut teollisuushallin vieressä ja ollut kytkettynä sen vesi- ja viemäriverkostoon. Kun sosiaalitiloja ei ollut varattuna hallissa tai sen läheisyydessä sosiaalitilayksikkö oli välttämätön hallin käyttämiseksi teollisessa toiminnassa. Sosiaalitilayksikkö seurasi rakennusta sen pakkohuutokaupassa.\n    Ään\n  "
      ],
      "hasFormat": {
        "@id": "sfecli:kko/1982/II86/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Elementti-H Oy:n konkurssipesä oli 12.4.1977 Kesko Oy:n tiedoksi toimitetun haasteen nojalla Helsingin RO:ssa kertonut, että Elementti-H Oy, jonka konkurssi oli alkanut 28.1.1977, oli 1.3.1976 allekirjoitetulla kauppakirjalla myynyt Kesko Oy:lle tehtaassa olevan siltanosturin ja eräitä muita koneita sekä tehdaskiinteistöllä olevan sosiaalitilayksikön yhteensä 260 000 markan hinnasta, joka oli kuitattu maksetuksi kauppakirjan allekirjoituksella. Mainitut yhtiöt olivat 15.3.1976 tehneet kirjallisen osamaksusopimuksen, jolla Kesko Oy:n oli myynyt edellä mainitussa kauppakirjassa tarkoitetun, koko ajan Elementti-H Oy:n hallussa olleen omaisuuden takaisin Elementti-H Oy:lle samasta hinnasta omistusoikeuden siirtyessä Elementti-H Oy:lle hinnan, jonka viimeinen maksuerä erääntyi 15.4.1977, tultua kokonaan maksetuksi. Sen vuoksi ja kun mainituilla valekaupoiksi katsottavilla oikeustoimilla oli kiertäen lain määräystä pantin luovuttamisesta velkojen haltuun loukattu muiden velkojien oikeutta, Elementti-H Oy:n konkurssipesä oli vaatinut, että mainitut kaupat julistettaisiin mitättömiksi ja omistusoikeus kaupan kohteena olleeseen omaisuuteen todettaisiin kuuluvaksi Elementti-H Oy:lle.\n      Kiinteistö Oy Putaanhallit oli RO:ssa lausunut, että oikeudenkäynnin kohteena olevat esineet sijaitsevat Rakennustoimisto H:n konkurssipesän omistukseen kuuluneella Haukiputaan kunnan Kellon kylässä olevalla Haapanummen tilalla RN:o 28:71, jonka Oulun Rakennus Oy oli 5.7.1977 pidetyssä ja sittemmin lainvoiman saaneessa pakkohuutokaupassa ostanut perustettavan Kiinteistö Oy Putaanhallit nimisen yhtiön lukuun. Pakkohuutokaupassa myytyyn kiinteistöön kuului kanteessa tarkoitetut siltanosturi ja erillinen sosiaalitilayksiköksi nimitetty rakennus. Kun sanottua nosturia ei voitu poistaa teollisuushallista hallia oleellisesti vahingoittamatta ja kun halli oli mitoitettu nimenomaan nosturin käyttämistä varten, ja rakennus, joka oli liitetty yleiseen viemäriverkostoon ja nostettu elementtiperustusten varaan, oli välttämätön kiinteistön käyttämiselle aiottuun tarkoitukseen, eivätkä nosturi ja rakennus siten kiinteistön aineosina kuuluneet Elementti-H Oy:n konkurssipesälle eivätkä Kesko Oy:lle, Kiinteistö Oy Putaanhallit oli vaatinut, että Ro toteaisi siltanosturin ja sosiaalitilayksiköksi nimitetyn rakennuksen kuuluvan Kiinteistö Oy Putaanhalleille.\n      Kesko Oy oli vastustanut kannetta sekä se ja Elementti-H Oy:n konkurssipesä olivat vastustaneet Oy Putaanhallien vaatimuksia.\n      RO, jossa asianosaiset olivat vaatineet oikeudenkäyntikulujensa korvaamista, p 27.8.1979 oli katsonut jääneen näyttämättä, että jutussa kysymyksessä oleva Elementti-H Oy:n ja Kesko Oy:n välinen irtaimen kauppa olisi kanteessa väitetyllä tavoin mitätön, minkä vuoksi ja koskei väliintulija Kiinteistö Oy Putaanhallit ollut voinut näyttää laillisia perusteita vaatimuksilleen, RO oli hylännyt kanteen ja väliintulijan vaatimukset sekä velvoittanut Elementti-H Oy:n konkurssipesän ja Kiinteistö Oy Putaanhallit yhteisvastuullisesti suorittamaan Kesko Oy:lle oikeudenkäyntikulujen korvaukseksi 7 000 markkaa.\n      Helsingin HO, jonka tutkittavaksi Elementti-H Oy:n konkurssipesä ja Kiinteistö Oy Putaanhallit olivat saattaneet jutun, t. 24.9.1980 oli tutkinut sen. Koska mainittujen siltanosturin ja sosiaalitilayksiköksi nimitetyn rakennuksen omistusoikeus oli 5.7.1977 toimitetussa, lainvoiman saaneessa pakkohuutokaupassa katsottava Kiinteistö Oy Putaanhallien esittämillä perusteilla ja huomioon ottaen ettei sanottuja nosturia ja rakennusta ollut jätetty pakkohuutokaupan ulkopuolelle siirtyneen sille ja kun Elementti-H Oy:n ja Kesko Oy:n kesken solmituilla, sanottuja tavaroita koskevilla oikeustoimilla ei tämän vuoksi ollut siltanosturin ja sosiaalitilayksikön kannalta merkitystä HO oli, kumoten RO:n päätöksen siltä osin kuin Kiinteistö Oy Putaanhallien vaatimukset oli hylätty, todennut siltanosturin ja sosiaalitilayksikön omistusoikeuden kuuluvan Kiinteistö Oy Putaanhalleille. Elementti-H Oy:n konkurssipesä ja Kesko Oy:n velvoitettiin yhteisvastuullisesti suorittamaan Kiinteistö Oy Putaanhalleille korvaukseksi sillä jutussa olleista kuluista 8 000 markkaa. Siltä osin kuin Elementti-H Oy:n konkurssipesän kanne oli hylätty RO:n päätös jäi pysyväksi. Jutun näin päättyessä Kiinteistö Oy Putaanhallit ja Elementti-H Oy:n konkurssipesä vapautettiin velvollisuudesta maksaa Kesko Oy:lle RO:n tuomitsemaa oikeudenkäyntikulukorvausta eikä Kesko Oy:lle ollut tuleva korvausta sillä HO:ssakaan olleista kuluista.\n      Pyytäen valituslupaa Kesko Oy haki muutosta HO:n tuomioon. Lupa myönnettiin. Konkurssipesä ei antanut siltä hakemuksen johdosta pyydettyä vastausta. KKO:n pyydettyä Kiinteistö Oy Putaanhalleilta vastausta Oulun Osuuspankki, Oulun Tilipalvelu Oy ja Oulun OP-Kiinteistökeskus Oy yhteisesti toimittivat KKO:een vastaukseksi tarkoitetun kirjoituksen, jossa ne muun ohessa ilmoittivat Kiinteistö Oy Putaanhallien tulleen puretuksi. KKO:n varattua tämän jälkeen, mikäli Kiinteistö Oy Putaanhallien selvitystilaa oli jatkettu, selvitystilassa olevalle Kiinteistö Oy Putaanhalleille tilaisuuden vastauksen antamiseen, mainittu selvitystilassa oleva yhtiö antoi vastauksen.\n    \n    \n      \n      KKO t. jätti mainitun Oulun Osuuspankin, Oulun Tilipalvelu Oy:n ja Oulun OP-Kiinteistökeskus Oy:n kirjoituksen huomiotta, koska niiltä ei ollut vastausta pyydetty, ja tutki jutun.\n      Kiinteistö Oy Putaanhallien kanteessa tarkoitetun Haapanummen tilan ja sillä olevan teollisuushallin oli aikaisemmin omistanut Rakennustoimisto H. Halli oli rakennettu rakennuselementtien valmistamista varten, mutta sitä voitiin tarkoituksenmukaisella tavalla käyttää myös muuhun teollisuustuotantoon. Hallin valmistuttua sitä oli käyttänyt Elementti-H Oy, jonka toimitusjohtaja ja hallituksen puheenjohtaja oli ollut H, harjoittaen siinä rakennuselementtituotantoa. Sitä varten yhtiö oli hankkinut ja sijoittanut halliin riidanalaisen siltanosturin ja rakentanut halliin liittyväksi lisätilaksi sosiaalitilarakennuksen.\n      Siltanosturia varten oli hallin sisäpuolella sen pitkissä seinissä kiinteät kiskot, joiden varassa nosturipalkkia voitiin hallin yläosan vapaassa tilassa siirtää radan pituussuunnassa. Palkkiin oli sijoitettu nostolaite, jota voitiin siirtää palkin eri kohtiin radan poikittaissuunnassa. Siltanosturi voitiin irroittaa radaltaan ja poistaa hallista siten, ettei itse nosturi vahingoitu ja että hallia voitiin poistamisen aiheuttamien korjausten jälkeen edelleen käyttää.\n      Teollisuushalliin liittyvä sosiaalitilayksikkö oli ennen paikalleen sijoittamista valmiiksi tehty, siirrettävä rakennus, jonka kerrosala oli noin 108 neliömetriä ja tilavuus noin 270 kuutiometriä. Siihen oli sijoitettu hallissa työskentelevien henkilöiden sosiaaliset tilat ja toimistohuone. Rakennus oli sijainnut aivan hallin vieressä ja ollut kytkettynä sen vesija viemäriverkostoon. Kun mainitunlaisia tiloja ei ollut ollut varattuna hallissa eikä sen läheisyydessäkään, sosiaalitilarakennus oli ollut välttämätön hallin käyttämiseksi tarkoitukseensa.\n      Asiassa ilmenneistä seikoista päätellen siltanosturi ja sosiaalitilarakennus oli tarkoitettu pysyvästi kuulumaan teollisuushallin varustukseen. Niitä voitiin pitää tarpeellisina myös harjoitettaessa hallissa muuta teollista toimintaa kuin rakennuselementtien valmistamista sekä harjoitettaessa määrätynlaista muutakin toimintaa, esimerkiksi varastointia.\n      Kesko Oy:lle ei sen ja Elementti-H Oy:n välisillä sopimuksilla ollut kerrotuissa olosuhteissa voitu perustaa sellaista oikeutta riidanalaisiin siltanosturiin ja sosiaalitilarakennukseen, että Kesko Oy voisi vaatia niitä itselleen kiinteistön pakkohuutokaupassa ostaneelta Kiinteistö Oy Putaanhalleilta.\n      Edellä lausutuilla perusteilla KKO katsoi, ettei ollut syytä muuttaa HO:n tuomion lopputulosta. Kesko Oy velvoitettiin suorittamaan selvitystilassa olevalle Kiinteistö Oy Putaan halleille korvaukseksi sillä vastauksen antamisesta KKO:ssa olleista kuluista 800 markkaa.\n      \n        Eri mieltä olevien jäsenten lausunnot\n        Ylimääräinen oikeusneuvos Setälä: jättäen mainitun Oulun Osuuspankin, Oulun Tilipalvelu Oy:n ja Oulun OP-Kiinteistökeskus Oy:n kirjoituksen huomiotta, koska niiltä ei ole vastausta pyydetty, olen tutkinut jutun. Kiinteistö Oy Putaanhallien kanteessa tarkoitetun Haapanummen tilan ja sillä olevan teollisuushallin on aikaisemmin omistanut Rakennustoimisto H. Halli on rakennettu rakennuselementtien valmistamista varten, mutta sitä voidaan tarkoituksenmukaisella tavalla käyttää myös muuhun teollisuustuotantoon. Hallin valmistuttua sitä on käyttänyt Elementti-H Oy, jonka toimitusjohtaja ja hallituksen puheenjohtaja on ollut H, harjoittaen siinä rakennuselementtituotantoa. Sitä varten yhtiö on hankkinut ja sijoittanut halliin riidanalaisen siltanosturin ja rakentanut halliin liittyväksi lisätilaksi sosiaalitilarakennuksen.\n        Siltanosturia varten on hallin sisäpuolella sen pitkissä seinissä kiinteät kiskot, joiden varassa nosturipalkkia voidaan hallin yläosan vapaassa tilassa siirtää radan pituussuunnassa. Palkkiin on sijoitettu nostolaite, jota voidaan siirtää palkin eri kohtiin radan poikittaissuunnassa. Siltanosturi voidaan irroittaa radaltaan ja poistaa hallista siten, ettei itse nosturi vahingoitu ja että hallia voidaan poistamisen aiheuttamien korjausten jälkeen edelleen käyttää.\n        Teollisuushalliin liittyvä sosiaalitilayksikkö on ennen paikalleen sijoittamista valmiiksi tehty, siirrettävä rakennus, jonka kerrosala on noin 108 neliömetriä ja tilavuus noin 270 kuutiometriä. Siihen on sijoitettu hallissa työskentelevien henkilöiden sosiaaliset tilat ja toimistohuone. Rakennus on sijainnut aivan hallin vieressä ja ollut kytkettynä sen vesija viemäriverkostoon. Kun mainitunlaisia tiloja ei ole ollut varattuna hallissa eikä sen läheisyydessäkään, sosiaalitilarakennus on ollut välttämätön hallin käyttämiseksi tarkoitukseensa.\n        Asiassa ilmenneistä seikoista päätelleen siltanosturi ja sosiaalitilarakennus on tarkoitettu kuulumaan pysyvästi teollisuushallin varustukseen ja ne ovat olleet tarpeellisia yhtiön harjoittamalle toiminnalle. Teollisuushallissa voidaa kuitenkin harjoittaa erilaista teollista tai muutakin toimintaa, missä siltanosturia tai sosiaalitilarakennusta ei tarvita. Ne eivät siten ole välttämättömiä teollisuushallin käytön kannalta, vaan ainoastaan eräissä hallissa mahdollisesti harjoitettavissa tuotanto- tai varastoimistöissä. Edellä olevan perusteella katson, etteivät siltanosturi ja sosiaalitilarakennus ole kuuluneet kiinteistöön tai teollisuushallirakennukseen eikä niiden omistusoikeus siten ole siirtynyt Kiinteistö Oy Putaanhalleille.\n        Tämän vuoksi ja vaikka katsonkin, että Elementti-H Oy:n konkurssipesän kanteessa mainittu omistuksenpidätysehto on tehoton Elementti-H Oy:n velkojiin nähden, niin koska konkurssipesä on tyytynyt HO:n tuomioon, jolla sen kanne Elementti-H Oy:n ja Kesko Oy:n välisten kauppojen mitättömiksi julistamisesta on hylätty, harkitsen oikeaksi, kumoten HO:n tuomion siltä osin kuin siinä on todettu siltanosturin ja sosiaalitilayksikön omistusoikeuden kuuluvan Kiinteistö Oy Putaanhalleille ja vapauttaen Kesko Oy:n velvollisuudesta suorittaa HO:n tuomiossa mainittua oikeudenkäyntikuljen korvausta Kiinteistö Oy Putaanhalleille, mikä korvaus jää konkurssipesän yksin suoritettavaksi, jättää asian RO:n päätöksen lopputuloksen varaan. Asian laadun vuoksi Kesko Oy saa pitää vahinkonaan sillä jutusta olleet oikeudenkäyntikulut.\n        Oikeusneuvos af Hällström oli samaa mieltä kuin ylimääräinen oikeusneuvos Setälä.\n      \n      \n        Ratkaisuun osallistuneet: presidentti Olsson sekä oikeusneuvokset Mälkki ja Portin\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II86"
  ],
  "description": [
    "http://data.finlex.fi/voc/kko/fin/4abd6cd2"
  ],
  "judgmentNumber": [
    "II86"
  ],
  "date": [
    "1981-11-19"
  ],
  "issued": [
    "1982-06-15"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}