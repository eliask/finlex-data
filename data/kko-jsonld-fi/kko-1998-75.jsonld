{
  "@id": "sfecli:kko/1998/75",
  "languageVersion": [
    {
      "@id": "sfecli:kko/1998/75/fin",
      "title_fi": [
        "KKO:1998:75"
      ],
      "abstract_fi": [
        "\n    Urakkasopimuksessa oli viitattu rakennusurakan yleisiin sopimusehtoihin, joiden mukaan rakennuttajalla oli urakoitsijan viivästyksen vuoksi oikeus purkaa sopimus, jos urakoitsija ei rakennuttajan kirjallisesta huomautuksesta huolimatta kohtuullisessa ajassa korjannut viivästystä. Vaikka kirjallista huomautusta ei ollut tehty, ei purkaminen ollut tehoton, kun rakennuttaja oli toistuvasti suullisesti huomauttanut urakoitsijalle viivästyksestä ja sopimusehtojen mukaiset purkamisen edellytykset olivat muutoin olleet olemassa.\n  "
      ],
      "hasFormat": {
        "@id": "sfecli:kko/1998/75/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne I Vantaan käräjäoikeudessa\n        B \"Lämpö- ja vesijohtoliike B\" nimisen toiminimen haltijana kertoi rakennusliike A Oy:tä vastaan ajamassaan kanteessa ja sitä kehitellessään, että asianosaiset olivat 25.9.1991 allekirjoittaneet LVV-töitä koskeneen aliurakkasopimuksen. Yhtiö oli 31.3.1992 purkanut sopimuksen rakennusurakan yleisten sopimusehtojen YSE 1983 3 §:n nojalla siten, että yhtiön edustaja oli lukenut purkamisilmoituksen B:lle todistajien läsnä ollessa. Purkamisperusteena käytetty sopimusehtojen 3 § koski irrotettavia maa-, kivi- ja puuaineksia eikä liittynyt B:n aliurakkasopimukseen sisältyneisiin työtehtäviin ja vastuualueeseen. Se ei myöskään sisältynyt sopimusehtojen mukaisiin sopimuksen purkuperusteisiin.\n        B oli välittömästi todistajien paikalla ollessa suullisesti reklamoinut sopimuksen purkamisesta todeten sen sopimusehtojen vastaiseksi. Sopimuksen purkamismenettely oli myös ollut muodollisesti virheellinen, koska B:lle ei ollut toimitettu kirjallista purkuasiakirjaa kirjattuna kirjeenä tai muutoin todistettavasti kirjallisena. Purkamismenettely oli virheellinen senkin johdosta, että B:lle ei ollut ennen urakkasopimuksen purkamista annettu yleisten sopimusehtojen 62 §:n 1 momentissa edellytettyä kirjallista huomautusta hänen urakkasuorituksensa viivästymisestä.\n        Yhtiö oli rikkonut aliurakkasopimukseen perustuvan maksuvelvollisuutensa ja purkaessaan perusteettomasti sopimuksen aiheuttanut B:lle taloudellisen vahingon, jonka määrä perustui urakkasopimukseen.\n        Sen vuoksi B vaati, että yhtiö velvoitetaan maksamaan erääntynyt korvaus suoritetusta työstä, korvaus erilaisista muutostöistä materiaalikuluineen ja vahingonkorvausta aliurakkasopimuksen mukaisen loppusuorituksen määrä sekä palauttamaan rakennusajan vakuus, kaikki korkoineen.\n      \n      \n        Kanne II käräjäoikeudessa\n        Yhtiö kertoi B:tä vastaan ajamassaan kanteessa, että rakennusurakan yleisten sopimusehtojen 68 §:n mukaan rakennuttajan purkaessa urakkasopimuksen urakoitsija oli velvollinen korvaamaan rakennuttajalle kaikki sopimuksen purkamisen johdosta aiheutuneet urakkasumman ylittävät kustannukset samoin kuin kaikki muutkin rakennuttajalle sopimuksen purkamisesta aiheutuneet, urakoitsijan tahalliseen tai tuottamukselliseen menettelyyn syysuhteessa olleet vahingot.\n        Purkuilmoituksessa oli pääurakoitsijan erehdyksen vuoksi merkitty purkuperusteeksi 3 §, kun siinä olisi pitänyt olla 62 §. Oikeustoimilain 32 §:n 1 momentin mukaan ei tahdonilmaisu, joka erhekirjoituksen tai muun erehdyksen johdosta on saanut toisen sisällön kuin oli tarkoitettu, sellaisenaan sido sen antajaa, jos se, johon tahdonilmaisu on kohdistettu, tiesi tai hänen olisi pitänyt tietää erehdyksestä.\n        Nyt kysymyksessä olevassa tapauksessa B:lle oli ennen kirjallista purkuilmoitusta huomautettu useita kertoja viivästymisistä ja siitä, että hänen viivästyksensä sotki koko työmaan rytmiä. B:n sopimus päätettiin kertaalleen hänen tietensä jo purkaakin, mutta B:n vakuutettua, että hän hoitaa tehtävänsä vastaisuudessa ajallaan keskittymällä vain kysymyksessä olevan työmaan hoitamiseen, purkamisesta luovuttiin. B oli ollut tietoinen purun perusteesta ja näin pääurakoitsijan erehdyksestä purkuilmoitusta annettaessa.\n        Sen vuoksi yhtiö vaati B:n velvoittamista maksamaan sille korvausta korkoineen urakoitsijan viivästyksestä aiheutuneen urakkasopimuksen purkamisen vuoksi.\n      \n      \n        Käräjäoikeuden välituomio 29.11.1994\n        Asianosaiset pyysivät käräjäoikeutta erikseen ratkaisemaan kysymyksen sopimuksen purkamisen pätevyydestä.\n        Käräjäoikeus piti todistajien kertomusten perusteella selvitettynä, että B:n suorituksessa oli ollut viivästystä ja että viivästyksen voitiin odottaa jatkuvan. Tämä kävi selville asianosaisena todistelutarkoituksessa kuullun pääurakoitsijana toimivan yhtiön toimitusjohtajan kertomuksesta ja todistajina kuultujen työmaan vastaavan mestarin, kirvesmiehen ja maalarin kertomuksista. Viivästys oli ensimmäisen kerran ilmennyt vakavampana vuoden 1992 alussa, jolloin vuoden alkupäiviksi suunniteltuja maalaustöitä oli jouduttu kahdesti siirtämään kahden viikon jaksoina, koska B:n LVV-urakka oli viivästynyt eikä maalattaviin tiloihin ollut saatu riittävää lämmitystä. Viivästys kävi edelleen selville esitetyistä työmaakokousten pöytäkirjoista, joissa tosin ei ollut yksilöity viivästyksen syytä. Samoin työmaalla pidetyn työmaapäiväkirjan merkinnöistä voitiin havaita viivästyksiä LVV-urakassa.\n        Näin ollen käräjäoikeus katsoi, että purkamiselle oli ollut rakennusurakan yleisten sopimusehtojen 62 §:n 1-kohdassa mainitut edellytykset. Purkamismenettelyn osalta todistajien lausunnoista kävi selkeästi ilmi, että B:lle oli toistuvasti huomautettu viivästyksestä suullisesti todistajien läsnäollessa. Käräjäoikeus kiinnitti kuitenkin huomiota siihen, että yhtiön taholta ei ollut väitettykään, että B:lle olisi huomautettu viivästyksestä kirjallisesti niin kuin yleisten sopimusehtojen 62 §:n 1-kohdassa edellytettiin. Tämän seikan arvioimisessa oli yhtiön taholta kiinnitetty huomiota siihen, ettei kirjallista muotovaatimusta voinut pitää pakottavana, vaan vaatimus oli asetettu todistamisen helpottamiseksi. B:n puolesta oli katsottu, että kirjallisen huomautuksen merkitys oli siinä, että urakoitsija tällöin sai täsmällisen tiedon rakennuttajan suhtautumisesta ja vaatimuksista.\n        Käräjäoikeus katsoi, että kirjallisen muotovaatimuksen noudattamatta jättäminen oli seikka, joka teki purkamismenettelyn pätemättömäksi. Käräjäoikeuden käsitys oli, että ainoastaan kirjallisella huomautuksella voitiin saavuttaa täsmällinen tieto asianosaisten välisestä tilanteesta.\n        Näin ollen käräjäoikeus rakennusurakan yleisten sopimusehtojen 62 §:n 1-kohdan ja oikeudenkäymiskaaren 24 luvun 17 §:n 2 momentin nojalla vahvisti, ettei kanteessa mainittu urakkasopimuksen purkaminen ollut ollut pätevä eikä B:tä sitova.\n        \n          Asian on ratkaissut käräjätuomari Ruskokivi.\n        \n      \n      \n        Helsingin hovioikeuden päätös 25.3.1997\n        B ja yhtiö valittivat hovioikeuteen. Hovioikeus katsoi, etteivät valitukset välituomion osalta antaneet aihetta muuttaa käräjäoikeuden tuomiota.\n        \n          Asian ovat ratkaisseet hovioikeuden jäsenet Lakovaara, Vihuri ja Kangas. Esittelijä Arto Mäkihannu.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      A Oy:lle myönnettiin valituslupa välituomion 29.11.1994 osalta ja muulta osalta kysymys valitusluvan myöntämisestä siirrettiin ratkaistavaksi valituksen käsittelyn yhteydessä.\n      Yhtiö vaati valituksessaan siltä osin kuin nyt oli kysymys, että hovioikeuden päätös ja käräjäoikeuden välituomio 29.11.1994 kumotaan ja että asianosaisten välillä 25.9.1991 allekirjoitetun aliurakkasopimuksen 31.3.1992 tapahtuneen purkamisen vahvistetaan olevan pätevän ja B:tä sitovan.\n      B antoi häneltä pyydetyn vastauksen.\n    \n    \n      KORKEIMMAN OIKEUDEN RATKAISU 18.6.1998\n      \n        Valituslupahakemusta koskeva ratkaisu\n        Kysymys valitusluvan myöntämisestä on siirretty käsiteltäväksi valituksen yhteydessä siltä osalta kuin lupahakemus on koskenut Vantaan käräjäoikeuden 13.3.1995 antamaa päätöstä. Tältä osalta valituslupahakemus hylätään ja hovioikeuden päätös jää pysyväksi.\n      \n      \n        Pääasiaratkaisu\n        Perustelut\n        A & C Oy, myöhemmin A Oy, pääurakoitsijana ja B \"Lämpö- ja vesijohtoliike B\" nimisen toiminimen haltijana ovat 25.9.1991 tehneet aliurakkasopimuksen, jonka liitteenä ovat olleet rakennusurakan yleiset sopimusehdot YSE 1983. Urakka on sovittu suoritettavaksi urakkasopimuksen ja siihen liittyvien asiakirjojen mukaisesti. Yleisten sopimusehtojen 62 §:n mukaan rakennuttajalla on oikeus purkaa sopimus muun muassa, jos työtä tehdään niin hitaasti, ettei se ilmeisesti valmistu sopimuksen mukaisessa ajassa, paitsi jos tämä aiheutuu syistä, jotka oikeuttaisivat urakoitsijan saamaan urakka-aikaan pidennystä eikä urakoitsija rakennuttajan kirjallisesta huomautuksesta huolimatta ole kohtuullisessa ajassa korjannut viivästystä.\n        Asiassa on näytetty, että rakennusurakan yleisten sopimusehtojen 62 §:ssä mainitut edellytykset kyseisen aliurakkasopimuksen purkamiselle ovat aliurakoitsijan viivästyksen vuoksi olleet olemassa. Yhtiö on toistuvasti suullisesti todistajien läsnä ollessa huomauttanut aliurakoitsijalle viivästyksestä. Yhtiö on 31.3.1992 purkanut sopimuksen siten, että sen edustaja on lukenut ja luovuttanut purkamisilmoituksen B:lle. Purkamisilmoituksessa on erhekirjoituksen vuoksi viitattu väärään sopimusehtojen kohtaan, mutta purkamisen perusteena on ollut aliurakoitsijan viivästys ja B:n on täytynyt olla tästä tietoinen. B ei ole väittänytkään, että olisi ollut olemassa seikkoja, jotka olisivat oikeuttaneet urakoitsijan saamaan urakka-aikaan pidennystä.\n        Urakkasopimuksen purkaminen on viivästyksen seurauksena ankara. Vaatimusta kirjallisesta huomautuksesta voidaan perustella sillä, että urakoitsija saa näin täsmällisen tiedon viivästyksen kohteesta ja tilaisuuden korjata suorituksensa sopimuksen mukaiseksi. Korkein oikeus katsoo kuitenkin, ettei yleisten sopimusehtojen 62 §:ssä vaadittu kirjallinen muoto viivästyksestä huomauttamiselle ole sellainen muotovaatimus, jonka noudattamatta jättäminen yksinään tekisi purkamisen tehottomaksi, kun asiassa muutoin on selvitetty, että urakoitsijan edustajalle eli tässä tapauksessa B:lle on toistuvasti huomautettu viivästyksestä ja kun sopimusehtojen mukaiset purkamisen edellytykset ovat olleet olemassa.\n        Tuomiolauselma\n        Hovioikeuden päätös käräjäoikeuden 29.11.1994 antamaa välituomiota koskevalta osalta ja käräjäoikeuden välituomio kumotaan. Korkein oikeus vahvistaa, että urakkasopimuksen purkaminen 31.3.1992 on ollut pätevä ja B:tä sitova. Asia palautetaan käräjäoikeuteen, jonka tulee omasta aloitteestaan ottaa asia uudelleen käsiteltäväksi.\n        \n          Asian ovat ratkaisseet oikeusneuvokset Lindholm, Taipale, Wirilander, Palaja ja Vuori. Esittelijä Marjatta Möller.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1998:75"
  ],
  "description": [
    "http://data.finlex.fi/voc/kko/swe/c2313be7",
    "http://data.finlex.fi/voc/kko/fin/bebc3b91",
    "http://data.finlex.fi/voc/kko/fin/44cfc3ed",
    "http://data.finlex.fi/voc/kko/swe/ff680c44",
    "http://data.finlex.fi/voc/kko/swe/9b6c2893",
    "http://data.finlex.fi/voc/kko/fin/627b8f62"
  ],
  "judgmentNumber": [
    "75"
  ],
  "date": [
    "1998-02-11"
  ],
  "issued": [
    "1998-06-18"
  ],
  "creator": [
    "http://data.finlex.fi/common/KKO"
  ],
  "year": [
    "1998"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}