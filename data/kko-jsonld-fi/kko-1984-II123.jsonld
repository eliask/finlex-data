{
  "@id": "sfecli:kko/1984/II123",
  "languageVersion": [
    {
      "@id": "sfecli:kko/1984/II123/fin",
      "title_fi": [
        "KKO:1984-II-123"
      ],
      "abstract_fi": [
        "\n    Ns. grynderitoimintaa harjoittava A teki B:n kanssa sopimuksen, jolla A luovutti B:lle eräitä asunto-osakkeita, joista ei vielä ollut annettu osakekirjoja. Sopimuksen tarkoitus oli järjestää B:lle vakuus. Kun sittemmin osakekirjat annettiin, mutta B jätti ne A:n haltuun tämän edelleen ollessa oikeutettu niitä vapaasti markkinoimaan, ostosopimukset eivät, A:n mentyä konkurssiin, sitoneet konkurssipesän velkojia.\n  "
      ],
      "hasFormat": {
        "@id": "sfecli:kko/1984/II123/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Konkurssipesä oli B Oy:lle 21.6.1979 tiedoksi toimituttamansa haasteen nojalla Kuopion RO:ssa kanteenaan lausunut, että A Oy oli 3.11.1978 tehdystä hakemuksesta asetettu konkurssiin, jossa valvonta oli toimitettu 27.3.1979. Konkurssipesää selvitettäessä ja tilinpitoa tarkastettaessa oli havaittu, että B Oy oli konkurssissa valvonut saataviaan enimmäisvalvontana 980.887,44 markkaa, mistä määrästä 840.887,44 markkaa sen varalta, että sen valvontakirjelmän liitteen olleet kymmenen asunto-osakkeiden ostosopimusta tai osa niistä julistettaisiin pätemättömiksi eikä B Oy saisi ostosopimusta tai osa niistä julistettaisiin pätemättömiksi eikä B Oy saisi ostosopimuksissa mainittuja osakkeita omistukseensa. Kysymyksessä olevia ostosopimuksia ei ollut huomioitu millään tavalla A Oy:n tilinpidossa. A ja A Oy olivat seitsemällä 3.2.1978 päivätyllä ostosopimuksella sitoutuneet myymään B Oy:lle omistamansa Asunto Oy X:n osakkeet, R n:ot 809 - 1384, jotka oikeuttivat huoneiston A 2 hallintaan yhtiön Vuolijoelle rakennettavassa talossa, 107.581,80 markan hinnasta, n:ot 4972 - 5678, jotka oikeuttivat huoneiston B 2 hallintaan samassa talossa, 132.049,20 markan hinnasta, n:ot 6386 - 7092, jotka oikeuttivat huoneiston B 4 hallintaan samassa talossa, 132.049,20 markan hinnasta, n:ot 7093 - 7799, jotka oikeuttivat huoneistoon B 5 hallintaan samassa talossa, 132.049,20 markan hinnasta ja n:ot 9507-10000, jotka oikeuttivat huoneiston C 3 hallintaan samassa talossa, 92.266,60 markan hinnasta. S ja A Oy olivat taas kahdella 7.3.1978 päivätyllä ostosopimuksella sitoutuneet myymään B Oy:lle omistamansa Asunto Oy Y:n osakkeet, S n:ot 454 - 906, jotka oikeuttivat huoneiston C 2 hallintaan yhtiön Valtimoon rakennettavassa talossa, 66.220 markan hinnasta ja A Oy n:ot 6983 - 7664, jotka oikeuttivat huoneiston D 5 hallintaan samassa talossa, 99.700 markan hinnasta. A Oy oli lisäksi 7.3.1978 päivätyllä ostosopimuksella sitoutunut myymään B Oy:lle omistamansa Asunto Oy Z:n osakkeet n:ot 6192 - 6845,jotka oikeuttivat huoneiston n:o 10 hallintaan yhtiön Kajaaniin rakennettavassa talossa, 106.040 markan hinnasta. Kaikissa ostosopimuksissa kauppahinnat oli kuitattu maksetuiksi A Oy:lle toimitetuilla taloelementeillä. Myyjät olivat sitoutuneet luovuttamaan huoneistojen hallintaan oikeuttavat osakekirjat ostajalle heti, kun ne oli saatu Suomen Pankista. Kussakin ostosopimuksessa oli ehto, jonka mukaan myyjä sai rakennuksen valmistuttua purkaa kaupan, jolloin ostaja myi osakkeet myyjälle ostosopimuksessa sovitusta hinnasta lisättynä osakkeiden luovutusleimaverolla. A Oy oli omistanut myös ne osakkeet, jotka R ja S olivat sitoutuneet myymään. B Oy oli toimittanut A Oy:lle sille kuuluneet ostosopimusten kappaleet vasta 8.11.1978 Kuopiossa leimatussa kirjeessä. B Oy oli 19.10.1978 päivätyllä kirjeellä ilmoittanut tilisaatavansa A Oy:ltä 30.9.1978 olleen 876..623,14 markkaa. A Oy oli tehnyt ostotai panttaussopimukset kaikista mainituista osakkeista muidenkin kuin B Oy:n kanssa. Selostetuista olosuhteista voitiin todeta, ettei A Oy:n ja B Oy:n tarkoituksena ollut todellisuudessa ollut osakkeiden kauppa, vaan niiden käyttäminen B Oy:n tilisaatavan vakuutena, mitkä vakuusluovutukset olivat konkurssipesää sitomattomia ja mitättömiä. Mikäli B Oy:n katsottaisiin kuitenkin saaneen ostosopimuksilla jonkinlaisen valintaoikeuden osakkeiden ostamiseen, se oli käyttänyt oikeuttaan vasta 8.11.1978, jolloin myyjälle kuuluneet ostosopimusten kappaleet oli lähetetty allekirjoitettuina A Oy:lle. Ostosopimukset oli siis muutoinkin tehty konkurssisäännön 46 §:ssä tarkoitetuin vilpillisin aikomuksin viimeisten 60 päivän aikana ennen konkurssin alkamista muiden velkojien vahingoksi muun muassa siten, että B Oy:n saatavan maksu oli pyritty suorittamaan sijaissuorituksin, epätavallista maksuvälinettä käyttäen tai siitä antamaan pantti, vaikka sellaista vakuutta ei velkaa otettaessa ollut määrätty. Sen vuoksi konkurssipesä oli vaatinut, että mainitut osakkeita koskeneet välipuheet julistettaisiin mitättömiksi ja osakkeet oikeuksineen ja tuottoineen määrättäisiin palautettaviksi konkurssipesälle tai, mikäli osakkeiden palauttaminen ei ollut mahdollista, että B Oy velvoitettaisiin suorittamaan konkurssipesälle osakkeiden arvo 1.083.119,60 markkaa laillisine korkoineen ja että B Oy velvoitettaisiin korvaamaan konkurssipesän oikeudenkäyntikulut.\n      K oli B Oy:tä ja konkurssipesää vastaan jutussa pääväliintulijana ajamassaan kanteessa siinä mainittujen perusteiden nojalla vaatinut, että RO julistaisi konkurssipesän kanteessa mainitun A Oy:n ja B Oy:n välisen Asunto Oy X:n osakkeita n:ot 9507 - 10000 koskevan ostosopimuksen mitättömäksi ja vahvistaisi, että K oli 28.8.1978 A Oy:n kanssa tekemällään ostosopimuksella saanut omistusoikeuden noihin osakkeisiin ja että B Oy ja konkurssipesä velvoitettaisiin korvaamaan hänen oikeudenkäyntikulunsa.\n      \n        Kuopion RO:n päätös 8.5.1980\n        Kuultuaan B Oy:tä, joka oli vaatinut korvausta oikeudenkäyntikuluistaan, konkurssipesän ja K:n sekä konkurssipesää K:n kanteesta RO oli päätöksessään katsonut konkurssipesän kanteen osalta selvitetyksi, että B Oy oli kanteessa mainituilla ostosopimuksilla ostanut kanteessa tarkoitetut osakkeet. Kaikissa ostosopimuksissa oli kauppahinta kuitattu kokonaan maksetuksi A Oy:lle toimitetuilla taloelementeillä ja kaikkiin sisältyi ehto, jonka mukaan myyjä sai rakennusten valmistuttua purkaa kaupan ja ostaa osakkeet takaisin samasta kauppahinnasta osakkeen luovutusleimaverolla lisättynä. Lisäksi myyjät olivat sopimuksissa sitoutuneet luovuttamaan osakekirjat ostajalle heti, kun ne saatiin Suomen Pankista. A Oy oli asetettu konkurssiin velkojan 3.11.1978 tekemästä hakemuksesta. Edelleen RO oli katsonut selvitetyksi, että A Oy oli omistanut myöskin R:n ja S:n myymät osakkeet ja että sopijapuolet olivat ostosopimuksilla tarkoittaneet luovuttaa osakkeiden omistusoikeuden B Oy:lle, jonka vuoksi sopimuksia ei voitu pitää vakuusluovutuksina, sekä että sopimukset oli B Oy:n puolesta allekirjoitettu, 3.2.1978, muutama päivä päiväyksen jälkeen ja 7.3.1978 päivätyt viimeistään 7.7.1978, jolloin ne olivat tulleet lopullisiksi. Sen vuoksi ja kun ostosopimuksia ei siten ollut tehnyt viimeisten 60 päivän kuluessa ennen konkurssin alkamista, RO oli hylännyt konkurssipesän kanteen.\n        K:n kanteen osalta RO oli päätöksessään mainitsemillaan perusteilla julistanut K:n kanteessa tarkoitetun kaupan K:ta vastaan tehottomaksi ja vahvistaa, että K oli 28.8.1978 saanut omistusoikeuden kanteessa mainittuihin osakkeisiin.\n        B Oy ja konkurssipesä velvoitettiin yhteisvastuullisesti korvaamaan K:n oikeudenkäyntikulut 8.000 markalla ja konkurssipesä B Oy:n oikeudenkäyntikulut 6.000 markalla.\n      \n      \n        Itä-Suomen HO:n tuomio 25.11.1982\n        HO, jonka tutkittavaksi A Oy:n konkurssipesä ja B Oy olivat saattaneet jutun, oli konkurssipesän kanteen osalta katsonut, ettei ollut syytä muuttaa RO:n päätöstä. K:n kanteen osalta HO oli tuomiossa mainitsemillaan perusteilla katsonut, ettei ollut syytä muuttaa RO:n päätöksen lopputulosta. Konkurssipesä ja B Oy velvoitettiin suorittamaan korvaukseksi HO:ssa olleista kuluista, konkurssipesä B Oy:lle 300 markkaa ja K:lle 150 markkaa sekä B Oy K:lle 150 markkaa.\n      \n    \n    \n      KORKEIN OIKEUS\n      Pyytäen valituslupaa A Oy:n konkurssipesä haki muutosta HO:n tuomioon. Lupa myönnettiin. B Oy ja K antoivat pyydetyt vastaukset.\n      KKO t. tutki jutun ja lausui perusteluinaan:\n      Kysymyksessä olevat ostosopimukset on tehty A Oy:n jouduttua taloudellisiin vaikeuksiin ja sen tilivelan B Oy:lle noustua lähes miljoonan markan määräiseksi, ennen sitä A Oy, joka harjoitti rakennustoimintaa niin sanottuna grynderinä, on tarjonnut eräitä kysymyksessä olevista osakkeista pantiksi velastaan, mutta B Oy ei ole siihen suostunut. Sopimusten tekeminen on ollut ehtona sille, että B Oy toimittaisi taloelementtejä A Oy:n kysymyksessä oleville ja muille alkamassa oleville rakennuskohteille, ja kauppahinnat on sopimuksissa kuitattu suoritetuiksi näillä elementeillä. Huolimatta siitä, että kauppahinnat on todettu näin heti suoritetuiksi, ettei sopimuksia ole lainkaan huomioitu A Oy:n kirjanpidossa. B Oy:n kirjanpitoon osakkeet on viety vasta tilinpäätöksen teon yhteydessä loka-marraskuussa 1978 rakennusten silloista valmiusastetta vastaavista arvoista, josta B Oy myös on ilmoittanut A Oy:n konkurssipesälle ostaneensa osakkeet. A Oy:n kappaleet ostosopimuksista ovat jääneet B Oy:n haltuun. Näistä seikoista voidaan päätellä, että ostosopimusten tosiasiallisena tarkoituksena on ollut vain järjestää B Oy:lle vakuus sen saatavasta A Oy:ltä. Vaikka kysymyksessä olevat osakekirjat on toimitettu A Oy:lle Suomen Pankin setelipainosta huhtikuun lopussa 1978, ei niitä ole toimitettu edelleen B Oy:lle, joka ei puolestaan ole niitä itselleen vaatinutkaan. A Oy on ostosopimusten tekemisestä huolimatta jatkanut kysymyksessä olevien huoneistojen markkinoimista edelleen ja tehnyt niistä myynti- ja panttaussopimukset kolmansien kanssa. Kun siis B Oy on jättänyt osakekirjat A Oy:n haltuun tämän yhtiön ollessa edelleen oikeutettu niitä vapaasti markkinoimaan, eivät ostosopimukset sido konkurssipesän velkojia. Konkurssipesän B Oy:öön kohdistama vaatimus osakkeiden hallinnan palauttamisesta sille tai yhtiön velvoittamisesta suorittamaan konkurssipesälle osakkeiden arvo on perusteeton, koska yhtiö ei ole saanut osakkeita hallintaansa eikä niistä määrännyt.\n      Edellä mainituilla perusteilla KKO muutti HO:n tuomiota siten, että kanteessa mainitut kymmenen osakkeiden ostosopimusta julistettiin konkurssipesän velkojia sitomattomiksi ja konkurssipesä vapautettiin korvaamasta B Oy:n oikeudenkäyntikuluja RO:ssa ja HO:ssa. Konkurssipesä velvoitettiin korvaamaan K:n kulut vastineen antamisesta KKO:lle 700 markalla.\n      \n        Ratkaisuun osallistuneet: presidentti Olsson sekä oikeusneuvokset Saarni-Rytkölä, Nikkanen, Aro ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-06-26"
  ],
  "judgmentNumber": [
    "II123"
  ],
  "date": [
    "1984-02-08"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II123"
  ],
  "year": [
    "1984"
  ],
  "description": [
    "http://data.finlex.fi/voc/kko/fin/65a66102",
    "http://data.finlex.fi/voc/kko/fin/5f1278dc",
    "http://data.finlex.fi/voc/kko/swe/e2750b8b",
    "http://data.finlex.fi/voc/kko/fin/8b8fb86e",
    "http://data.finlex.fi/voc/kko/swe/c7f8ef28",
    "http://data.finlex.fi/voc/kko/fin/f0055db1",
    "http://data.finlex.fi/voc/kko/swe/d35989f2"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}