{
  "@id": "sfecli:kko/1980/II42",
  "languageVersion": [
    {
      "@id": "sfecli:kko/1980/II42/fin",
      "title_fi": [
        "KKO:1980-II-42"
      ],
      "abstract_fi": [
        "\n    Talonomistajan A:n ja vuokralaisen B:n välisen sopimussuhteen katsottiin useiden vuosien aikana jatkuneen käytännön perusteella saaneen sellaisen sisällön, että vuokralaiset kukin huolehtivat talon pihateiden lumitöistä ja hiekoittamisesta sikäli kuin pitivät niitä tarpeellisina. Sen vuoksi hylättiin B:n A:ta vastaan ajama kanne, jossa oli vaadittu korvausta siitä, että B oli vahingoittunut kaatuessaan hiekoittamattomalla ja liukkaalla pihatiellä.\n    Ks. KKO:1995:169\n  "
      ],
      "hasFormat": {
        "@id": "sfecli:kko/1980/II42/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Kaivinkoneenkuljettaja B:n kiinteistönomistaja A:lle 16/7 1974 tiedoksi annetuin haastein ajamasta kanteesta Tampereen RO p. 2/9 1974 oli lausunut selvitetyksi, että B, joka asui vuokralaisena A:n Tampereella omistamassa talossa sen kellarikerroksessa sijaitsevassa huoneistossa, oli 30/3 1974 iltapäivällä kulkiessaan kadulta asunnolleen johtavalla jyrkällä pihatiellä kaatunut seurauksin, että hänen oikea nilkkansa oli murtunut ja hän oli sen vuoksi ollut työkyvyttömänä ainakin 16/6 1974 asti. RO oli katsonut kaatumisen johtuneen siitä, että lumen ja jään peittämä pihatie oli leudosta säästä johtuen ollut liukas ja jäänyt ainakin sinä ja edellisenä päivänä kokonaan hiekoittamatta sekä että A:n laiminlyönnistä johtuen talossa ei edes ollut ollut hiekkaa saatavissa. Toisaalta RO oli katsonut selvitetyksi, että talon vuokralaiset ja B itsekin olivat aikaisemmin osallistuneet pihateiden lumesta puhdistamiseen ja myös niiden hiekoittamiseen silloin, kun hiekkaa oli ollut talossa saatavissa, sekä että B, joka oli tuntenut kysymyksessä olevan tien laadun ja sen liukkauden vallinneissa sääolosuhteissa, oli siitä huolimatta kulkiessaan tiellä vain aamutohveleissa laiminlyönyt noudattaa olosuhteisiin nähden vaadittavaa varovaisuutta. Sen vuoksi RO oli, katsoen B:n itsensäkin osaltaan myötävaikuttaneen häntä kohdanneeseen vahinkoon ja korvauksia siitä syystä sovitellen, velvoittanut A:n suorittamaan B:lle korvaukseksi työansion menetyksestä 53 päivältä lasketuista 2 999 markasta 80 pennistä 2 000 markkaa, sairaanhoitokustannuksia vaadituista 144 markasta 96 markkaa ynnä kivusta ja särystä vaadituista 1 000 markasta 500 markkaa eli yhteensä 2 596 markkaa.\n      Turun HO, jonka tutkittavaksi A oli saattanut jutun vaatien, että kanne kokonaisuudessaan hylättiin, t. 17/9 1976 oli jättänyt RO:n päätöksen pysyväksi.\n      A pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n tuomioon ja lupahakemukseensa sisällytti muutoksenhakemuksen.\n    \n    \n      KORKEIN OIKEUS\n      KKO t. myönsi muutoksenhakuluvan, tutki jutun ja katsoi selvitetyksi, että B oli kanteessa tarkoitetussa tilanteessa kulkiessaan A:n omistaman talon liukkaalla ja hiekoittamatta jääneellä pihatiellä mennäkseen sanotussa talossa olleeseen asuntoonsa liukastunut ja kaatunut alempien oikeuksien toteamin seurauksin. Siltä osin kuin B:n kanne perustui asianosaisten väliseen vuokrasopimussuhteeseen KKO totesi jutussa käyneen selville, ettei A niiden usean vuoden aikana, jotka B oli asunut talossa hänen vuokralaisenaan, ollut ikänsä, sairautensa ja vähävaraisuutensa vuoksi kyennyt huolehtimaan talon piha-alueella olleiden teiden lumitöistä ja hiekoittamisesta, vaan käytännössä kukin asukas oli kohdaltaan ottanut huolehtiakseen niistä siinä määrin kuin oli pitänyt tarpeellisena. A:n vuokrasuhteesta johtuneihin velvollisuuksiin ei tuon käytännön vuoksi voitu katsoa jääneen kuulumaan huolehtiminen pihateiden hiekoittamisesta. Sen vuoksi ja kun ei ollut näytetty A:n muullakaan perusteella olevan vastuussa B:lle aiheutuneesta vahingosta, KKO harkitsi oikeaksi, kumoten HO:n tuomion ja RO:n päätöksen, hylätä B:n kanteen ja vapauttaa A:n hänelle määrätystä vahingonkorvauksen maksuvelvollisuudesta.\n      \n        Ratkaisuun osallistuneet: oikeusneuvokset Mälkki, Hämäläinen, Riihelä ja Lindholm sekä ylimääräinen oikeusneuvos Surakka\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1980-05-06"
  ],
  "judgmentNumber": [
    "II42"
  ],
  "date": [
    "1979-11-16"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1980:II42"
  ],
  "year": [
    "1980"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}