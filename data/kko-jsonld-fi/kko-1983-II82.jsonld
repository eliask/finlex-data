{
  "@id": "sfecli:kko/1983/II82",
  "languageVersion": [
    {
      "@id": "sfecli:kko/1983/II82/fin",
      "title_fi": [
        "KKO:1983-II-82"
      ],
      "abstract_fi": [
        "\n    A:n äidin aviomies oli ottanut A:n ottolapsekseen. Edelleen voimassa olevaan ottolapsisuhteeseen oli sovellettava vuoden 1925 lakia ottolapsista. Täysi-ikäinen A pani vireille isyyskanteen B:tä vastaan. Kun A vain tällä tavalla saattoi saada perillisaseman suhteessa B:hen, ottolapsisuhde ei estänyt isyyskanteen tutkimista ja hyväksymistä.\n  "
      ],
      "hasFormat": {
        "@id": "sfecli:kko/1983/II82/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli B:lle 25.6.1980 tiedoksi toimituttamansa haasteen nojalla Suonenjoen KO:ssa kanteenaan lausunut, että B oli heinäkuussa 1945 Vesannolla maannut A:n äidin C:n. Makaaminen oli tapahtunut 25.4.1946 syntyneen A:n siittämisaikana ja B oli siittänyt A:n. Rautalammin, Vesannon ja Konneveden pitäjän KO oli 23.9.1946 avioliiton ulkopuolella syntyneen lapsen elatusta koskevassa jutussa julistamallaan päätöksellä, koska B oli C:n 25.4.1946 synnyttämän pojan A:n siittämisaikana maannut C:n, avioliiton ulkopuolella syntyneistä lapsista annetun lain nojalla velvoittanut B:n suorittamaan mainittua lasta varten elatus- ja kasvatusavustusta asianomaiselle lastenvalvojalle. Sanotussa oikeudenkäynnissä oli B itsekin myöntänyt olevansa A:n isä. Sen vuoksi ja kun B kuitenkin oli kieltäytynyt tunnustamasta isyyttään A oli vaatinut, että B vahvistettaisiin olevan hänen isänsä.\n      B oli KO:ssa vastustanut kannetta sillä perusteella, että C:n aviomies D oli aikanaan ottanut A:n ottolapsekseen, eikä isyyden vahvistamista koskevia isyyslain säännöksiä voitu näin ollen A:n kohdalla soveltaa.\n      Kuultuaan jutussa myös C:tä ja hankittuaan asiassa veritutkimuksen perusteella annetun oikeuslääketieteellisen isyystutkimuslausunnon KO p. 13.2.1981 oli lausunut selvitetyksi, että A:n äiti oli 2.7.1955 vihitty avioliittoon D:n kanssa ja että D oli ottanut A:n ottolapsekseen Kuopion RO:n 19.9.1955 julistamalla, lainvoiman saaneella päätöksellä ja että tuo ottolapsisuhde oli edelleen voimassa. Näin ollen A oli sellainen lapsi, johon nähden isyyttä ei voitu vahvistaa. Sen vuoksi KO oli hylännyt kanteen. Isyyslain 32 §:n nojalla asianosaiset saivat kuitenkin pitää oikeudenkäyntikulunsa vahinkonaan.\n      Eräistä veri- ja muita periytyviä ominaisuuksia koskevista tutkimuksista annetun lain 6 §:n nojalla valtion varoista jutussa suoritetut tutkimuskulut yhteensä 1 171,76 markkaa määrättiin jäämään valtion vahingoksi.\n      Itä-Suomen HO, jonka tutkittavaksi A oli saattanut jutun, t. 31.12.1981 oli jättänyt asian KO:n päätöksen varaan. Isyyslain 32 §:n 1 ja 2 momentin mukaisesti B sai pitää hänelle vastauksen antamisesta aiheutuneet kulut HO:ssa vahinkonaan.\n      Pyytäen valituslupaa A haki muutosta HO:n tuomioon. Lupa myönnettiin ja B antoi häneltä hakemuksen johdosta pyydetyn vastauksen.\n    \n    \n      \n      KKO t. tutki jutun. A oli Kuopion RO:n päätöksellä 19.9.1955 tullut hänen äitinsä C:n aviomiehen D:n ottolapseksi. Tähän edelleen voimassa olevaan ottolapsisuhteeseen oli lapseksiottamisesta 19.1.1979 annetun lain 32 §:n mukaan pääsääntöisesti sovellettava ottolapsista 5.6.1925 annetun lain säännöksiä. Näin ollen vuonna 1946 syntyneellä A:lla oli oikeudellisesti järkevä ja hyväksyttävä tarve ajaa isyyskannetta, koska vain tätä kautta hän voi saada perillisaseman suhteessa isäänsä. Kun isyyslain 3 §:ssä eikä muissakaan säännöksissä ollut suoranaisesti kielletty tällaisen kanteen ajamista, KKO katsoi, ettei alempien oikeuksien olisi pitänyt mainitsemillaan perusteilla hylätä kannetta.\n      Ottaessaan jutun sen selvitettyyn tilaan nähden välittömästi ratkaistavakseen KKO katsoi siinä selvitetyksi, että B oli maannut C:n tämän 25.4.1946 synnyttämän A:n siittämisaikana sekä että C:n ja A:n lausumat sekä lääketieteellisen tutkimustuloksen huomioon ottaen voitiin pitää todistettuna, että B oli siittänyt A:n. Tämän vuoksi KKO, kumoten HO:n tuomion ja KO:n päätöksen, isyyslain 3 §:n 2 momentin nojalla vahvisti, että B oli A:n isä.\n      Valtion varoista suoritetut tutkimuskustannukset 1 110 markkaa jäävät valtion vahingoksi.\n      Isyyslain 32 §:n nojalla asianosaiset saivat pitää oikeudenkäyntikulunsa vahinkonaan.\n      \n        Ratkaisuun osallistuneet: oikeusneuvokset Heinonen, af Hällström ja Lindholm sekä ylimääräiset oikeusneuvokset Paasikoski ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II82"
  ],
  "judgmentNumber": [
    "II82"
  ],
  "date": [
    "1982-11-08"
  ],
  "issued": [
    "1983-06-15"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}