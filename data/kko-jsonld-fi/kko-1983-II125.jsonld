{
  "@id": "sfecli:kko/1983/II125",
  "languageVersion": [
    {
      "@id": "sfecli:kko/1983/II125/fin",
      "title_fi": [
        "KKO:1983-II-125"
      ],
      "abstract_fi": [
        "\n    Urakoitsijalta vaadittiin vahingonkorvausta kattovuodoista sillä perusteella, ettei kattoja ollut tehty urakkasopimuksen mukaisesti. Kun kanne siten koski urakkasopimuksen tulkintaa ja soveltamista, jota koskevat riidat urakkasopimukseen liittyvän välityslausekkeen mukaan oli ratkaistava välimiesoikeudessa, se jätettiin yleisessä tuomioistuimessa ajettuna tutkittavaksi ottamatta.\n  "
      ],
      "hasFormat": {
        "@id": "sfecli:kko/1983/II125/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Asunto-osakeyhtiö A oli rakennusosuuskunta B:lle 28.10.1981 ja C Oy:lle 3.11.1981 tiedoksi toimitetun haasteen nojalla Tuusulan KO:ssa kertonut, että osuuskunta oli 31.10.1973 tehdyn urakkasopimuksen perusteella rakentanut asunto-osakeyhtiölle kaksi kuusi huoneistoa käsittävää rivitaloa, joiden vesikattojen kattamistyön oli tehnyt C Oy. Talojen katot olivat jatkuvasti vuotaneet niin, että lähes jokaisessa huoneistossa oli syntynyt korjausyrityksistä huolimatta vesivahinkoja. Lisäksi asunto-osakeyhtiön hankkimasta asiantuntijalausunnosta ilmeni, että katot eivät täyttäneet edes hyvän rakentamistavan mukaista minimitasoa. Tämän vuoksi ja koska osuuskunta ei ollut kehotuksista huolimatta saattanut kysymyksessä olevia kattoja asianmukaiseen kuntoon ja koska myös osakeyhtiö kattamistyön suorittajana käyttämällä takuusitoumuksensa vastaista kateainetta oli vahingosta vastuussa, asunto-osakeyhtiö oli vaatinut, että osuuskunta ja osakeyhtiö velvoitettaisiin yhteisvastuullisesti suorittamaan asunto-osakeyhtiölle vahingonkorvaukseksi 127 440 markkaa korkoineen haastepäivästä lukien tai että asunto-osakeyhtiö oikeutettaisiin teettämään tarpeelliset katonkorjaustyöt osuuskunnan ja osakeyhtiön kustannuksella.\n      KO p. 2.12.1981 oli käsitellyt jutun. Mitä ensin tuli kanteeseen osuuskunnan osalta, niin koska osuuskunta oli tehnyt välityssopimusväitteensä ennen pääasiaan vastaamista ja koska oli selvitetty, että kanne perustui rakennusurakan yleisten sopimusehtojen 2.2. 3 kohtaan ja kysymyksessä olivat sellaiset riitaisuudet, jotka asianosaiset olivat jättäneet rakennusurakan yleisten sopimusehtojen mukaisella tavalla välimiesoikeuden ratkaistavaksi, eikä KO niin olleen ollut oikea tuomioistuin tutkimaan tätä asiaa, KO oli jättänyt kanteen osuuskunnan osalta tutkittavaksi ottamatta. Mitä sitten tuli kanteeseen osakeyhtiön osalta, niin koska tämä yhtiö olematta missään sopimussuhteessa asunto-osakeyhtiön kanssa oli toiminut kanteen tarkoittamassa työkohteessa vain osuuskunnan alaisena ja sille vastuussa olevana alaurakoitsijana, KO oli jättänyt kanteen puuttuvan asiavaltuuden takia myös tältä osin tutkimatta. Asian näin päättyessä asunto-osakeyhtiö velvoitettiin korvaamaan osuuskunnan ja osakeyhtiön välttämättömät kulut jutusta, kummankin 1 200 markalla.\n      Helsingin HO, jossa asunto-osakeyhtiö oli hakenut muutosta KO:n päätökseen, t. 28.4.1982 oli katsonut, että asunto-osakeyhtiön kanteessaan esittämät vaatimukset eivät koskeneet sopimuksen pätevyyttä, tulkintaa tai soveltamista taikka muutoinkaan sellaista asiaa, joka rakennusurakkasopimuksen tai rakennusurakan yleisten sopimusehtojen mukaan olisi jätettävä välimiesoikeuden ratkaistavaksi. Tämän vuoksi ja koska juttu olisi käsiteltävä osuuskunnan osalta ja myös osakeyhtiön osalta sen väitetyn vastuun osalta molempien yleisen oikeuspaikan tuomioistuimessa, HO oli kumonnut KO:n päätöksen ja vapauttanut asunto-osakeyhtiön suorittamasta vastaajille KO:n tuomitsemia oikeudenkäyntikulujen korvauksia.\n      Pyytäen valituslupaa osuuskunta B ja C Oy hakivat muutosta HO:n tuomioon. Lupa myönnettiin kummallekin ja asunto-osakeyhtiö A antoi siltä hakemusten johdosta pyydetyt vastaukset.\n    \n    \n      \n      KKO p. käsitteli jutun.\n      \n        Perustelut\n        Osuuskunnan ja asunto-osakeyhtiön väliseen urakkasopimukseen liittyvien rakennusurakan yleisten sopimusehtojen sisältämän välityslausekkeen mukaan muun muassa urakkasopimuksen tulkintaa ja soveltamista koskevat riitaisuudet, joista asianosaiset eivät päässeet keskenään sopimukseen, oli jätettävä välimiesoikeuden ratkaistaviksi. Jutussa oli vaadittu vahingonkorvausta kattovuotojen johdosta sillä perusteella, ettei kattoja ollut tehty urakkasopimuksen edellyttämällä tavalla ja että vuodot olivat aiheutuneet siitä. Kanne koski siten urakkasopimuksen tulkintaa ja soveltamista ja kuului osuuskuntaan kohdistettuna välimiesten ratkaistavaksi. Osakeyhtiö ei ollut sidottu mainittuun välityssopimukseen. Sen vuoksi ja kun yhtiö ennen vastaamista pääasiaan HO:lle antamassaan vastineessa oli tehnyt oikeuspaikkaa koskevan väitteen ja ilmoittanut, ettei sen kotipaikka sijainnut Tuusulan KO:n tuomiopiirissä, kanne tähän yhtiöön kohdistettuna oli nostettava sen kotipaikan yleisessä tuomioistuimessa.\n      \n      \n        Tuomiolauselma\n        KKO kumosi HO:n tuomion ja jätti asian KO:n päätöksen lopputuloksen varaan. Osuuskunnan ja osakeyhtiön vaatimukset saada korvausta oikeudenkäyntikuluistaan HO:ssa ja KKO:ssa hylättiin asian laatuun nähden. Asunto-osakeyhtiön oli pidettävä vastauskulut vahinkonaan.\n        \n          Ratkaisuun osallistuneet: oikeusneuvokset Manner, Takala ja Lindholm sekä ylimääräiset oikeusneuvokset Surakka ja Hagman\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1983-10-04"
  ],
  "judgmentNumber": [
    "II125"
  ],
  "date": [
    "1983-05-11"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1983:II125"
  ],
  "year": [
    "1983"
  ],
  "description": [
    "http://data.finlex.fi/voc/kko/fin/044d7126",
    "http://data.finlex.fi/voc/kko/swe/4abf5a55",
    "http://data.finlex.fi/voc/kko/fin/39109cff",
    "http://data.finlex.fi/voc/kko/swe/06f08ac6"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}