{
  "@id": "sfecli:kko/2005/3",
  "languageVersion": [
    {
      "@id": "sfecli:kko/2005/3/fin",
      "title_fi": [
        "KKO:2005:3"
      ],
      "abstract_fi": [
        "\n    Asianosainen ilmoitti tyytymättömyyttä käräjäoikeuden tuomioon lähettämällä määräajassa sähköpostiviestin käräjäoikeuden sähköpostiosoitteeseen. Käräjäoikeuden käyttämä sähköpostipalvelin ei sähköpostijärjestelmän vian johdosta ottanut viestiä vastaan ja viesti jäi siihen lopulta saapumatta.\n    Koska asiassa oli esitetty luotettava selvitys lähettämisajankohdasta, tyytymättömyyden ilmoitus hyväksyttiin.\n    L sähköisestä asioinnista viranomaistoiminnassa 8 §, 10 §\n  "
      ],
      "hasFormat": {
        "@id": "sfecli:kko/2005/3/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Asian tausta\n        Virallisen syyttäjän ja ympäristökeskuksen syytteestä Kauhajoen käräjäoikeus tuomitsi 21.8.2003 antamallaan tuomiolla Matti J:n ympäristörikkomuksesta ja jäterikkomuksesta sakkorangaistukseen sekä korvaamaan todistelukustannukset valtiolle. Määräaika ilmoittaa tyytymättömyyttä tuomioon päättyi 28.8.2003. Matti J:n asiamies ilmoitti 24.8.2003 päämiehensä puolesta Kauhajoen käräjäoikeuteen lähettämällään sähköpostiviestillä tyytymättömyyttä tuomioon. Asiamies sai 30.8.2003 sähköpostiinsa ilmoituksen, ettei sähköpostiviestiä ollut saatu toimitettua perille käräjäoikeuteen. Asiamies pyysi käräjäoikeudessa, että tyytymättömyyden ilmoitus hyväksyttäisiin, koska se oli määräajassa lähetetty.\n      \n      \n        Kauhajoen käräjäoikeuden päätös 8.9.2003\n        Sähköisestä viestinnästä oikeudenkäynnissä annetun lain 4 §:n mukaan asiakirjan toimittaminen tuomioistuimelle sähköisenä viestinä tapahtui lähettäjän omalla vastuulla. Lain 3 §:ssä oli säädetty, että sähköinen viesti katsottiin saapuneeksi silloin, kun se oli vastaanottajan käytettävissä vastaanottolaitteessa siten, että se oli tulostettavissa, tai kun automaattista tietojen käsittelyä käyttäen toimitettu asiakirja oli saapunut vastaanottajan käyttämään tietojärjestelmään. Pykälän toisessa momentissa todettiin, että jos ajankohdasta ei ollut selvitystä, sähköinen viesti katsottiin saapuneeksi sinä ajankohtana, jona se oli lähetetty, jos lähettämisajankohdasta esitettiin luotettava selvitys.\n        Käräjäoikeudelle ei ollut syntynyt aihetta epäillä sille ilmoitettua lähettämisajankohtaa 24.8.2003. Ajankohdan selvittävästä aineistosta kuitenkin ilmeni, ettei tuolloin lähtenyttä ilmoitusta koskaan ollut saapunut käräjäoikeuden tietojärjestelmään. Tieto tyytymättömyyden ilmoituksesta oli näin ollen tullut käräjäoikeuteen vasta 1.9.2003 saapuneessa sähköpostiviestissä eli säädetyn määräajan jälkeen. Sen vuoksi käräjäoikeus hylkäsi tyytymättömyyden ilmoituksen.\n        Asian on ratkaissut käräjätuomari Yrjö Vannela.\n      \n      \n        Vaasan hovioikeuden päätös 4.11.2003\n        Hovioikeus, jonne Matti J kanteli, lausui, että käräjäoikeuden päätöksestä ilmenevillä perusteilla tyytymättömyyden ilmoitusta ei ollut tehty säädetyssä järjestyksessä. Näin ollen tyytymättömyyden ilmoitusta ei voinut hyväksyä. Tämän vuoksi hovioikeus hylkäsi kantelun.\n        Asian ovat ratkaisseet hovioikeuden jäsenet Leena Korkalainen, Raija Liljenfeldt ja Raimo Risku. Esittelijä Eerika Akonniemi.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa myönnettiin.\n      Matti J pyysi valituksessaan, että alempien oikeuksien päätökset kumotaan ja hänen tekemänsä tyytymättömyyden ilmoitus hyväksytään.\n      Korkeimman oikeuden pyynnöstä oikeushallinnon tietotekniikkakeskus antoi asiassa lausunnon.\n      Virallinen syyttäjä vastasi muutoksenhakemukseen ja antoi lausuman tietotekniikkakeskuksen lausunnon johdosta. Ympäristökeskus ei käyttänyt sille varattua tilaisuutta vastata muutoksenhakemukseen ja lausua edellä mainitun lausunnon johdosta.\n    \n    \n      KORKEIMMAN OIKEUDEN RATKAISU\n      \n        Perustelut\n        1. Sähköisestä asioinnista viranomaistoiminnassa annetun lain mukaan tyytymättömyyden ilmoitus voidaan tehdä sähköpostia käyttäen. Lain 8 §:n mukaan sähköinen viesti toimitetaan viranomaiselle lähettäjän omalla vastuulla. Tämä tarkoittaa sitä, että lähettäjä vastaa siitä, että hän lähettää viestinsä oikeaan aikaan oikeaan osoitteeseen asianmukaisilla välineillä. Tässä tapauksessa tyytymättömyyden ilmoitus on lähetetty käräjäoikeuden yhteystiedoissa mainittuun osoitteeseen hyvissä ajoin ennen määräajan päättymistä.\n        2. Tyytymättömyyden ilmoitus on asiassa saadun selvityksen mukaan lähtenyt Matti J:n asiamiehen käyttämän sähköpostijärjestelmän palvelimelta, mutta se ei ole oikeusministeriön sähköpostijärjestelmässä olleen vian johdosta saapunut käräjäoikeuteen, vaan on siirtynyt Internet-postin välivarastona toimivalle varakoneelle. Tämä kone on tuloksetta yrittänyt ottaa yhteyttä käräjäoikeuden koneeseen viiden päivän ajan, minkä jälkeen se on lopettanut yritykset. Tyytymättömyyden ilmoitus on siten jäänyt saapumatta käräjäoikeuteen.\n        3. Jos sähköisen viestin saapumisajankohdasta ei ole selvitystä sen johdosta, että viranomaisen käyttämä sähköinen tiedonsiirtomenetelmä on ollut epäkunnossa, sähköinen viesti katsotaan sähköisestä asioinnista viranomaistoiminnassa annetun lain 10 §:n 2 momentin mukaan saapuneeksi sinä ajankohtana, jona se on lähetetty, jos lähettämisajankohdasta voidaan esittää luotettava selvitys. Korkein oikeus toteaa, että säännös koskee sanamuotonsa mukaan vain tilanteita, joissa viesti on sinänsä saapunut perille, mutta epäselvyyttä on sen saapumisajankohdasta. Säännöksestä ilmenevää periaatetta on kuitenkin perusteltua noudattaa myös tilanteessa, jossa viranomaisen tiedonsiirtojärjestelmä on ollut epäkunnossa, mutta sekä viesti että sen lähettämisajankohta on sittemmin luotettavasti selvitetty.\n        4. Tässä tapauksessa on selvitetty, että Matti J:n asiamies on lähettänyt tyytymättömyyden ilmoituksen 24.8.2003. Tätä ajankohtaa on edellä mainituista syistä pidettävä tyytymättömyyden ilmoituksen ajankohtana.\n        5. Kun Matti J on jo valittanut käräjäoikeuden tuomiosta, uuden määräajan asettaminen muutoksenhakua varten on tarpeetonta. Vaasan hovioikeus on 9.2.2004 antamallaan päätöksellä nro 207 jättänyt Matti J:n valituksen tutkimatta, koska Matti J ei ollut hovioikeuden mukaan säädetyssä ajassa ilmoittanut tyytymättömyyttä käräjäoikeuden tuomioon. Koska Korkein oikeus nyt hyväksyy tyytymättömyyden ilmoituksen, hovioikeuden on otettava valitus uudelleen käsiteltäväkseen.\n      \n      \n        Tuomiolauselma\n        Käräjäoikeuden ja hovioikeuden päätökset kumotaan. Matti J:n tyytymättömyyden ilmoitus hyväksytään. Tyytymättömyyden ilmoitus koskee Kauhajoen käräjäoikeuden 21.8.2003 antamaa tuomiota nro 223 kokonaisuudessaan.\n        Samalla Korkein oikeus kumoaa ja poistaa Vaasan hovioikeuden 9.2.2004 antaman päätöksen nro 207 ja palauttaa Matti J:n valituksen hovioikeuteen ilmoituksetta uudelleen käsiteltäväksi.\n        Tyytymättömyyden ilmoituksen hyväksymisestä ilmoitetaan asianmukaisten merkintöjen tekemistä varten myös Kauhajoen käräjäoikeudelle.\n        Asian ovat ratkaisseet presidentti Leif Sevón sekä oikeusneuvokset Kari Raulos, Gustaf Möller, Kati Hidén ja Liisa Mansikkamäki. Esittelijä Matti Sepponen.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:2005:3"
  ],
  "contributor": [
    "http://data.finlex.fi/person/9012f386",
    "http://data.finlex.fi/person/95a40554",
    "http://data.finlex.fi/person/dbf4bd37",
    "http://data.finlex.fi/person/48c838b5",
    "http://data.finlex.fi/person/2832a442"
  ],
  "judgmentNumber": [
    "3"
  ],
  "date": [
    "2004-11-17"
  ],
  "issued": [
    "2005-01-12"
  ],
  "creator": [
    "http://data.finlex.fi/common/KKO"
  ],
  "year": [
    "2005"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "contributor": {
      "@id": "dcterms:contributor",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}