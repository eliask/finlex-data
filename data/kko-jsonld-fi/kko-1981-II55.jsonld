{
  "@id": "sfecli:kko/1981/II55",
  "languageVersion": [
    {
      "@id": "sfecli:kko/1981/II55/fin",
      "title_fi": [
        "KKO:1981-II-55"
      ],
      "abstract_fi": [
        "\n    Vaikkei työsopimuksessa ollut sovittu työehtosopimuksen sairausajan palkkaa koskevan määräyksen noudattamisesta työehtosopimuksen lakkaamisen jälkeen työehtosopimuksettomana aikana, työntekijällä oli oikeus saada palkka sairausajalta työehtosopimuksen mukaisesti, koska sen nojalla laskettu palkka oli parempi kuin työsopimuslain 28 §:n 1 mom:n mukainen palkka.\n  "
      ],
      "hasFormat": {
        "@id": "sfecli:kko/1981/II55/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A:n oy B:tä vastaan ajamasta kanteesta Mikkelin RO p. 28.8.1978 oli lausunut selvitetyksi, että A, joka oli toistaiseksi voimassaolleen työsopimuksen perusteella työskennellyt kirvesmiehenä yhtiön palveluksessa 23.9.1975 alkaen 4.6.1976 saakka, oli 2.2.1976 lukien 13.3.1976 saakka ollut sairauden vuoksi estynyt tekemästä työtään yhtiön maksaessa A:lle palkkaa sanotulta sairausajalta työsopimuslain 28 §:n 1 momentin mukaisesti sairausvakuutuslain mukainen päiväraha huomioonottaen 445,20 markkaa ja että kyseisessä työsopimuksessa oli ollut noudatettava 31.1.1976 saakka voimassa ollutta 23.4.1974 tehtyä rakennusalan työehtosopimusta ja että tämän työehtosopimuksen sijaan oli 9.5.1976 voimaantullut uusi työehtosopimus.\n      Edelleen RO oli lausunut selvitetyksi, että mainitun kanteen työehtosopimuksen 26 §:n mukaan määräytyneet sairausajan palkanmaksuperusteet, joiden mukaan työnantaja oli ollut velvollinen maksamaan sairauden vuoksi työtä tekemästä estyneelle työntekijälle korvauksena sairausajalta ammatinmukaisen tuntipalkan toisen sellaisen sairauspäivän alusta, joka työssä oltaessa olisi ollut hänen työpäivänsä, enintään 21 päivän pituisen ajanjakson työpäiviltä, olivat tulleet kyseisen työsopimuksen osana sen sisällöksi ja että nämä palkanmaksuperusteet, kun niitä ei ollut kyseisen työehtosopimuksen lakattua työsopimuksin muutettu, olivat siten olleet voimassa uuden työehtosopimuksen voimaantuloon asti ja siis myös A:n kyseisenä sairausaikana. Sen vuoksi ja kun työehtosopimuksen mukaisesti A:n ammatinmukainen tuntipalkka oli ollut 11,13 markkaa ja kyseisen sairausajan alusta laskettavan 21 päivän ajanjaksoon sisältyi 15 työpäivää, mistä sairausajan korvauksen määrästä 1 335,60 markasta oy B oli mainitun työehtosopimuksen mukaan oikeutettu vähentämään sairausvakuutuslain mukaisesti 47,81 markan määräiset päivärahat 10 päivältä eli 478,10 markkaa, RO oli velvoittanut oy B:n heti kuitin saadessaan suorittamaan A:lle työehtosopimuksen määräisen sairausajan korvauksen 857,50 markan ja yhtiön sairausajan palkkana A:n maksaman 445,20 markan erotuksen eli vaaditut 412 markkaa 30 penniä 6 prosentin vuotuisine korkoineen palkanmaksupäivästä 15.3.1976 lukien sekä sen lisäksi odotusajan palkkaa kuudelta päivältä, kun A:n tuntipalkka työsuhteen päättyessä oli ollut 12 markkaa, 576 markkaa 5 prosentin vuotuisine korkoineen haasteen tiedoksiantopäivästä 20.9.1977 lukien sekä korvaamaan A:n oikeudenkäyntikulut asiasta 6 200 markalla.\n      Itä-Suomen HO, jonka tutkittavaksi oy B oli saattanut jutun, t. 12.6.1980 tutki sen; ja koska 31.1.1976 saakka voimassa olleen työehtosopimuksen 26 §:n sairausajan palkkaa koskeneet säännökset olivat olleet 2.2.1976 alkaen 13.3.1976 saakka sairaana olleen A:n kannalta edullisemmat kuin työsopimuslain 28 §:n 1 momentin sairausajan palkkaa koskevat säännökset ja yhtiön näin ollen työoikeudessa yleisesti noudatettujen edullisemmuusäännön ja työehtosopimuksen jälkivaikutussäännön mukaisesti olisi tullut suorittaa A:lle palkka sairausajan sanotun työehtosopimuksen mukaisesti, HO tällä ja RO:n mainitsemilla perusteilla oli jättänyt asian RO:n päätöksen lopputuloksen varaan.\n      Pyytäen valituslupaa oy B haki muutosta HO:n tuomioon. Lupa myönnettiin ja A antoi häneltä hakemuksen johdosta pyydetyn vastauksen.\n    \n    \n      KORKEIN OIKEUS\n      KKO t. jutun ja totesi, että A, joka oli ollut oy B:n palveluksessa 23.9.1975 alkaen, oli 2.2. - 13.3.1976 ollut sairauden vuoksi estynyt tekemästä työtään. Tuona aikana hänen palkkansa olisi ollut 11 markkaa 13 penniä tunnilta eli 8 tunnin työpäivältä 89 markkaa 4 penniä.\n      Työsopimuslain 28 §:n 1 momentin mukaan A:lla oli ollut oikeus saada palkkansa sairaudesta johtuneen esteen kestämisaikana enintään esteen alkamispäivää seuranneen seitsemännen arkipäivän loppuun saakka, kuitenkin enintään siihen asti, kun hänelle sairausvakuutuslain mukaan kuuluva oikeus päivärahaan oli alkanut. Tämän mukaisesti yhtiö oli maksanut A:lle palkkaa 5 arkipäivältä yhteensä 445 markkaa 20 penniä. Sen jälkeiseltä ajalta A oli saanut sairausvakuutuslain mukaista päivärahaa 47 markkaa 81 penniä päivältä.\n      HO:n tuomiossa kerrotun työehtosopimuksen 26 §:n 1 ja 2 momentin mukaan sairausajan palkka oli maksettava toisen tai, jos työkyvyttömyys oli jatkunut sen pituisen ajan, jonka kuluttua työntekijälle oli alkanut oikeus lakisääteiseen sairausvakuutukseen perustuvaan päivärahaan, ensimmäisen sellaisen sairauspäivän alusta, joka työssä oltaessa olisi ollut työntekijän työpäivä, enintään 21 päivän pituisen ajanjakson työpäiviltä. Työehtosopimuksen mukaan laskettuna A:lle tuleva sairausajan palkka olisi, kun mainittuun 21 päivän pituiseen ajanjaksoon oli sisältynyt 15 työpäivää, 1 335 markkaa 60 penniä. Kun tästä vähennettiin A:n sanottuun ajanjaksoon sisältyviltä 10 päivältä saama sairausvakuutuslain mukainen päiväraha 478 markkaa 10 penniä, työnantajan maksettavaksi olisi jäänyt 857 markkaa 50 penniä eli 412 markkaa 30 penniä enemmän kuin työsopimuslain 28 §:n 1 momentin mukaan.\n      Vaikka yhtiö ja A eivät olleet nimenomaisesti sopineet työehtosopimuksen määräysten noudattamisesta työehtosopimuksen 31.1.1976 tapahtuneen lakkaamisen jälkeen uuden työehtosopimuksen voimaantuloon asti, KKO katsoi, että ne työehtosopimuksen määräykset, joiden perusteella laskettu A:lle tuleva sairausajan palkka oli suurempi kuin hänelle työsopimuslain 28 §:n 1 momentin mukaan tuleva sairausajan palkka, olivat tulleet työehtosopimuksen voimassa ollessa tehdyn A:n työsopimuksen ehdoiksi ja että näitä ehtoja oli A:n työsuhteessa noudatettava työehtosopimuksettomana aikana.\n      Edellä esitetyillä ja odotusajan palkan osalta alempien oikeuksien mainitsemilla perusteilla KKO katsoi, ettei ollut esitetty syytä muuttaa HO:n tuomion lopputulosta, joka siis jäi pysyväksi. Yhtiö velvoitettiin korvaamaan A:lle hänellä vastauksen antamisesta KKO:ssa olleista kuluista 600 markkaa.\n      \n        Ratkaisuun osallistuneet: oikeusneuvokset Leivonen, Portin ja Hämäläinen sekä ylimääräiset oikeusneuvokset Rosokivi ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II55"
  ],
  "description": [
    "http://data.finlex.fi/voc/kko/swe/3f875c9c",
    "http://data.finlex.fi/voc/kko/swe/427d3e44"
  ],
  "judgmentNumber": [
    "II55"
  ],
  "date": [
    "1980-11-13"
  ],
  "issued": [
    "1981-05-06"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}