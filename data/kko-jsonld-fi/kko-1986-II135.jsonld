{
  "@id": "sfecli:kko/1986/II135",
  "languageVersion": [
    {
      "@id": "sfecli:kko/1986/II135/fin",
      "title_fi": [
        "KKO:1986-II-135"
      ],
      "abstract_fi": [
        "\n    Markkinatuomioistuin oli kuluttajansuojalain 3 luvun 1 ja 2 §:n nojalla kieltänyt pankin ja sen asiakkaan välisessä talletussuhteessa noudatetun kohtuuttoman sopimusehdon käyttämisen. Pankki vaati kantelussaan päätöksen poistamista sillä perusteella, että asia ei kuulunut markkinatuomioistuimen vaan liikepankkilain 42 b §:n mukaan pankkitarkastusviraston tutkittavaksi. Kun kuluttajansuojaviranomaisten toimivaltaa ei ollut pankkitoiminnan osalta rajoitettu nimenomaisin säännöksin liikepankkilain 42 b §:n säätämisen jälkeenkään ja kun pankin harjoittama ottolainaustoiminta oli kuluttajansuojalaissa tarkoitettua kulutuspalvelusta, markkinatuomioistuin oli ollut toimivaltainen tutkimaan asian. Sen vuoksi kantelu hylättiin.\n  "
      ],
      "hasFormat": {
        "@id": "sfecli:kko/1986/II135/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Asian käsittely markkinatuomioistuimessa\n        Kuluttaja-asiamies oli markkinatuomioistuimessa vaatinut, että Kansallis-Osake-Pankkia kuluttajansuojalain 3 luvun 1 ja 2 §:n nojalla sakon uhalla kiellettäisiin soveltamasta kuluttajien ja pankin välisissä karttuvia talletustilejä ja säästötilejä koskevissa sopimuksissa ehtoa, jonka mukaan kuluttajan talletuksen vuotuista talletuskoron määrää vähennettäisiin laskemalla negatiivista korkoa niille tilille saapuneille varoille, jotka kuluttaja nosti tililtään ennen sitä päivää, josta alkaen sanotuille varoille alettiin laskea talletuskorkoa.\n        Kansallis-Osake-Pankki oli vastineessaan esittänyt, että talletussuhteen tutkiminen ei kuulunut kuluttaja-asiamiehen ja markkinatuomioistuimen toimivaltaan, koska talletustili ei ollut kuluttajansuojalaissa tarkoitettu kulutushyödyke. Asian käsittelyn esti pankin mukaan myös se, että pankkitarkastusvirasto valvoi erityisviranomaisena pankkien toimintaa ja asia oli jo siellä vireillä. Sen vuoksi markkinatuomioistuimen tuli jättää hakemus tutkimatta.\n      \n      \n        Markkinatuomioistuimen päätös 30.10.1984\n        Markkinatuomioistuin on hylännyt Kansallis-Osake-Pankin asiassa esittämät väitteet oikeudenkäyntiedellytysten puuttumisesta ja kuluttajansuojalain 3 luvun 1 ja 2 §:n nojalla sakon uhalla kieltänyt pankkia soveltamasta kuluttaja-asiamiehen hakemuksessa ja vaatimuksessa tarkoitettua ehtoa.\n      \n      \n        Kantelu\n        Korkeimpaan oikeuteen 29.4.1985 jätetyssä kantelukirjoituksessa Kansallis-Osake-Pankki on katsonut, että päätösvalta asiassa, josta markkinatuomioistuin oli ratkaisussaan päättänyt, liikepankkilain 42 b §:n mukaan kuului pankkitarkastusvirastolle ja valtiovarainministeriölle. Kun markkinatuomioistuin oli ottanut tutkittavakseen asian, jossa se ei ollut toimivaltainen, Kansallis-Osake-Pankki on pyytänyt, että Korkein oikeus tuomiovirheen perusteella poistaisi markkinatuomioistuimen päätöksen.\n        Valtiovarainministeriö on antanut siltä pyydetyn lausunnon, kuluttaja-asiamies häneltä pyydetyn vastauksen ja Kansallis-Osake-Pankki lausunnon ja vastauksen johdosta pyydetyn vastineen.\n      \n    \n    \n      KORKEIMMAN OIKEUDEN RATKAISU\n      Kuluttajansuojalain 1 luvun 1 §:n 2 momentin mukaan laki ei koske lakisääteisiä vakuutuksia eikä työntekijän ryhmähenkivakuutusta tai sitä vastaavaa kunnallisen eläkelaitoksen myöntämää etuutta. Pankkitoiminnasta ei sen sijaan ole miltään osin rajattu kuluttajansuojalain soveltamisalan ulkopuolelle. Kuluttajansuojalainsäädännön valmistelun eri vaiheissa suhtautuminen sekä pankki- että vakuutustoiminnan kuulumiseen kuluttajasnsuojalain alaisuuteen on vaihdellut. Lain säätämiseen sittemmin johtaneen hallituksen esityksen perusteluissa on todettu muun muassa, että sopimusehtojen sääntelyä koskeva 3 luku on tarkoitettu tässä vaiheessa koskemaan kaikkia kulutuspalveluja, mutta että soveltamisalaa voitiin myöhemmin rajoittaa, kun kuluttajansuojaa kehitettäisiin erikoislainsäädännöllä. Myöhemmin säädetty liikepankkilain 42 b §, jonka mukaan valtiovarainministeriö voi pankkitarkastusviraston esityksestä kieltää pankin ja sen asiakkaan välisissä sopimuksissa käytettäviin kaavakkeisiin sisältyvän kohtuuttoman ehdon käytön, on juuri tällaista erikoislainsäädäntöä. Sen säätämiseen johtaneen hallituksen esityksen perusteluista ja pankkilainsäädännön muutosten muista esitöistä ilmenee, että lakia valmisteltaessa on kiinnitetty huomiota asiakkaansuojaan ja siis samoihin näkökohtiin kuin kuluttajansuojalainsäädännössä. Pelkästään se seikka, että liikepankkilain 42 b §:n säätämisen lähtökohdat ovat ilmeisesti olleet samat kuin kuluttajansuojalainsäädännössä, ei kuitenkaan merkitse sitä, että kuluttajansuojaviranomaisilla ei olisi toimivaltaa liikepankkilain 42 b §:n tarkoittamissa kysymyksissä. Vaikka viimeksi mainitun lain säätämisellä tähän ehkä onkin pyritty, tavoitetta ei ole saavutettu, kun kuluttajansuojalain soveltamisalaa ei ole samalla tai myöhemminkään nimenomaisin säännöksin rajoitettu. Tältä osin kuluttajansuojaviranomaisilla ja pankkitarkastusviranomaisilla on siten päällekkäinen toimivalta.\n      Oikeudellisesti tarkasteltuna pankkien harjoittamassa ottolainaustoiminnassa tosin on kysymys velkasuhteesta, jossa pankki on velallinen ja kuluttaja-asiakas velkoja. Ottolainaustoiminta muodostaa kuitenkin olennaisen osan pankin asiakassuhteesta, josta molemmat osapuolet saavat etua. Tallettaessaan varojaan pankin talletustilille kuluttaja saa erilaatuisia etuuksia, esimerkiksi talletuskoron, varojen turvallisen säilytyksen ja lainansaantimahdollisuuden. Vastikkeeksi hän luovuttaa pankille käyttöoikeuden talletettuihin varoihin. Talletusasiakkaan kannalta pankin harjoittama ottolainaustoiminta on siten kuluttajansuojalaissa tarkoitettua kulutuspalvelusta, johon voidaan soveltaa myös kuluttajansuojalain 3 luvun säännöksiä.\n      Näillä perusteilla Korkein oikeus on todennut, että markkinatuomioistuin on ollut toimivaltainen kuluttajansuojalain 3 luvun säännösten nojalla tutkimaan pankin ja sen asiakkaan välisessä talletussuhteessa noudatetun sopimusehdon kohtuullisuutta ja kieltämään kohtuuttomaksi katsomansa ehdon käyttämisen. Sen vuoksi kantelu ei antanut aihetta toimenpiteisiin.\n      \n        Ratkaisuun osallistuneet: oikeusneuvokset Salervo, Ailio, Portin, Riihelä ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-10-21"
  ],
  "judgmentNumber": [
    "II135"
  ],
  "date": [
    "1986-03-06"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II135"
  ],
  "year": [
    "1986"
  ],
  "description": [
    "http://data.finlex.fi/voc/kko/fin/044d7126",
    "http://data.finlex.fi/voc/kko/swe/4abf5a55"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}