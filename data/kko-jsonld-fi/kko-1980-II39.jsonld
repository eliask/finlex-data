{
  "@id": "sfecli:kko/1980/II39",
  "languageVersion": [
    {
      "@id": "sfecli:kko/1980/II39/fin",
      "title_fi": [
        "KKO:1980-II-39"
      ],
      "abstract_fi": [
        "\n    Asunto-osakeyhtiön osakkeiden ostajalla oli tiedossaan olleiden seikkojen sekä kaupan yhteydessä esille tulleiden, tavanomaisesta kaupasta osaksi poikkeavien olosuhteiden johdosta erikoinen aihe myyjän muodollisesti oikean saannon tarkistamiseen. Kun ostaja oli tämän laiminlyönyt, hänen ei voitu katsoa olleen osakkeet saadessaan vilpittömässä mielessä ja hänet velvoitettiin As.OYL 2 §:n ja OYL 32a §:n 2 momentin nojalla luovuttamaan osakkeet oikealle omistajalle.\n    Ään\n  "
      ],
      "hasFormat": {
        "@id": "sfecli:kko/1980/II39/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Hallintojohtaja Kaarina A oli 30/3 1974 liikkeenharjoittaja Taisto B:lle tiedoksi toimitetun haasteen nojalla ja kannetta kehittäessään RO:ssa kertonut, että hän oli 7/2 1974 tehdyllä kauppakirjalla myynyt edustaja Nils C:lle asunto-osakeyhtiö X:n osakkeet, jotka oikeuttivat yhtiön omistamassa talossa huoneiston hallintaan, 40 000 markan heti suoritettavaa maksua ja saman kuun 28 päivänä erääntyvää 126 000 markan loppukauppahintaa vastaan sekä suullisesti sovituin ehdoin, että osakkeiden omistusoikeus siirtyi C:lle vasta kun koko kauppahinta oli maksettu. C oli kuitenkin saanut osakekirjan haltuunsa uskottelemalla luovuttavansa sen pankkiin lainan vakuudeksi. C oli sitten samana helmikuun 7 päivänä, valmistettuaan väärän sanotun kuun 4 päivälle päivätyn kauppakirjan, jonka mukaan A oli myynyt osakkeet C:lle kokonaan maksetusta 145 000 markan kauppahinnasta, ja väärennettyään hallinnassaan olleeseen osakekirjaan A:n nimen siirtäjäksi, käyttänyt sanottuja väärennettyjä asiakirjoja myymällä osakkeet kauppakirjan mukaan 150 000 markan, mutta C:n häntä vastaan nostetun rikosjutun yhteydessä suoritetussa esitutkinnassa antaman kertomuksen mukaan todellisuudessa 120 000 markan kauppahinnasta B:lle.\n      Edelleen A oli kertonut, että osakekirjassa, vaikka A:n avoin siirto olikin siihen väärennetty, ei ollut ollut katkeamatonta siirtosarjaa, koska avioeron yhteydessä tapahtunutta siirtoa A:n aviopuolisolta A:lle ei ollut siihen merkitty. B, joka oli kokenut kiinteistö- ja osakekauppa-alan liikemies, oli tuntenut petoksista tuomitun C:n jo aikaisemmin. Näihin seikkoihin nähden ja huomioon ottaen lisäksi, että B oli ollut tietoinen siitä, ettei C ollut osakkeiden myyjä vaan välittäjä, jonka merkitseminen asunto-osakekaupassa osakkeiden myyjäksi ei ollut hyvän kiinteistönvälittäjätavan mukaista, ja että C:n pyytämä hinta ei vastannut osakkeiden arvoa, B:llä olisi ollut velvollisuus ottaa yhteys A:han selvittääkseen aikaisempien luovutusten oikeellisuuden ja pätevyyden. Kun B ei ollut näin menetellyt vaan erittäin nopeasti päättänyt kaupan jättäen vielä C:n kertomin tavoin kauppakirjaan merkitystä hinnasta 30 000 markkaa maksamatta, ilmeni tästä ettei B ollut ollut ostaessaan osakkeet vilpittömässä mielessä. A oli sen vuoksi vaatinut, että RO vahvistaisi osakkeiden omistusoikeuden kuuluvan A:lle ja velvoittaisi B:n luovuttamaan osakekirjan hänelle tai, mikäli B olisi myynyt, luovuttanut tai muuten hukannut osakekirjan, että B vaihtoehtoisesti velvoitettaisiin suorittamaan A:lle osakkeiden arvona 166 000 markkaa 6 %:n korkoineen haastepäivästä, mistä määrästä kuitenkin sai vähentää A:n C:ltä saamat 40 000 markkaa.\n      B:n vastustettua kannetta RO p. 20/8 1974 oli lausunut tosin selvitetyn, että B oli 7/2 1974 päivätyllä kauppakirjalla 150 000 markan kauppahinnasta ostanut osakkeet C:ltä, joka oli petollisella menettelyllään saanut osakekirjan haltuunsa ja väärentänyt osakekirjaan A:n nimen osoittamaan katkeamatonta siirtosarjaa, mutta jääneen näyttämättä, että B olisi ostaessaan osakkeet tietänyt tai että hänen olisi pitänyt tietää, ettei C:llä ollut ollut oikeutta määrätä osakkeista, minkä vuoksi RO oli hylännyt kanteen.\n      Helsingin HO, jonka tutkittavaksi A oli saattanut jutun, t. 9/4 1975 oli tutkinut jutun; ja koska osakekirja oli ollut C:n hallinnassa ja koska siihen merkityt siirrot, C:n valmistama väärä kauppakirja ja hänen B:lle esittämänsä A:n puolisoiden avioeron yhteydessä tekemä sopimus omaisuuden osituksesta olivat osoittaneet katkeamatonta C:hen ulottuvaa luovutussarjaa, ei B:llä, kun hänen ei ollut näytetty olleen tietoinen C:n aikaisemmista rikoksista, eikä se seikka, että C oli tehnyt osakekauppoja omissa nimissään eikä toiminut välittäjänä, ollut sinänsä ollut epätavallista, ja kun C:n osakkeista pyytämä hinta ei ollut ollut niiden käyvää arvoa olennaisesti alempi, voitu katsoa olleen erikoista aihetta ryhtyä enemmälti tutkimaan C:n saantoa. Sen vuoksi ja kun C:n rikosjutun yhteydessä antamaa kertomusta siitä, että B sai osakkeet kauppakirjaan merkittyä hintaa 30 000 markkaa halvemmalla, ei yksinään, muun näytön puuttuessa voitu pitää luotettavana, HO näillä ja muutoin RO:n päätöksessä mainituilla perusteilla oli jättänyt asian RO:n päätöksen lopputuloksen varaan.\n      A pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n tuomioon ja lupahakemukseen sisällytti muutoksenhakemuksen.\n    \n    \n      KORKEIN OIKEUS\n      KKO t. myönsi muutoksenhakuluvan, tutki jutun ja totesi seuraavaa:\n      KKO katsoi selvitetyksi, että B oli sopiessaan C:n kanssa nyt kysymyksessä olevasta osakekaupasta tietänyt C:n olleen myymässä hänelle huoneistoa, jonka tämä oli vastikään ostanut omiin nimiinsä kauppakirjan mukaan käteisellä maksetusta kauppahinnasta. B oli myöntänyt erään tammikuussa 1974 C:n kanssa tekemänsä toisen osakekaupan yhteydessä jo päätelleensä, että C välitti osakehuoneistoja ostamalla ja myymällä osakkeita ja ettei tällä ollut varoja \"huoneistojen varastossa pitämiseen\". Edelleen B oli alan ammattimiehenä tuntenut asunto-osakkeiden käyvän hintatason ja tietänyt, että osakkeita C:n käyttämällä tavalla välitettäessä jouduttiin osakkeidensiirtoleimavero suorittamaan kahdesta luovutuksesta yhden asemesta. Vaikka C:n B:lle esittämä väärennetty kauppakirja oli laadittu erään kiinteistönvälitysliikkeen kaavakkeelle ja B oli kertomansa mukaan pitänyt C:tä tuon välitysliikkeen toimihenkilönä, C oli pyrkinyt poikkeuksellisen nopeasti myymään osakkeet toiselle välittäjälle hinnalla, jota oli pidettävä käypää hintaa halvempana, tarjoamattakaan niitä asiakaspiirilleen. C:n käyttämää osakkeiden myyntitapaa oli siis pidettävä epätavallisena. C oli tosin esittämiensä asiakirjojen perusteella näyttänyt muodollisesti oikeutetulta luovuttamaan osakkeet. Kun otettiin huomioon edellä kerrotut olosuhteet ja se, että oli kysymys asunto-osakkeiden kaupasta, B:llä olisi kuitenkin arvopaperija asunto-osakkeiden kaupan ammattimiehenä ollut erikoinen aihe ennen kaupan päättämistä ja kauppahinnan suorittamista lähemmin tutkia C:n saantoa, jolloin sen virheellisyys olisi paljastunut. Kun B oli laiminlyönyt tämän, hänen ei voitu katsoa olleen osakkeet saadessaan vilpittömässä mielessä.\n      Sen vuoksi KKO asunto-osakeyhtiöistä annetun lain 2 §:n, sellaisena kuin se oli alkuperäisessä muodossaan, sekä osakeyhtiöistä annetun lain 32 a §:n 2 momentin nojalla harkitsi oikeaksi, kumoten alempien oikeuksien ratkaisut, velvoittaa B:n luovuttamaan A:lle hallussaan olevat asunto-osakeyhtiö X:n kysymyksessä olevat osakkeet.\n      \n        Ylimääräinen oikeusneuvos Surakka, joka oli eri mieltä, lausui: en myönnä muutoksenhakulupaa. Äänestyksen tuloksen johdosta velvollisena lausumaan tarkemmin katson, ettei ole syytä muuttaa HO:n tuomiota.\n      \n      \n        Ratkaisuun osallistuneet: presidentti Olsson, oikeusneuvokset Mälkki ja Lindholm sekä ylimääräinen oikeusneuvos Kilpeläinen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1980-04-30"
  ],
  "judgmentNumber": [
    "II39"
  ],
  "date": [
    "1979-11-06"
  ],
  "referenceToLegislation": [
    "http://data.finlex.fi/eli/sd/2006/624/osa/1/luku/1/pykala/2"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1980:II39"
  ],
  "year": [
    "1980"
  ],
  "description": [
    "http://data.finlex.fi/voc/kko/fin/11556ce2",
    "http://data.finlex.fi/voc/kko/fin/5f1278dc",
    "http://data.finlex.fi/voc/kko/swe/e2750b8b",
    "http://data.finlex.fi/voc/kko/fin/3ed018f8"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}