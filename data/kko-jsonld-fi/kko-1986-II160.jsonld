{
  "@id": "sfecli:kko/1986/II160",
  "languageVersion": [
    {
      "@id": "sfecli:kko/1986/II160/fin",
      "title_fi": [
        "KKO:1986-II-160"
      ],
      "abstract_fi": [
        "\n    Etuostolain 10 §:n säännöstä etuosto-oikeuden menettämisestä ei sovellettu, kun etuosto-oikeus oli jo saatettu loppuun ja kaupunki siten oli lain 2 §:n nojalla tullut kiinteistön omistajaksi.\n  "
      ],
      "hasFormat": {
        "@id": "sfecli:kko/1986/II160/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Kuopion kaupunki on Kuopion raastuvanoikeuden kiinteistötuomarilta hakenut lainhuutoa Kuopion kaupungin Pappilan kylässä oleviin tiloihin Jokiharju RN:o 2:17 ja Saunalampi RN:o 2:228. Saantonsa perusteeksi kaupunki on antanut kiinteistötuomarille 19.3.1984 vahvistetun kauppakirjan, jolla rouva A oli myynyt tilat urakoitsija B:lle ja tämän alaikäiselle pojalle, opiskelija C:lle, kaupungin 4.6.1984 tekemän päätöksen käyttää etuosto-oikeuttaan tiloihin sekä selvityksen siitä, että päätös oli annettu tiedoksi ostajille 16.6.1984 ja myyjälle 14.6.1984 niin kuin tiedoksiannosta hallintoasioissa annetussa laissa on säädetty ja ettei päätöksestä ollut valitettu etuostolain 22 §:n 1 momentissa säädetyssä määräajassa, sekä kaupungin kiinteistötuomarille lähettämän, 6.7.1984 päivätyn kirjeen etuosto-oikeuden käyttämisestä.\n      Kiinteistötuomari on 17.1.1986 antamassaan päätöksessä lausunut, että kaupungin ilmoitus etuosto-oikeuden käyttämisestä Jokiharjun ja Saunalammen tiloja koskevassa kiinteistönkaupassa oli saapunut kiinteistötuomarille 9.7.1984. Koska kaupunki, päätettyään käyttää etuosto-oikeuttaan 19.3.1984 vahvistetulla kauppakirjalla myytyihin tiloihin, ei ollut ilmoittanut tästä etuostolain 9 §:n 1 momentissa säädetyllä tavalla kiinteistötuomarille kolmen kuukauden kuluessa luovutuskirjan oikeaksi todistamisesta, ja etuosto-oikeus oli näin ollen menetetty, kiinteistötuomari on etuostolain 9 §:n 1 momentin ja 10 §:n sekä lainhuudatus- ja kiinnitysasiain käsittelystä kaupungissa annetun lain nojalla hylännyt hakemuksen.\n      Itä-Suomen hovioikeus ei ole päätöksellään 11.4.1986 muuttanut kiinteistötuomarin päätöstä.\n    \n    \n      VALITUSLUVAN MYÖNTÄMINEN\n      Kuopion kaupungille on myönnetty valituslupa 25.8.1986.\n    \n    \n      KORKEIMMAN OIKEUDEN RATKAISU\n      \n        Perustelut\n        Kuopion kaupunki on tosin laiminlyönyt etuostolain 9 §:n 1 momentissa säädetyssä määräajassa ilmoittaa kiinteistötuomarille päätöksestään etuosto-oikeuden käyttämisestä. Päätös on kuitenkin saanut lainvoiman jo heinäkuussa 1984. Silloin etuosto-oikeus on lain 11 §:n mukaan saatettu loppuun ja kaupunki on lain 2 §:n nojalla tullut kauppakirjan ehtojen mukaisesti B:n ja C:n sijaan Jokiharjun ja Saunalammen tilojen omistajaksi.\n        Etuostolain 10 §:ssä on säädetty vain etuosto-oikeuden, mutta ei jo loppuun saatettuun etuosto-oikeuteen perustuvan kiinteistönsaannon menettämisestä. Siten kaupungin saanto on tuon säännöksen estämättä ollut voimassa lainhuutoa haettaessa eikä kiinteistötuomarin olisi mainitsemallaan perusteella pitänyt hylätä lainhuutohakemusta.\n      \n      \n        Päätöslauselma\n        Hovioikeuden ja Kuopion raastuvanoikeuden kiinteistötuomarin päätökset kumotaan ja asia palautetaan kiinteistötuomarille ilmoituksetta uudelleen käsiteltäväksi.\n      \n      \n        Ratkaisuun osallistuneet: oikeusneuvokset Salervo, Grönqvist, Hiltunen, Aro ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II160"
  ],
  "description": [
    "http://data.finlex.fi/voc/kko/fin/d15a60e8",
    "http://data.finlex.fi/voc/kko/swe/52e58777",
    "http://data.finlex.fi/voc/kko/fin/460054bc"
  ],
  "judgmentNumber": [
    "II160"
  ],
  "date": [
    "1986-10-07"
  ],
  "issued": [
    "1986-12-10"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}