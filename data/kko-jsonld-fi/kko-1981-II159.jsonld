{
  "@id": "sfecli:kko/1981/II159",
  "languageVersion": [
    {
      "@id": "sfecli:kko/1981/II159/fin",
      "title_fi": [
        "KKO:1981-II-159"
      ],
      "abstract_fi": [
        "\n    Lapsettomassa avioliitossa olleet A ja B olivat vuonna 1952 tehneet keskinäisen testamentin, jonka mukaan jälkeen elänyt sai täyden omistusoikeuden pesän omaisuuteen ja viimeksi kuolleen jälkeen omaisuus oli jaettava \"perillistemme kesken puoleksi kumpaisenkin perillisille\". A:n kuoltua B solmi avioliiton C:n kanssa vuonna 1966. B, joka kuoli vuonna 1970, oli eläessään ilmoittanut todistajille, että C oli uuden perintökaaren säännösten mukaan hänen keskinäisessä testamentissa tarkoitettu perillisensä. Koska B:n toteamus C:n asemasta ei vaikuttanut A:n ja B:n keskinäisen testamentin tarkoituksen toteutumiseen eikä heidän keskinäiseen asemaansa tai A:n perillisten asemaan, C:n asema oli tulkittava uuden perintökaaren mukaisesti ja häntä siten oli pidettävä testamentissa tarkoitettuna B:n perillisenä.\n  "
      ],
      "hasFormat": {
        "@id": "sfecli:kko/1981/II159/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      L ja M olivat veljensä, 1.10.1970 kuolleen B:n kolmannelle vainolle C:lle 8.6.1972 postitse tiedoksi toimitetun haasteen nojalla Espoon KO:ssa kertoneet, että KO:n määräämä pesänjakaja asianajaja Ö oli 15.12.171 toimittanut osituksen ja perinnönjaon B:n ja hänen 13.12.1963 kuolleen toisen vaimonsa A:n jälkeen. Pesänjakaja oli todennut B:n ja A:n tehneen 17.9.1952 keskinäisen testamentin, jonka mukaan toisen heistä kuoltua eloonjäänyt sai täyden omistusoikeuden kaikkeen pesän omaisuuteen ja heidän omaisuutensa viimeksi eläneen puolison kuoltua oli jaettava heidän perillistensä kesken puoliksi kumpaisenkin perillisille. Testamentin olivat asianmukaisesti valvoneet B A:n jälkeen sekä L ja M B:n jälkeen. Pesänjakaja oli tulkinnut testamenttia virheellisesti katsoessaan testamentissa tarkoitetuksi B:n perilliseksi C:n L:n ja M:n asemasta, vaikka testamentissa sanonnalla \"perillisille\" tarkoitettiin lähimpiä sukulaisia eli testamentin tekoaikaan voimassa olleen perintökaaren mukaisia perillisiä. Siten pesänjakaja oli jakanut C:lle B:n oikeudenomistajille kuuluvan osuuden jaettavasta omaisuudesta.\n      L ja M olivat kanteessa vaatineet vahvistettavaksi, että keskinäisessä testamentissa \"perillisillä\" tarkoitettiin testamentintekijäin lähimpiä sukulaisia, sekä lisäksi vaatineet, että pesänjakajan toimittama ositus ja perinnönjako kumottiin siltä osin, kun jakokirjan III kohdassa oli määrätty jakokirjan II b kohdassa mainittu omaisuus jaettavaksi C:lle B:n oikeudenomistajana, ja vahvistettiin, että tuo omaisuus kuului testamentin nojalla L:lle ja M:lle, sekä että C velvoitettiin, mikäli hän oli saanut kyseessä olevan omaisuuden haltuunsa, luovuttamaan jakokirjan II b kohdassa mainittu omaisuus eli puolet As. Oy X:n osakkeista n:ot 18 - 19, Helsingin puhelinyhdistyksen osuustodistus, Y:ltä oleva 11 475 markan suuruinen saatava sille jaon jälkeen kertyneine korkoineen, kaksi kynttilänjalkaa ja käteistä rahaa 103 598 markkaa 26 penniä sille mahdollisesti kertyneine korkoineen L:lle ja M:lle sekä korvaamaan heidän oikeudenkäyntikulunsa.\n      C:n vastustettua kannetta KO p. 24.11.1972 oli lausunut selvitetyksi, että B ja hänen toinen vaimonsa A olivat tehneet kanteessa mainitun keskinäisen testamentin, jonka mukaan omaisuus toisen kuoltua oli täydellä omistusoikeudella joutuva eloonjääneelle ja tämän kuoltua jaettava perillisten kesken, puoleksi kummankin perillisille. B oli sittemmin A:n kuoltua solminut 23.4.1966 kolmannen avioliiton C:n kanssa ja kuollut rintaperillisittä 1.10.1970, jolloin 1.1.1966 voimaan tulleen perintökaaren 3 luvun 1 §:n 1 momentin mukaan hänen jäämistönsä oli menevä jälkeenjääneelle puolisolle. Tämän mukaisesti pesänjakaja oli jakanut omaisuuden A:n äidin ja C:n kesken. Koska usean todistajan kertomuksista oli ilmennyt, että B oli, saatuaan tiedon uuden perintökaaren säännöksistä, nimenomaan katsonut, että C hänen vaimonaan tulisi, vaikka uutta testamenttia ei tehtäisikään, lain mukaan perimään hänet ja B:n saaman käsityksen mukaan ei siis aikaisempaa testamenttia, jonka sanamuodon mukaan jäämistö jäisi perillisille, näin ollen tarvinnut ottaa huomioon, KO oli katsonut osituksen ja perinnönjaon oikein suoritetuksi sekä hylännyt kanteen.\n      Helsingin HO, jonka tutkittavaksi L ja M saattoivat jutun, t. 13.7.1977 tutki sen; ja koska keskinäisessä testamentissa ei ollut toissijaiseksi testamentinsaajaksi määrätty nimettyjä henkilöitä, vaan kummankin puolison osalta hänen perillisensä, B:n perilliset määräytyivät vasta hänen kuolinhetkensä olosuhteiden mukaan. Kun testamentin tekoaikana voimassa ollen lain mukaan perillisellä tarkoitettiin vainajan sukulaisia, 1.1.1966 voimaan tulleen perintökaaren säännösten mukaan jäämistö oli menevä eloonjääneelle puolisolle silloin, kun perittävä oli naimisissa eikä häneltä jäänyt rintaperillisiä. B:n kuoltua ilman rintaperillistä, oli viimeksi mainitun lain mukaan C saanut perintöoikeuden hänen jälkeensä. Kuten KO oli todennut, B oli tietoisena uuden perintökaaren säännöksistä ilmoittanut eri todistajille, että C tuli lain mukaan perimään hänet. HO katsoi B:n näissä muuttuneissa olosuhteissa ymmärtäneen ja tarkoittaneen, että C hänen laillisena perillisenään saisi myös keskinäisessä testamentissa B:n perillisille määrätyn osuuden. Tämän vuoksi HO näillä ja KO:n mainitsemilla perusteilla oli jättänyt asian KO:n päätöksen lopputuloksen varaan.\n      L ja M pyysivät lupaa hakea muutosta HO:n tuomioon ja lupahakemukseensa sisällyttivät muutoksenhakemuksen.\n    \n    \n      KORKEIN OIKEUS\n      KKO, t. myönsi muutoksenhakuluvan, tutki jutun ja katsoi, että A:n ja B:n, joiden avioliitto oli ollut lapseton, keskinäisen testamentin tarkoituksena oli ollut eloonjääneen puolison taloudellisen aseman turvaaminen sekä kummankin kuoleman jälkeen kumpaisenkin puolison perillistahon asettaminen samanlaiseen asemaan, näitä perillisiä tarkemmin mainitsematta. Se, että B oli HO:n tuomiossa kerrotuin tavoin todennut C:n olevan hänen perillisensä, ei ollut vaikuttanut testamentin tekijöiden tarkoituksen toteuttamiseen eikä heidän keskinäiseen asemaansa tai A:n perillisten asemaan. Testamentin määräystä toissijaisesta edunsaajasta, jolla tosin on testamentin tekoaikana tarkoitettu silloin voimassa olleen perimysjärjestyksen mukaan perintöön oikeutettuja sukulaisia, oli B:n lausumat huomioon ottaen tulkittava perintökaaren mukaisesti ja hänen testamentissa tarkoitettu perillisensä oli siten C. L:n ja M:n 2.3.1971 suorittama testamentin valvonta B:n jälkeen oli luettava myös C:n hyväksi. KKO katsoi sen vuoksi, ettei ollut syytä muuttaa HO:n tuomion lopputulosta.\n      \n        Ratkaisuun osallistuneet: oikeusneuvokset Saarni-Rytkölä, Nybergh ja Riihelä sekä ylimääräiset oikeusneuvokset Tulenheimo-Takki ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-11-25"
  ],
  "judgmentNumber": [
    "II159"
  ],
  "date": [
    "1981-05-04"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II159"
  ],
  "year": [
    "1981"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}