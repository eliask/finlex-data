{
  "@id": "sfecli:kko/1984/II184",
  "languageVersion": [
    {
      "@id": "sfecli:kko/1984/II184/fin",
      "title_fi": [
        "KKO:1984-II-184"
      ],
      "abstract_fi": [
        "\n    Maanviljelijä A oli tilannut liikkeenharjoittaja B:ltä lämminvesivaraajan B:n käydessä sopimuksen mukaan A:n luona ottamassa mittoja kulutustavarana pidettävän varaajan valmistamista varten. Kysymyksessä ei ollut kuluttajansuojalaissa tarkoitettu kotimyynti.\n  "
      ],
      "hasFormat": {
        "@id": "sfecli:kko/1984/II184/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Jämsän KO p. 21.9.1982 oli liikkeenharjoittaja B:n kanteesta lausunut selvitetyksi, että maanviljelijä A oli syksyllä 1981 pyytänyt B:tä hitsaamaan A:n omistamassa maatalouskiinteistössä olevaan lämminvesivaraajaan sähkövastuksen. Tammikuussa 1982 B oli käynyt A:n asuinrakennuksessa ottamassa mitat uutta varaajaa varten, koska heidän välisessään neuvottelussa oli päädytty siihen, ettei sähkövastuksen asentaminen rakennuksessa entuudestaan olleeseen varaajaan ollut tarkoituksenmukaista, vaan A:lle valmistettaisiin uusi varaaja. Mitattaessa oli todettu, että säiliön paikka oli erikoinen, koska se sijaitsi uunin päällä, minkä vuoksi mitat oli otettava tarkasti.\n      Kun säiliönosat olivat jo olleet B:llä valmiiksi taivutettuina, A oli soittanut hänelle ja pyytänyt säiliötä pienennettäväksi. Varaajan valmistuttua B oli kuljettanut säiliön A:n pihaan, jolloin A:n vaimo oli ilmoittanut, että A oli sairaana, ja säiliö oli asetettu A:ta kuulematta pihalle hänen vaimonsa osoittamaan paikkaan. Varaajan toimittamisen jälkeen A oli soittanut B:lle kiittäen tätä säiliöstä ja laskusta.\n      Näillä perusteilla KO oli katsonut, että A oli suullisin sopimuksin tilannut B:ltä varaajan, jonka B oli A:n toivomuksen mukaisesti toimittanut hänelle, sekä aiheettomasti kieltäytynyt suorittamasta hänelle lähetettyä laskua. Sen vuoksi ja koska varaajaa ei ollut pidettävä kuluttajansuojalaissa tarkoitettuna kulutustavarana, KO oli velvoittanut A:n suorittamaan B:lle varaajan valmistamisesta aiheutuneina kustannuksina vaaditut 2.200 markkaa sekä aiheettomasti vastustetusta maksamismääräyksestä aiheutuneet kulut 400 markkaa, molemmat erät laillisine korkoineen haastepäivästä 11.5.1982 lukien, sekä korvaamaan B:n oikeudenkäyntikulut jutussa 3.500 markalla.\n      Vaasan HO, jonka tutkittavaksi A oli saattanut jutun, t. 10.11.1983 oli lausunut, että A oli syksyllä 1981 puhelimitse ottanut yhteyttä B:hen tiedustellakseen sähkövastuksen hitsaamista lämminvesivaraajaan. Tammikuussa 1982 B oli puhelimitse ottanut yhteyttä A:han. Seuraavana päivänä B oli A:n kotona esittänyt suorittamiensa mittausten perusteella lämminvesivaraajan valmistamista koskevan yksilöidyn tarjouksensa.\n      Tarjouksen esittämistä A:n kotona oli pidettävä kuluttajansuojalain 6 luvun mukaisena kotimyyntinä, ja maatilan asuinrakennukseen tarkoitettua lämminvesivaraajaa oli pidettävä kuluttajansuojalain tarkoittamana kulutustavarana. Koska B ei ollut luovuttanut A:lle kuluttajansuojalain 6 luvun 2 §:n mukaista asiakirjaa, sopimus ei ollut tullut A:ta sitovaksi, vaan hänellä oli ollut ja oli edelleenkin oikeus peruuttaa se ilman erityistä syytä.\n      Sen vuoksi HO oli kumonnut KO:n päätöksen ja hylännyt A:ta vastaan ajetun kanteen sekä vapauttanut A:n kaikesta hänelle määrätystä maksuvelvollisuudesta. B velvoitettiin korvaamaan A:n oikeudenkäyntikulut jutussa 3.000 markalla.\n    \n    \n      KORKEIN OIKEUS\n      B pyysi valituslupaa ja haki muutosta HO:n tuomioon katsoen, ettei hänen valmistamansa ja toimittamansa lämminvesivaraaja ollut kuluttajansuojalain tarkoittama kulutustavara eikä kysymyksessä ollut kotimyynti, sekä vaati HO:n tuomion kumoamista ja kanteensa hyväksymistä. Valituslupa myönnettiin ja A antoi häneltä pyydetyn vastauksen.\n      KKO t. lausui perusteluinaan:\n      Jutussa on selvitetty, että A:n ottaessa syksyllä 1981 yhteyttä B:hen sähkövastuksen hitsaamiseksi A:n lämminvesivaraajan B on esittänyt uuden varaajan hankkimista asian jäädessä kuitenkin sillä kertaa sikseen. B on palannut asiaan soittamalla A:lle tammikuussa 1982, jolloin on sovittu B:n käynnistä A:n luona. Käynnin yhteydessä 16.1.1982 B on ottanut mitat uutta varaajaa varten ja noin viikon kuluttua toimittanut A:lle varaajan. Varaaja ei kuitenkaan ole täyttänyt A:n edellyttämiä vaatimuksia, vaan se on ollut liian suuri ja sen putkiliitännän ovat olleet sopimattomat. Noin viikon kuluttua toimituksesta A on puhelimitse ilmoittanut purkavansa kaupan.\n      Kaupan kohteena ollutta B:n A:n tilauksesta valmistamaa varaajaa voidaan pitää kuluttajansuojalaissa tarkoitettuna kulutustavarana. Huomioon ottaen varaajan tilaukseen johtaneet seikat kysymyksessä ei kuitenkaan ole kotimyynti. A on kohtuullisessa ajassa tavaran toimittamisen jälkeen ilmoittanut B:lle purkavansa kaupan. A:lla on kuluttajansuojalain 5 luvun 2 §:n 1 momentin nojalla ollut oikeus purkaa kauppa huomioon ottaen, ettei muuta seuraamusta voida pitää hänen kannaltaan kohtuullisena.\n      Edellä lausumillaan perusteilla KKO jätti asian HO:n tuomion lopputuloksen varaan. B velvoitettiin suorittamaan A:lle korvaukseksi hänellä vastauksen antamisesta KKO:ssa olleista kuluista 1.500 markkaa.\n      \n        Ratkaisuun osallistuneet: oikeusneuvokset Heinonen, Portin, Hiltunen ja Ketola sekä ylimääräinen oikeusneuvos Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-11-06"
  ],
  "judgmentNumber": [
    "II184"
  ],
  "date": [
    "1984-05-08"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II184"
  ],
  "year": [
    "1984"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}