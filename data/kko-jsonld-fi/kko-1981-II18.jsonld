{
  "@id": "sfecli:kko/1981/II18",
  "languageVersion": [
    {
      "@id": "sfecli:kko/1981/II18/fin",
      "title_fi": [
        "KKO:1981-II-18"
      ],
      "abstract_fi": [
        "\n    Tiehankkeen takia oli asemakaavaa muutettu siten, että katu muutettiin kauttakulkuliikenteeseen tarkoitetun tien alueeksi ja kadulta ollut kulku tontille ohjattiin muualta. Valtio tienpitäjänä toteuttaessaan tuon liikennealueen rakentamisen oli, ottaen huomioon yleisistä teistä annetun lain 91 §:n 2 mom:n säännös, vastuussa siitä vahingosta, joka kiinteistönomistajalle aiheutui kulkuyhteyden katkeamisesta entiseltä kadulta tontille.\n    Ks. KKO:1994:51\n  "
      ],
      "hasFormat": {
        "@id": "sfecli:kko/1981/II18/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Liikenneministeriö oli 10.1.1974 tekemällään tiepäätöksellä vahvistanut suunnitelman valtatien n:o 4 ja muun muassa siihen liittyvien Ristikankaan eritasoliittymän ja Karihaaran maantien rakentamiseksi Kemissä. Tie- ja vesirakennushallituksen esityksestä Lapin lääninhallitus oli 25.2.1974 antanut määräyksen tietoimituksen suorittamiseksi. Tornion maamittaustoimiston piiri-insinööri oli määrännyt toimituksen käsiteltäväksi Kemin kaupungissa korttelissa n:o 978 sijaitsevan tontin n:o 2 osalta erillisenä toimituksena n:o 200912/c. Tässä toimituksessa A oli mainitun tontin omistajana vaatinut valtion velvoittamista suorittamaan tienpitäjänä Karihaaran maantien tekemisestä johtuneesta tontin ulospääsytien katkeamisesta aiheutuneista tarpeellisista muutostöistä korvaukseksi autotalli- ja varastorakennuksen rakentamiskustannuksista 43 200 markkaa, asuinrakennuksen muutos- ja korjaustöistä 41 000 markkaa ja pihatöistä 5 800 markkaa sekä Karihaaran maantien aiheuttamasta kiinteistön arvon alennuksesta 132 000 markkaa 6 prosentin määräisine korkoineen 1.9.1976 lukien. Tie- ja vesirakennushallitus valtion edustajana oli lausunut, että A:lle aiheutuneet vahingot ja haitat eivät olleet johtuneet Karihaaran maantien tekemisestä, vaan 19.11.1973 vahvistetusta asemakaavan muutoksesta, jossa tontilta ollut kulkuyhteys entiselle Kiveliönkadulle oli poistettu ja kulku määrätty tapahtuvaksi tontin vastakkaiselle sivulle perustettavalle Kallenkujalle. Tämän vuoksi tie- ja vesirakennushallitus oli vaatinut korvausvaatimusten hylkäämistä.\n      Kuultuaan lisäksi Kemin kaupunkia toimitusmiehet olivat 4.8.1976 lopetetuksi julistamassaan toimituksessa lausuneet, että tontille n:o 2 aiheutuneet haitat ja vahingot olivat johtuneet Karihaaran maantien rakentamisesta ja asemakaavassa tapahtunut ulospääsyn muuttaminen Kallenkujalle oli tiehankkeen johdosta tapahtunut kaavoitusteknillinen toimenpide. Tämän vuoksi toimitusmiehet olivat, hyläten vaatimukset enemmälti, velvoittaneet valtion tienpitäjänä yleisistä teistä annetun lain 62 §:n 5 kohdan nojalla suorittamaan A:lle korvaukseksi autotallin rakentamiskustannuksista 31 686 markkaa, asuinrakennuksen muutos- ja korjaustöistä 36 263, oikeastaan 36 293 markkaa, pihan muutostöistä 5 800 markkaa sekä korvaukseksi asumiselle aiheutetusta haitasta 21 000 markkaa eli yhteensä 94 779 markkaa 6 prosentin korkoineen 1.9.1976 lukien.\n      Tyytymättöminä toimitusmiesten päätökseen A sekä tie- ja vesirakennushallitus olivat valittaneet siitä Pohjois-Suomen MO:een sekä siellä toistaneet vaatimuksensa. Tie- ja vesirakennushallitus oli vaihtoehtoisena vaatimuksena esittänyt korvausvelvollisuuden jakamista valtion ja tonttiin myös rajoittuvan Perta-aavantien tienpitäjän Kemin kaupungin kesken.\n      Kuultuaan vielä Kemin kaupunkia ja toimitusinsinööriä sekä suoritettuaan katselmuksen MO p. 9.11.1976 oli katsonut selvitetyksi, että puheena olevalle tontille aiheutetut vahingot ja haitat olivat johtuneet valtatien n:o 4 ja Ristikankaan eritasoliittymän rakentamiseksi vahvistetun tiesuunnitelman toteuttamisesta, jossa tapauksessa tienpitäjänä ja korvausvelvollisena oli pidettävä valtiota. Tämän vuoksi ja koska toimitusmiesten määräämää kokonaiskorvausta oli pidettävä täytenä korvauksena, MO oli jättänyt jutun lopputuloksen toimitusmiesten päätöksen varaan.\n      A sekä tie- ja vesirakennushallitus hakivat muutosta MO:n päätökseen. A oli vaihtoehtoisena vaatimuksenaan esittänyt, että Kemin kaupunki velvoitettaisiin suorittamaan heidän vaatimansa korvaukset. Toimitusinsinööri ja maanmittaushallitus antoivat lausuntonsa.\n    \n    \n      KORKEIN OIKEUS\n      KKO t. jätti, mitä ensin A:n Kemin kaupunkia vastaan esittämiin vaatimuksiin tuli, nuo vaatimukset tämän tietoimituksen yhteyteen kuulumattomina tutkimatta. Muilta osin KKO tutki jutun ja katsoi selvitetyksi seuraavaa: A:n puheena oleva tontti oli vuonna 1968 rakennettu 25.7.1961 vahvistetun asemakaavan mukaisesti siten, että kulku tontille oli kaavan mukaiselta Kiveliönkadulta. 19.11.1973 vahvistetussa asemakaavan muutoksessa oli Kiveliönkadun katualue tontin kohdalla muutettu rakennuslain 36 §:n 1 momentin 5 kohdassa tarkoitetuksi liikennealueeksi ja samalla määrätty, että kulku tontille oli tapahtuva tontin vastakkaiselle sivulle perustettavalta Kallenkujalta. Liikenneministeriön vahvistettua 10.1.1974 suunnitelman valtatien n:o 4 ja siihen liittyvien Ristikankaan eritasoliittymän ja Karihaaran maantien rakentamiseksi asemakaavamuutoksen mukaisesti valtio oli tienpitäjänä rakentanut Karihaaran maantien mainitulle liikennealueelle siten, ettei siitä ollut pääsyä A:n omistamalle tontille.\n      A:lle aiheutuneet kustannukset autotallin rakentamisesta, asuinrakennuksen muutos- ja korjaustöistä ja pihan muutostöistä sekä asumiselle aiheutunut haitta olivat johtuneet kulkuyhteyden katkeamisesta entiselle Kiveliönkadulle. Se seikka, että Karihaaran maantie oli rakennettu tiehankkeen takia muutetun asemakaavan mukaisesti, ei, ottaen huomioon yleisistä teistä annetun lain 91 §:n 2 momentin säännös, vapauttanut tienpitäjää velvollisuudesta korvata tien aiheuttamasta kulkuyhteyden katkeamisesta johtunutta vahinkoa. Tämän vuoksi ja muuten MO:n päätöksessään mainitsemin perustein KKO katsoi, ettei ole syytä muuttaa MO:n päätöksen lopputulosta, joka siis jää pysyväksi.\n      \n        Ratkaisuun osallistuneet: oikeusneuvokset Ailio, Hämäläinen, Surakka ja Hiltunen sekä ylimääräinen oikeusneuvos Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II18"
  ],
  "description": [
    "http://data.finlex.fi/voc/kko/swe/d8dab575",
    "http://data.finlex.fi/voc/kko/fin/d54737ff"
  ],
  "judgmentNumber": [
    "II18"
  ],
  "date": [
    "1980-08-19"
  ],
  "issued": [
    "1981-02-18"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}