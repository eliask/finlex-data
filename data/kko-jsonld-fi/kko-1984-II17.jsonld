{
  "@id": "sfecli:kko/1984/II17",
  "languageVersion": [
    {
      "@id": "sfecli:kko/1984/II17/fin",
      "title_fi": [
        "KKO:1984-II-17"
      ],
      "abstract_fi": [
        "\n    Vakuutusyhtiö A oli pitkän aikaa maksanut B:lle liikennevakuutuslain mukaista työkyvyttömyyseläkettä 30 prosentin korvausasteen perusteella. B vaati A:lta työkyvyttömyyseläkettä 100 prosentin korvausasteen mukaan. Hovioikeus hylkäsi kanteen, mutta lausui perusteluissaan, että A:n, joka jutussa kiisti korvausvelvollisuutensa myös perusteeltaan, oli maksamalla B:lle sanottua korvausta katsottava sitoutuneen B:hen nähden korvausvelvolliseksi. A:lla oli oikeus hakea muutosta hovioikeuden tuomion perusteluihin.\n  "
      ],
      "hasFormat": {
        "@id": "sfecli:kko/1984/II17/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      B oli Helsingin RO:ssa kertonut, että hän oli 6.1.1969 Helsingissä kuljettaessaan omistamaansa henkilöautoa saanut liikenneonnettomuudessa vammoja, joiden johdosta hän oli tullut ansiotyöhön kykenemättömäksi ja siten kokonaan menettänyt ansion hankkimiseen. Vakuutusyhtiö A oli, jossa liikenneonnettomuudessa toisena osapuolena ollut ajoneuvo oli ollut liikennevakuutettuna, oli maksanut B:lle liikennevahingon johdosta, paitsi muuta, työkyvyttömyyseläkettä 1.6.1970 - 31.5.1971 väliseltä ajalta 50 prosentin ja 1.6.1971 lukien 30 prosentin korvausasteen mukaan. Koska B oli liikennevahingon aiheuttamien vammojen johdosta tullut täysin työkyvyttömäksi, B oli vaatinut yhtiön velvoittamista suorittamaan hänelle työkyvyttömyyseläkettä 100 prosentin korvausasteen mukaan 1.6.1971 alkaen. Kun vakuutusyhtiön suorittamat määrät otettiin vähennyksenä huomioon, yhtiön oli siten maksettava B:lle 1.6. -31.12.1971 väliseltä ajalta 5.920 markkaa, 1.1. - 31.12.1972 väliseltä ajalta 12.810,85 markkaa, 1.1. - 31.12.1973 väliseltä ajalta 15.348,70 markkaa, 1.1. - 31.12.1974 väliseltä ajalta 16.105,35 markkaa, 1.1. - 31.12.1975 väliseltä ajalta 19.581,35 markkaa, 1.1.-31.12.1976 väliseltä ajalta 23.622,70 markkaa, 1.1. - 31.12.1977 väliseltä ajalta 27.301,10 markkaa, 1.1. - 31.12.1978 väliseltä ajalta 29.295 markkaa, 1.1. -31.12.1979 väliseltä ajalta 31.596,60 markkaa ja 1.1. -31.12.1980 väliseltä ajalta 34.816,60 markkaa, kaikki erät 6 prosentin korkoineen kunkin vuoden lopusta lukien.\n      \n        Helsingin RO:n päätös 21.1.1981\n        RO oli lausunut selvitetyksi, että B oli 6.1.1969 Helsingissä kuljettaessaan omistamaansa, vakuutusyhtiö X:ssä liikennevakuutettua henkilöautoa loukkaantunut liikennevahingossa, jossa toisena osapuolena oli ollut vakuutusyhtiö A:ssa liikennevakuutettu ajoneuvo. Vakuutusyhtiö A oli ilmoittanut suorittaneensa liikennevahingon johdosta B:lle korvauksia asiassa laaditun poliisitutkintapöytäkirjan perusteella ja B:n ilmoitettua, että vastapuoli oli oikeudessa todettu syylliseksi vahinkoon. Vakuutusyhtiö A oli kiistänyt kanteen muun muassa sillä perusteella, että asiaa käristeltäessä oli ilmennyt että Helsingin RO oli edellä mainittua liikennevahinkoa koskeneessa jutussa 5.6.1969 julistamallaan päätöksellä katsonut jääneen näyttämättä, että vahinko olisi aiheutunut vakuutusyhtiö A:ssa liikennevakuutetun ajoneuvon kuljettajan tuottamuksesta. RO oli esillä olevassa jutussa sen vuoksi, koska B ei ollut näyttänyt, että liikennevahinko olisi aiheuttanut vakuutusyhtiö A:ssa liikennevakuutetun ajoneuvon kuljettajan tuottamuksesta, eikä vakuutusyhtiö A siten ollut liikennevakuutuslain nojalla velvollinen suorittamaan B:lle korvausta kysymyksessä olevan liikennevahingon perusteella, ja kun B ei ollut esittänyt muutakaan perustetta, jonka nojalla mainittu vakuutusyhtiö olisi velvollinen suorittamaan hänelle lisäkorvauksia, hylännyt kanteen ja velvoittanut B:n suorittamaan vakuutusyhtiölle oikeudenkäyntikulujen korvaukseksi 1.000 markkaa.\n      \n      \n        Helsingin HO:n tuomio 4.8.1982\n        HO, jossa B oli hakenut muutosta toistaen kanteensa ja vakuutusyhtiö A vastannut muutoksenhakemukseen, oli tuomionsa perusteluissa lausunut, että B oli kuljettaessaan 6.1.1969 Helsingissä omistamaansa henkilöautoa loukkaantunut liikennevahingossa, jossa toisena osapuolena oli ollut vakuutusyhtiö A:ssa liikennevakuutettu ajoneuvo. Vakuutusyhtiö A oli liikennevahingon johdosta suorittanut B:lle, paitsi muuta korvausta, työkyvyttömyyseläkettä 1.6.1971 jälkeiseltä ajalta 30 prosentin korvausasteen mukaan. Vakuutusyhtiö oli maksaessaan B:lle liikennevakuutuskorvausta katsonut vahingon aiheutuneen yhtiössä liikennevakuutetun ajoneuvon omistajan, kuljettajan tai matkustajan tuottamuksesta taikka muusta liikennevakuutuslain 8 §:n 1 momentissa tarkoitetusta syystä. Yhtiö oli näin menetellessään katsottava itseään sitovasti ottaneen vastatakseen sanotun lain mukaan B:lle kuuluvista korvauksista. Oli jäänyt näyttämättä, että B:n työkyvyttömyys olisi johtunut kysymyksessä olevassa liikennevahingossa hänelle aiheutuneista vammoista suuremmalta osin kuin yhtiö korvausta suorittaessaan oli katsonut. Näillä perusteilla HO oli jättänyt RO:n päätöksen lopputuloksen pysyväksi.\n      \n    \n    \n      KORKEIN OIKEUS\n      Pyytäen valituslupaa vakuutusyhtiö A haki muutosta HO:n tuomioon vaatien, että HO:n tuomion perustelut poistettaisiin ja RO:n päätöksen perusteella jätettäisiin pysyviksi. Lupa myönnettiin ja B antoi häneltä pyydetyn vastauksen.\n    \n    \n      KORKEIMMAN OIKEUDEN TUOMIO\n      Vakuutusyhtiö A:lla on jutussa oikeudellista tarvetta hakea muutosta HO:n ratkaisun perusteluihin.\n      HO:n ratkaisun perusteluista poistetaan lausuma, jonka mukaan vakuutusyhtiö A on, maksaessaan B:lle liikennevakuutuskorvausta, katsonut vahingon aiheutuneen yhtiössä liikennevakuutetun ajoneuvon omistajan, kuljettajan tai matkustajan tuottamuksesta taikka muusta liikennevakuutuslain 8 §:n 1 momentissa tarkoitetusta syystä ja yhtiö on näin menetellessään katsottava itseään sitovasti ottaneen vastatakseen sanotun lain mukaan B:lle kuuluvista korvauksista.\n      B:n kanne hylätään sillä HO:n mainitsemalla perusteella, ettei B:n työkyvyttömyyden ole näytetty johtuneen kysymyksessä olevassa liikennevahingossa hänelle aiheutuneista vammoista suuremmalta osalta kuin yhtiö korvausta suorittaessaan on katsonut.\n      Jutun näin päättyessä B:n on pidettävä vahinkonaan hänellä vastauksen antamisesta täällä olleet kulut.\n      \n        Ratkaisuun osallistuneet: oikeusneuvokset Salervo, Riihelä ja Lehtonen sekä ylimääräiset oikeusneuvokset Paasikoski ja Lager\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-02-10",
    "1984-02-18"
  ],
  "judgmentNumber": [
    "II17"
  ],
  "date": [
    "1983-06-15"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II17"
  ],
  "year": [
    "1984"
  ],
  "description": [
    "http://data.finlex.fi/voc/kko/swe/6a16272b",
    "http://data.finlex.fi/voc/kko/fin/6f4725ac"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}