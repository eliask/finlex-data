{
  "@id": "sfecli:kko/1984/II214",
  "languageVersion": [
    {
      "@id": "sfecli:kko/1984/II214/fin",
      "title_fi": [
        "KKO:1984-II-214"
      ],
      "abstract_fi": [
        "\n    Velkojainkokous oli päättänyt luopua täytäntöönpanosta tietyn omaisuuden osalta sen johdosta, että täytäntöönpanosta aiheutuvat kulut olisivat ylittäneet sillä saatavat varat. Päätöksen ei katsottu tarkoittaneen luopumista itse saamisista, vaan yksinomaan konkurssimenettelyyn kuuluvaa järjestelyä, eikä se seikka, että omaisuus sanotuin tavoin konkurssista palautuu velalliselle, lain mukaan vähennä velkojien saamisia. Sanotut velat vähennettiin velallisen avioeron johdosta toimitetussa osituksessa hänen avio-oikeusomaisuutensa arvosta, joka käsitti vain tuon konkurssista palautuneen omaisuuden.\n  "
      ],
      "hasFormat": {
        "@id": "sfecli:kko/1984/II214/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Pentti A:n kanne Halikon KO:ssa\n        A oli Hilkka B:lle 20.7.1982 tiedoksi annetun haasteen nojalla KO:ssa lausunut, että Helsingin RO oli hänen 19.3.1976 alkaneessa henkilökohtaisessa konkurssissaan 29.10.1976 antamallaan, lainvoiman saaneella konkurssituomiolla velvoittanut hänet suorittamaan eri velkojille näiden saatavina yhteismäärän, joka ylitti huomattavasti hänen konkurssiin luovutetun omaisuutensa määrän. Tämän vuoksi A oli vaatinut hänen ja B:n välillä 12.3.1982 pesänjakajan toimesta toimitetun osituksen oikaisemista siten, ettei hänen omaisuuttaan osituksen perusteella määrätä omistusoikeuksin tasinkona luovutettavaksi B:lle.\n      \n      \n        KO:n päätös 21.3.1983\n        Helsingin RO oli 8.4.1976, tuomitessaan A:n ja B:n avioliiton puretuksi, samalla määrännyt asianajaja K:n pesänjakajana toimittamaan omaisuuden osituksen A:n puolisoiden välillä.\n        B oli 2.1.1966 allekirjoittamassaan ja A:n samana päivänä hyväksymässä Helsingin RO:n avioehtoasiain pöytäkirjaan 14.4.1966 otetussa avioehdossa määrännyt, että A:lla ei ollut avio-oikeutta hänen tuolloin omistamaansa eikä myöhemmin saamaansa omaisuuteen.\n        Pesänjakaja K oli 12.3.1982 laatimassaan osituskirjassa selostanut suorittaneensa osituksen siten, että kun B:llä oli avio-oikeus A:n omaisuuteen, mutta viimeksi mainitulla ei sitä vastoin ollut avio-oikeutta B:n omaisuuteen, B sai osituksessa kolme neljäsosaa A:n Espanjassa omistamasta huoneistosta ja A:lle jäi tuosta omaisuudesta yksi neljäsosa. Osituksen kohteena olleella huoneistolla pesänjakaja oli tarkoittanut Espanjassa, Las Palmas de Gran Canariassa, osoitteessa Calle Alberto Garcia Ibanez 13 sijaitsevaa 79,99 neliömetrin suuruista, 4 huonetta, keittiön sekä kylpyhuoneen käsittävää asuntoa.\n        A oli ennen avioeroa 19.3.1976 luovuttanut omaisuutensa konkurssiin, jossa tuomio oli annettu 29.10.1976. Hänellä ei avioliiton purkauduttua ollut konkurssinsa vuoksi ollut muuta ositettavaa omaisuutta kuin pesänjakajan tarkoittama asuinhuoneisto. Huoneiston rahaksi muuttamisesta ja käyttämisestä konkurssivelkojien saatavien maksamiseen konkurssipesän velkojat olivat luopuneet 29.6.1978 pitämässään velkojainkokouksessa, jossa oli hyväksytty muun muassa konkurssihallinnon lopputili. Huoneisto oli näin ollen jäänyt konkurssimenettelyn ulkopuolelle ja A:lle.\n        Koska A:n konkurssipesän velkojat olivat konkurssipesän lopettamista koskevassa kokouksessaan luopuneet puheena olevan asuinhuoneiston käyttämisestä ennen konkurssia syntyneiden velkojen maksuun eikä tuohon velallisen jo konkurssin alkaessa omistamaan omaisuuteen voitu kohdistaa konkurssisäännön 85 §:ssä tarkoitettua vaatimusta, ei konkurssituomiossa hyväksyttyjä velkoja ollut osituksessa luettava tällaisen velkojien konkurssimenettelyn ulkopuolelle jättämän omaisuuden vähennykseksi.\n        Tämän vuoksi ja koska A ei ollut edes väittänyt, että hänellä olisi ollut muuta velkaa, joka olisi vähennyksenä otettava huomioon hänen ositettavan omaisuutensa arvoa määrättäessä, mutta pesänjakajalla ei kuitenkaan ollut ollut lakiin perustuvaa oikeutta määrätä B:n avioehdon nojalla tälle enempää kuin puolet ositettavan omaisuuden säästöstä, KO oli, hyläten kanteen enemmälti toteen näyttämättömänä, oikaissut kysymyksessä olevaa ositusta siten, että A:n puheena olevasta Espanjassa Las Palmas de Gran Canariassa omistamasta asuinhuoneistosta oli B:lle tuleva tasinkona puolet, jolloin tuon omaisuuden omistusoikeus A:n ja B:n kesken jakautui tasan puoliksi kummallekin.\n        Asian laadun huomioon ottaen KO oli samalla määrännyt, että A:n tuli pitää jutusta aiheutuneet kulut vahinkonaan.\n      \n      \n        Turun HO:n tuomio 13.1.1984\n        HO, jossa A oli uudistunut KO:ssa esittämänsä vaatimukset osituksen oikaisemisesta siten, ettei hänen omaisuuttaan osituksen perusteella määrätä omistusoikeuksien tasinkona luovutettavaksi B:lle, ja B:n velvoittamisesta korvaamaan hänen oikeudenkäyntikulunsa, oli huomioon ottaen sen, että Helsingin HO oli 28.5.1980 antamallaan päätöksellä hylännyt pesänjakajaksi määrätyn asianajajan K:n hakemuksen siitä, että hänet oikeutettaisiin perintökaaren 23 luvun 8 §:n 2 momentin nojalla myymään edellä mainittu pesään kuuluva, asianosaisten Espanjan lain mukaan kiinteistöksi katsoma asuinhuoneisto, katsonut, ettei ollut syytä muuttaa KO:n päätöksen lopputulosta.\n      \n    \n    \n      KORKEIN OIKEUS\n      A pyysi valituslupaa sekä vaati muutoksenhakemuksessaan HO:n tuomion kumoamista ja jutun ratkaisemista hänen HO:ssa uudistamiensa vaatimusten mukaisesti. Lisäksi A vaati määrättäväksi, että HO:n tuomion täytäntöönpano kielletään ja että B velvoitetaan korvaamaan hänen oikeudenkäyntikulunsa jutussa.\n      KKO myönsi A:lle valitusluvan ja samalla oikeudenkäymiskaaren 30 luvun 23 §:n nojalla määräsi, ettei HO:n tuomion mahdollistamiin toimenpiteisiin toistaiseksi saanut ryhtyä tai, mikäli tällaisiin toimenpiteisiin oli jo ryhdytty, ettei niitä saanut jatkaa. B vastasi valitukseen ja pyysi korvausta vastauksen antamisesta aiheutuneista kuluistaan. B toimitti 15.6.1984 KKO:een erään vastaselitykseksi B:n vastaukseen tarkoitetun kirjoituksen.\n    \n    \n      KORKEIMMAN OIKEUDEN RATKAISU\n      \n        Menettely\n        A:n määräajan jälkeen tänne toimittama lisäkirjoitus jätetään huomiotta, koskei häneltä ole pyydetty vastaselitystä eikä sen huomioon ottamiseen myöskään ole erityistä syytä.\n      \n      \n        Pääasiaratkaisun perustelut\n        Velkojainkokouksen 29.6.1978 tekemä päätös luopua täytäntöönpanosta A:n Espanjassa omistaman huoneiston osalta sillä perusteella, että täytäntöönpanosta aiheutuvat kulut olisivat ylittäneet sillä saatavat varat, ei ole vähentänyt velkojille konkurssissa suoritettavien jako-osuuksien määrää. Päätöksen ei siten voida katsoa tarkoittaneen luopumista itse saamisista, vaan yksinomaan konkurssimenettelyyn kuuluvaa järjestelyä, eikä se seikka, että omaisuus sanotuin tavoin konkurssista palautuu velalliselle, lain mukaan vähennä velkojien saamisia. Sen vuoksi ja kun A on vaatinut sanottujen velkojensa ottamista huomioon osituksessa, ne on avioliittolain 99 §:n mukaan vähennettävä hänen avio-oikeuden alaisen omaisuutensa säästöä laskettaessa ja siis huoneiston arvosta. Esitetyn selvityksen mukaan noiden ennen asianosaisten avioeroon tuomitsemista syntyneiden velkojen määrä ylittää pesänjakajan osituksessa huoneiston arvoksi katsomat 100.000 markkaa. A:lle ei siten ole osoitettu jääneen sellaista avio-oikeusomaisuuden säästöä, josta hänen olisi osituksessa suoritettava B:lle avioliittolain 100 §:ssä säädetty tasinko.\n      \n      \n        Tuomiolauselma\n        HO:n tuomio ja KO:n päätös kumotaan. Asianajaja K:n pesänjakajana 12.3.1982 asianosaisten välillä toimittamaa ositusta oikaistaan siten, että siihen sisältyvä tasingon määräämistä koskeva ratkaisu poistetaan ja sen asemesta osituksena asianosaisten välillä vahvistetaan, ettei A:lla asianosaisten kesken solmitun avioliiton purkautuessa ole ollut sellaista avio-oikeuden alaisen omaisuuden säästöä, josta hänen olisi suoritettava B:lle avioliittolain 100 §:ssä säädetty tasinko.\n        Asian laadun vuoksi A:n on itse vastattava hänelle jutussa aiheutuneista kuluistaan.\n        \n          Ratkaisuun osallistuneet: presidentti Olsson sekä oikeusneuvokset Saarni-Rytkölä, Ådahl, Nikkarinen ja Lehtonen\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-11-30"
  ],
  "judgmentNumber": [
    "II214"
  ],
  "date": [
    "1984-06-15"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II214"
  ],
  "year": [
    "1984"
  ],
  "description": [
    "http://data.finlex.fi/voc/kko/fin/65a66102",
    "http://data.finlex.fi/voc/kko/swe/eb0f3525"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}