{
  "@id": "sfecli:kko/1986/II161",
  "languageVersion": [
    {
      "@id": "sfecli:kko/1986/II161/fin",
      "title_fi": [
        "KKO:1986-II-161"
      ],
      "abstract_fi": [
        "\n    Liikenneonnettomuudessa loukkaantumisen vuoksi A oli ollut hoidettavana sairaalassa pysyvästi laitoshoidossa olevana potilaana ja häneltä oli peritty kunnallisista yleissairaaloista annetun lain 24 §:n 2 momentissa ja 32 §:n 2 momentissa mainittu ylläpidosta ja hoidosta suoritettava potilaan maksukyvyn mukaan määräytyvä maksu. Kun A oli saanut sairaalassa sanottua maksua vastaan myös ylläpidon, josta johtuneita tavanomaisia kustannuksia hänellä ei siten ollut, liikennevakuutusyhtiö ei ollut velvollinen korvaamaan näitä kustannuksia. Ne arvioitiin A:n kohdalla kolmasosaksi sairaalan häneltä perimän maksun ja yleissairaaloiden alimman luokan hoitopäivämaksun erotuksesta.\n    Ään.\n  "
      ],
      "hasFormat": {
        "@id": "sfecli:kko/1986/II161/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Helsingin raastuvanoikeus on B:n A:n holhoojana Keskinäistä Vakuutusyhtiötä Sampoa vastaan ajamasta kanteesta 16.12.1981 julistamassaan päätöksessä lausunut selvitetyksi, että A oli saanut 19.9.1972 sattuneessa liikenneonnettomuudessa aivovamman. Sen jälkitilan vuoksi häntä oli hoidettu sairaalassa pysyvästi laitoshoidossa olevana potilaana. Häneltä oli tästä syystä peritty kunnallisista yleissairaaloista annetun lain 24 §:n 2 momentin ja eräistä sairaanhoitolaitosten maksuista, korvauksista ja palkkioista annetun asetuksen 1 a §:n nojalla hänen maksukykynsä mukaisena maksuna 60 markkaa hoitopäivältä. Keskinäinen Vakuutusyhtiö Sampo, joka oli liikennevakuutuksen perusteella korvausvelvollinen mainitun liikennevahingon johdosta, oli 24.6.1981 antamassaan korvauspäätöksessä, viitanen liikennevahinkolautakunnan 15.4.1981 antamaan lausuntoon, katsonut olevansa velvollinen korvaamaan sanotusta maksusta vain sen osan, joka vastasi enintään edellä mainitun lain 24 §:n 1 momentin mukaisesti muulta kuin pysyvästi laitoshoidossa olevalta potilaalta kulloinkin perittyä yleissairaaloiden III luokan hoitopäivämaksua, ja siten suorittanut A:n puolesta sairaalalle 1.7. - 31.12.1980 184 päivältä 19 markan mukaan 3.496 markkaa ja 1.1. - 30.6.1981 eli 181 päivältä 21 markan mukaan 3.801 markkaa. Muun osan sairaalan A:lta perimistä maksuista vakuutusyhtiö on katsonut kattavan tämän ylläpidon ja jäävän hänen itsensä vastattavaksi.\n      Raastuvanoikeus on katsonut, että kunnallisista yleissairaaloista annetun lain 24 §:n 1 ja 2 momentin mukaiset maksut olivat korvausta potilaan sairaalassa saamasta hoidosta ja erosivat toisistaan vain laskutavan perusteella. A:lle suoritettaviin korvauksiin sovellettavan rikoslain 9 luvun 2 §:n 1 momentin mukaan vahingonkorvaukseksi luetaan muun muassa hyvitys parantajan palkkaamisesta ja muusta sellaisesta. Korvauskäytännössä yleissairaalamaksut oli kokonaisuudessaan katsottu korvattaviksi hoitokuluiksi. A:n pysyvän laitoshoidon tarpeen huomioon ottaen häneltä perittyjä maksuja oli pidettävä perusteeltaan tarpeellisina sairaanhoitokustannuksina ja määrältään yleisen sairaanhoidon kustannuksia vastaavana. Vakuutusyhtiö ei ollut näyttänyt, että nämä maksut sisältäisivät yleissairaaloiden III luokan hoitopäivämaksun ylittävältä osalta korvausta hoitoon liittymättömistä kuluista, joita vakuutusyhtiö ei olisi liikennevakuutuksen perusteella velvollinen korvaamaan, eikä myöskään, että A:lle olisi saatavissa asianmukaista hoitoa vähemmin kustannuksin.\n      Sen vuoksi raastuvanoikeus on rikoslain 9 luvun 2 §:n 1 momentin, liikennevakuutuslain 6 §:n, sellaisena kuin se oli alkuperäisessä muodossaan, kunnallisista yleissairaaloista annetun lain 24 §:n 1 ja 2 momentin, viimeksi sanottu sellaisena kuin se oli 4.1.1980 annetussa laissa, ja eräistä sairaanhoitolaitosten maksuista, korvauksista ja palkkioista annetun asetuksen 1 a §:n nojalla vahvistanut, että Keskinäinen Vakuutusyhtiö Sampo oli liikennevakuutuksen nojalla velvollinen suorittamaan pysyvästi vammautuneen A:n hoitopäivämaksut pysyvän laitoshoidon ajalta kokonaisuudessaan 1.7.1980 lukien ja velvoittanut vakuutusyhtiön korvaamaan A:n oikeudenkäyntikulut 1.200 markalla.\n      Helsingin hovioikeus, jonka tutkittavaksi vakuutusyhtiö oli saattanut jutun, on tuomiollaan 26.9.1984 jättänyt asian raastuvanoikeuden päätöksen varaan ja velvoittanut yhtiön korvaamaan A:n oikeudenkäyntikulut hovioikeudessa 700 markalla.\n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Vakuutusyhtiö on pyytänyt valituslupaa sekä, ilmoittaen A:n kuolleen 4.2.1984, vaatinut kanteen hylkäämistä. Valituslupa on myönnetty 13.2.1985. B ja C ovat antaneet heiltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        A:lta on 1.7.1980 lähtien hänen ollessaan hoidettavana sairaalassa liikenneonnettomuudessa loukkaantumisen vuoksi pysyvästi laitoshoidossa olevana potilaana peritty kunnallisista yleissairaaloista annetun lain 24 §:n 2 momentissa ja 32 §:n 2 momentissa mainittu ylläpidosta ja hoidosta suoritettava potilaan maksukyvyn mukaan määräytyvä maksu, joka juttua raastuvanoikeudessa käsiteltäessä on ollut 60 markkaa hoitopäivältä. Sairaalassa ollessaan A on saanut sanottua maksua vastaan myös ylläpidon, josta johtuneista tavanomaisia kustannuksia hänellä ei siten ole ollut. Viimeksi sanotunlaisia kustannuksia vakuutusyhtiö ei ole velvollinen korvaamaan liikennevakuutuksen nojalla. Tällaiset kustannukset Korkein oikeus arvioi A:n kohdalla vastaavan yhtä kolmasosaa sairaalan häneltä perimän maksun ja yleissairaaloiden alimman luokan hoitopäivämaksun erotuksesta.\n      \n      \n        Tuomiolauselma\n        Hovioikeuden tuomiota muuttaen vahvistetaan, että Keskinäinen Vakuutusyhtiö Sampo on velvollinen korvaamaan A:lta perityistä maksuista yleissairaaloiden alimman III luokan hoitopäivämaksua vastaavan määrän lisäksi A:lta pysyvästi laitoshoidossa olevana potilaana perittyjen maksujen ja edellämainitun hoitopäivämaksun erotuksesta kaksi kolmasosaa. Lisäksi vakuutusyhtiö vapautetaan suorittamasta alempien oikeuksien A:lle tuomitsemia oikeudenkäyntikulujen korvauksia.\n      \n      \n        Eri mieltä olevan jäsenen lausunto\n        Oikeusneuvos Lindholm: Katson, ettei ole syytä muuttaa hovioikeuden tuomiota. Velvoitan Keskinäisen Vakuutusyhtiön Sammon suorittamaan B:lle ja C:lle yhteisesti korvaukseksi vastauksen antamisesta 600 markkaa.\n        \n          Ratkaisuun osallistuneet: oikeusneuvokset Ailio, Portin, Mörä ja Ketola\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-12-16"
  ],
  "judgmentNumber": [
    "II161"
  ],
  "date": [
    "1985-06-03"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II161"
  ],
  "year": [
    "1986"
  ],
  "description": [
    "http://data.finlex.fi/voc/kko/swe/19c0955e",
    "http://data.finlex.fi/voc/kko/fin/41244837",
    "http://data.finlex.fi/voc/kko/swe/3830a8c5"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}