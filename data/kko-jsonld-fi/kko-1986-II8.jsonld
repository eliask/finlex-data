{
  "@id": "sfecli:kko/1986/II8",
  "languageVersion": [
    {
      "@id": "sfecli:kko/1986/II8/fin",
      "title_fi": [
        "KKO:1986-II-8"
      ],
      "abstract_fi": [
        "\n    Matkustajavakuutuksen ehtojen mukaan suoritettiin korvaus kuolemantapauksesta, jos se oli johtunut tapaturmasta tai matkalla saadusta tartuntataudista. Vakuutettu oli löydetty kuolleena hotellihuoneensa parvekkeen alta. Hänen käyttäytymisestään ennen tapahtumaa oli pääteltävissä, että hän ilmeisesti sairasti mielenhäiriönä ilmennyttä sairautta. Kun kuoleman välittömänä syynä kuitenkin olivat parvekkeelta putoaminen ja siitä saadut vammat eikä sairaus sinänsä ja kun hänen ei myöskään ollut näytetty tahallaan heittäytyneen parvekkeelta, hänen kuolemansa katsottiin johtuneen vakuutusehtojen mukaan korvattavasta tapaturmasta.\n    Ään.\n  "
      ],
      "hasFormat": {
        "@id": "sfecli:kko/1986/II8/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Helsingin raastuvanoikeudessa\n        Ulla V on Vakuutusosakeyhtiö Eurooppalaista vastaan ajamassaan kanteessa kertonut: Hänen miehensä, 21.6.1939 syntynyt Jouni V oli 25.1.1980 ottanut yhtiöltä matkustajavakuutuksen, jossa tapaturman tai äkillisen sairauden aiheuttamasta kuolemasta maksettavaksi korvaukseksi oli sovittu 100.000 markkaa. Jouni V oli 3.2.1980 Varaderossa Kuubassa löydetty kuolleena hotellihuoneensa parvekkeen alapuolelta. Kuolema oli johtunut vammoista, jotka hän oli saanut pudotessaan maahan. Kuolema oli ollut tapaturmainen tai seuraus äkillisestä sairaudesta, joka ei ollut ilmennyt ennen matkalle lähtöä. Ulla V on tämä vuoksi vakuutuksen edunsaajana vaatinut, että yhtiö velvoitettaisiin suorittamaan hänelle korvauksena kuolemantapauksesta 100.000 markkaa laillisine korkoineen sekä korvaamaan hänen oikeudenkäyntikulunsa.\n        Vastaus: Yhtiö on kiistänyt kanteen. Jouni V oli tahallaan aiheuttanut kuolemansa tai se oli ollut mielenhäiriönä ilmenneen sairauden aiheuttama. Sopimusehtojen mukaan vakuutuksesta korvattiin vain tapaturman tai matkan aikana saadun tartuntataudin aiheuttama kuolema.\n      \n      \n        Raastuvanoikeuden päätös 24.1.1983\n        Raastuvanoikeus on todennut, että Ulla V:n puoliso Jouni V oli 25.1.1980 suorittanut vakuutusmaksun ja saanut Vakuutusosakeyhtiö Eurooppalaiselta matkustaja- ja matkatavaravakuutuksen vakuutuskirjalla 27.1.1980 lukien 16 vuorokauden ajaksi kaikkialle maailmassa. Jouni V oli 3.2.1980 kello 22 paikallista aikaa löydetty kuolleena Kuuban tasavallan Varaderossa Internacional-hotellin pihasta rakennuksen viidennessä kerroksessa olleen huoneensa parvekkeen kohdalta. Yhtiö oli 12.12.1980 kieltänyt suorittamasta edunsaajaksi merkitylle kantajalle korvausta kuolemantapauksen johdosta. Kantaja oli saattanut asian käsiteltäväksi yhtiön vahinkotarkastuslautakuntaan, joka oli 26.11.1981 kantajalle tiedoksiannetussa lausunnossaan katsonut, ettei yhtiö ollut velvollinen suorittamaan korvausta.\n        Vakuutuskirjan mukaan vakuutuksesta suoritettiin korvaus muun ohessa tapaturman tai tartuntataudin aiheuttamasta kuolemasta.\n        Jutussa oli näytetty, että Jouni V oli sekä menomatkan aikana että matkakohteissa käyttäytynyt epätavallisesti, kuolinpäivänään käynyt käsiksi hotellin hissinkuljettajaan ja juuri ennen kuolemaansa lukitussa huoneessaan yksin ollen potkinut erittäin väkivaltaisesti käytävään johtaneen oven rikki, hajottanut huoneen kalustoa ja vaatteitaan sekä mennyt lasiovea kolhien huoneensa parvekkeelle, minkä edustalta 20 metriä alempaa hänet oli löydetty kuolleena. Suomessa toimitetussa ruumiin oikeuslääketieteellisessä tutkimuksessa välittömäksi kuolemansyyksi oli merkitty kallon laen ja pohjan pirstaleinen murtuma ja kuolema oli luokiteltu epäselväksi.\n        Jutussa ei ollut käynyt ilmi, että kysymyksessä olisi äkillisestä ulkoisesta, vakuutetun tahdosta riippumattomasta tapahtumasta johtunut tapaturma tai tartuntataudista aiheutunut kuolema. Yhtiön vastuuta rajoittava ehto on ollut sallittu eikä sen soveltaminen johtanut ilmeiseen kohtuuttomuuteen.\n        Näillä perusteilla raastuvanoikeus on vakuutussopimuslain 3, 34 ja 119 §:n sekä oikeudenkäymiskaaren 21 luvun 3 §:n 1 momentin nojalla hylännyt kanteen kokonaisuudessaan. Juttu oli kuitenkin ollut siinä määrin epäselvä ja riitainen, että Ulla V velvoitettiin vain osaksi eli 3.000 markalla korvaamaan yhtiön oikeudenkäyntikulut asiassa.\n      \n      \n        Helsingin hovioikeuden tuomio 9.1.1985\n        Hovioikeus, jonka tutkittavaksi Ulla V oli saattanut jutun toistaen muut paitsi korkoa koskeneen vaatimuksensa, on pysyttänyt raastuvanoikeuden ratkaisun pääasian osalta ja vapauttanut Ulla V:n maksamasta yhtiölle raastuvanoikeuden päätöksessä mainittua oikeudenkäyntikulujen korvausta.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Ulla V on katsoen, että Jouni V:n kuolema oli ollut tapaturmainen ja seuraus äkillisestä sairaudesta, vaatinut kanteensa hyväksymistä ja kulujensa korvaamista. Valituslupa on myönnetty 29.3.1985. Vakuutusosakeyhtiö Eurooppalainen on antanut siltä hakemuksen johdosta pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Jouni V:n ottaman matkustajavakuutuksen yleisten ehtojen 22.7 kohdan mukaan suoritetaan korvaus ehdoissa lähemmin mainituin perustein kuolemantapauksesta, jos se on johtunut tapaturmasta tai matkalla saadusta tartuntataudista. Kuolinpäivänään Jouni V oli käyttäytynyt oudosti ja väkivaltaisesti muun muassa hotellihuoneessaan ja hänet löydettiin kuolleena viidennessä kerroksessa olleen hotellihuoneensa parvekkeen alata. Vaikka Jouni V siis ilmeisesti sairasti mielenhäiriönä ilmennyttä sairautta, hänen kuolemansa välittömänä syynä olivat putoaminen ja siitä saadut vammat eikä sairaus sinänsä. Jutussa ei ole esitetty näyttöä siitä, että Jouni V olisi tahallaan heittäytynyt huoneestaan tai sen parvekkeelta. Hänen kuolemansa on sen vuoksi katsottava johtuneen tapaturmasta.\n      \n      \n        Tuomiolauselma\n        Hovioikeuden tuomio ja raastuvanoikeuden päätös kumotaan. Vakuutusosakeyhtiö Eurooppalainen velvoitetaan suorittamaan Ulla V:lle korvaukseksi Jouni V:n kuolemasta 100.000 markkaa. Asian laadun vuoksi Ulla V:lle ei kuitenkaan tule korvausta hänellä jutussa olleista oikeudenkäyntikuluista.\n      \n      \n        Eri mieltä olevien jäsenten lausunnot\n        Oikeusneuvos Ketola: Jouni V:n putoaminen on välittömästi liittynyt raastuvanoikeuden päätöksessä kerrottuun, mielenhäiriössä tapahtuneeseen väkivaltaiseen käyttäytymiseen. Perusteltua on siten katsoa, että putoaminen ja sitä seurannut kuolema ovat aiheutuneet mielenhäiriönä ilmenneestä sairaudesta eikä vakuutusehtojen mukaan korvattavasta tapaturmasta. Sen vuoksi en muuta hovioikeuden tuomion lopputulosta. Asian laadun vuoksi Vakuutusosakeyhtiö Eurooppalaisen on kuitenkin pidettävä vahinkonaan sillä vastauksen antamisesta täällä olleet kulut.\n        Oikeusneuvos Riihelä: Olen samaa mieltä kuin oikeusneuvos Ketola.\n      \n      \n        Ratkaisuun osallistuneet: oikeusneuvokset Portin ja Lindholm\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-01-21"
  ],
  "judgmentNumber": [
    "II8"
  ],
  "date": [
    "1985-05-02"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II8"
  ],
  "year": [
    "1986"
  ],
  "description": [
    "http://data.finlex.fi/voc/kko/swe/4c5aef38",
    "http://data.finlex.fi/voc/kko/fin/4675c736",
    "http://data.finlex.fi/voc/kko/swe/2fd8aaf6"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}