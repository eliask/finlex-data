{
  "@id": "sfecli:kko/1991/70",
  "languageVersion": [
    {
      "@id": "sfecli:kko/1991/70/fin",
      "title_fi": [
        "KKO:1991:70"
      ],
      "abstract_fi": [
        "\n    Maankäyttölain mukaisessa tilaksi muodostamistoimituksessa oli eräs alue liitetty tilaan A valtion metsämaana, vaikka alueesta oli tätä ennen muodostettu valtiolle tila B, ja tila B oli jäänyt edelleen maarekisteriin. Valtion suostumuksella valtion metsämaata ja tilaa B koskevat maarekisterimerkinnät voitiin oikaista jakolain 286 §:n 2 momentin menettelyä noudattaen.\n    Ään.\n  "
      ],
      "hasFormat": {
        "@id": "sfecli:kko/1991/70/fin/txt",
        "content_fi": [
          "\n    \n      MAANMITTAUSHALLITUKSEN PURKUESITYS\n      Lapin läänin maanmittauskonttori oli todennut, että Savukosken kunnassa olevalla valtion metsämaalla 23.11.1979 loppuun saatetussa, 22.1.1981 maarekisteriin merkityssä maankäyttölain mukaisessa tilaksimuodostamistoimituksessa nro 301 794 oli valtionmaasta käyttösuunnitelmassa nro 9980/2360-60 perustetusta, kauppakirjalla 17.10.1975 valtiolle palautuneesta lisäalueesta tm L (Vm):4 muodostettu valtiolle Turnavaara niminen tila RN:o 41 sanotun kunnan Tenniön kylään. Toimituksen lopettamisen jälkeen mutta ennen sen maarekisteriin merkitsemistä oli 10.10.1980 vahvistetussa maatilalain mukaisessa käyttösuunnitelmassa nrot 10414/2360-77, 4971/2320-76 ja 3323/2320-77 edellä mainitusta lisäalueesta tm L (Vm):4 ja valtionmaasta muodostettu tunnusmerkillä (L (Vm):4, Vm):7 osoitettu alue, jonka valtio oli kauppakirjalla 6.11.1980 myynyt X:lle ja Y:lle lisäalueeksi heidän omistamaansa Tenniön kylässä olevaan tilaan Alimainen RN:o 7:2. Tähän käyttösuunnitelmaan perustuneessa tilaksimuodostamistoimituksessa nro 302 578-1, joka on merkitty kiinteistörekisteriin 27.10.1986, oli kuitenkin jäänyt huomaamatta, että lisäalue tm L (Vm):4 oli jo 22.1.1981 rekisteröity Turnavaaran tilaksi RN:o 41. Tilan alue oli siten valtion metsämaana liitetty yhdessä toisen lisäalueeseen tunnusmerkki (L (Vm):4, Vm):7 kuuluneen alueen kanssa manttaalin korotusta vastaan Tenniön kylän tilaan Alimainen RN:o 7:2.\n      Alimaisen tilalla RN:o 7:2 sittemmin suoritetussa ja 22.2.1990 kiinteistörekisteriin merkityssä lohkomistoimituksessa nro 306 226-5 oli tilasta Alimainen lohottu tila Erkinvaara RN:o 7:14, joka käsitti muiden tilusten ohella myös Turnavaaran tilan RN:o 41 kaikki tilukset.\n      Maanmittauskonttori oli saattanut asian maanmittaushallituksen tutkittavaksi tarpeellisiin oikaisutoimenpiteisiin ryhtymistä varten.\n      Maanmittaushallitus on tutkinut asian ja todennut, että toimituksessa nro 302 578-1 tapahtuneen virheen korjaaminen vaatisi paitsi sanotun toimituksen myös sen jälkeen Alimaisen tilalla RN:o 7:2 suoritetun lohkomistoimituksen nro 306 225-5 purkamisen. Sanottujen toimitusten purkamisilta ja niiden uusintakäsittelyiltä sekä näiden toimenpiteiden jälkeisiltä lainhuutojen oikaisemisilta kuitenkin vältyttäisiin, jos 22.1.1981 maarekisteriin merkitty maankäyttölain mukainen tilaksimuodostamistoimitus nro 301 794 purettaisiin ja poistettaisiin siltä osin kuin se on koskenut Savukosken kunnan Tenniön kylän tilan Turnavaara RN:o 41 muodostamista. Purkamisen jälkeen Turnavaaran tila RN:o 41 olisi mahdollista poistaa kiinteistörekisteristä.\n      Koska tilajärjestelmän ja rekisterilaitoksen selvyys ja luotettavuus vaativat edellä kerrotun tilaksimuodostamistoimituksessa nro 302 578-1 tapahtuneen virheen korjaamista, maanmittaushallitus on, maatilahallitusta kuultuaan, jakolain 349 §:n 1 momentin nojalla esittänyt, että Korkein oikeus purkaisi ja poistaisi Savukosken kunnassa olevalla valtion metsämaalla suoritetun, 22.1.1981 maarekisteriin merkityn maankäyttölain mukaisen tilaksimuodostamistoimituksen nro 301 794 siltä osin kuin se on koskenut sanotun kunnan Tenniön kylän tilan Turnavaara RN:o 41 muodostamista, johon tilaan valtiolle ei ole myönnetty lainhuutoa.\n    \n    \n      KORKEIMMAN OIKEUDEN RATKAISU 23.5.1991\n      \n        Perustelut\n        Asiakirjojen mukaan Savukosken kunnan Tenniön kylässä sijaitsevasta Suomen valtion omistamasta käyttösuunnitelmassa nro 9980/2360-60 perustetusta lisäalueesta tunnusmerkki L (Vm):4 on 22.1.1981 maarekisteriin merkityssä maankäyttölain mukaisessa tilaksimuodostamistoimituksessa nro 301 794 muodostettu Suomen valtiolle Turnavaara niminen tila RN:o 41. Ennen sanotun toimituksen maarekisteriin merkitsemistä samasta lisäalueesta ja valtionmaasta on 10.10.1980 vahvistetussa maatilalain mukaisessa käyttösuunnitelmassa numerot 10414/2360-77, 4971/2320-76 ja 3323/2320-77 muodostettu tunnusmerkillä (L (Vm):4, Vm):7 osoitettu alue. Se on 6.11.1980 myyty lisäalueeksi Tenniön kylässä sijaitsevaan Alimainen nimiseen tilaan RN:o 7:2 ja liitetty tähän 27.10.1986 maarekisteriin merkityssä, 26.11.1985 lopetetussa tilaksimuodostamistoimituksessa nro 302 578-1. Viimeksi mainitussa toimituksessa ja sitä maarekisteriin merkittäessä on jäänyt havaitsematta, että tunnusmerkillä L (Vm):4 osoitetusta alueesta oli jo tätä ennen muodostettu Suomen valtiolle edellä mainittu tila RN:o 41. Tästä on ollut seurauksena, että sanottu alue on liitetty tilaan RN:o 7:2 valtion metsämaana ja että tila RN:o 41 on jäänyt edelleen maarekisteriin. Mainittu alue on sittemmin 22.2.1990 maarekisteriin merkityssä lohkomistoimituksessa nro 306 226-5 tullut kuulumaan samassa kylässä sijaitsevaan Erkinvaara nimiseen tilaan RN:o 7:14.\n        Toimitusta nro 301 794 ei ole väitetty virheelliseksi. Edellä mainittu selvitys osoittaa, että tilan RN:o 41 käsittämä alue on ollut tarkoitus liittää lisäalueena tilaan RN:o 7:2 ja että se on toimituksessa nro 302 578-1 tähän myös liitetty. Toimituksessa nro 306 226-5 tilasta RN:o 7:2 on ollut tarkoitus muodostaa muun muassa tila RN:o 7:14 eikä tätäkään toimitusta ole väitetty virheelliseksi. Se seikka, että maarekisterin mukaan tilaan RN:o 7:2 on liitetty aluetta valtion metsämaana ja että tila RN:o 41 on edelleen merkittynä maarekisteriin, on sellainen jakolain 286 §:n 2 momentissa tarkoitettu maarekisteriä koskeva virheellisyys, jonka maanmittauskonttori voi itse päätöksellään oikaista varattuaan niille, joiden oikeuksiin tai velvollisuuksiin oikaisu voi vaikuttaa, mahdollisuuden tulla kuulluksi ja varmistuttuaan siitä, ettei oikaisu voi vaikuttaa asianomaisten asemaan heikentävästi, tai saatuaan asianomaisten suostumuksen oikaisuun. Asiakirjojen mukaan maatilahallitus on tilan RN:o 41 omistavan Suomen valtion edustajana suostunut siihen, että tila RN:o 41 poistetaan maarekisteristä. Toimituksen nro 301 794 purkaminen ei siten ole tarpeen.\n      \n      \n        Lainkohta\n        Jakolaki 286 § 2 mom\n      \n      \n        Päätöslauselma\n        Maanmittaushallituksen hakemus hylätään.\n        Hakemus liitteineen palautetaan maanmittaushallitukselle.\n        \n          Ratkaisuun osallistuneet: oikeusneuvokset Takala (eri mieltä, Mörä, Ketola, Huopaniemi (eri mieltä) ja Wirilander\n        \n      \n      \n        Eri mieltä olevien jäsenten lausunnot\n        Oikeusneuvos Huopaniemi: Katson, että maanmittaushallituksen purettavaksi esittämä tilaksimuodostamistoimitus nro 301 794 ei asiakirjoista saatavan selvityksen mukaan ole jakolain 286 §:ssä tarkoitetulla tavalla virheellinen eikä siinä suhteessa ole estettä toimituksen purkamiselle. Toisaalta toimitus sinänsä ei sisällä myöskään sellaista virhettä, jonka vuoksi se olisi purettava. Sitä vastoin toimituksessa muodostetun, 22.1.1981 maarekisteriin merkityn Turnavaaran tilan RN:o 41 aluetta on purkuhakemuksessa mainituissa myöhemmissä lainvoimaisissa toimituksissa erehdyksessä virheellisesti käsitelty tilaksi muodostamattomana alueena, joka on liitetty lisäalueena toiseen tilaan. Tästä on aiheutunut jakolain 349 §:n 1 momentissa tarkoitettua epäselvyyttä. Sen poistamiseksi, ottaen huomioon nykytilanteen muodostuminen kokonaisuutena, on perusteltu syy suostua maanmittaushallituksen esitykseen.\n        Edellä mainituista syistä puran maanmittauskonttorissa suoritetun tarkastuksen ja sen jälkeisten toimenpiteiden osalta Savukosken kunnan Tenniön ja Savukosken kylissä Ylikemin hoitoalueella sijainneella valtion metsämaalla suoritetun, 22.1.1981 maarekisteriin merkityn maankäyttölain mukaisen tilaksimuodostamistoimituksen nro 301 794 siinä muodostettua tilaa Turnavaara RN:o 41 koskevalta osalta ja määrään, että Lapin läänin maanmittauskonttorin tulee ottaa toimitus puretulta osalta uudelleen tarkastettavakseen ja menetellä asiassa lain mukaan.\n        Oikeusneuvos Takala: Olen samaa mieltä kuin oikeusneuvos Huopaniemi.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1991:70"
  ],
  "description": [
    "http://data.finlex.fi/voc/kko/fin/c11784ad",
    "http://data.finlex.fi/voc/kko/fin/f940fec3"
  ],
  "judgmentNumber": [
    "70"
  ],
  "date": [
    "1990-10-03"
  ],
  "issued": [
    "1991-05-23"
  ],
  "creator": [
    "http://data.finlex.fi/common/KKO"
  ],
  "year": [
    "1991"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}