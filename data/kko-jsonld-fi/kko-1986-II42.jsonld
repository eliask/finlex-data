{
  "@id": "sfecli:kko/1986/II42",
  "languageVersion": [
    {
      "@id": "sfecli:kko/1986/II42/fin",
      "title_fi": [
        "KKO:1986-II-42"
      ],
      "abstract_fi": [
        "\n    Opiskelija oli toistaiseksi voimassa olevalla vuokrasopimuksella vuokrannut asunnon. Vuokraehtojen mukaisesti hän oli kesä-elokuun ajaksi luovuttanut asunnon vuokranantajan käyttöön. Syyslukukauden alussa hän ei ollut noutanut huoneiston avainta. Maksamattomia vuokramaksuja koskeneessa jutussa vuokralaisen menettelyä ei pidetty vuokrasopimuksen irtisanomisena.\n  "
      ],
      "hasFormat": {
        "@id": "sfecli:kko/1986/II42/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Turun asunto-oikeudesta\n        Turun Ylioppilaskyläsäätiö on opiskelija A:lle 16.1.1985 tiedoksi toimitetun haasteen nojalla asunto-oikeudessa lausunut, että A oli 8.11.1982 solmitulla vuokrasopimuksella vuokrannut säätiöltä 1.12.1982 alkaen toistaiseksi asuinhuoneiston, joka sijaitsi Turussa osoitteessa Ylioppilaskylä 4 D 29. Luovuttaessaan huoneiston vuokrasopimuksen mukaisesti säätiön käyttöön kesähotellitoimintaa varten vuoden 1983 kesä-elokuun ajaksi A oli kirjallisesti ilmoittanut haluavansa, että säätiö osoitti hänelle toisen huoneiston 1.8. ja 1.9.1983 väliseksi ajaksi. A ei ollut irtisanonut sopimusta. A ei ollut kuitenkaan suorittanut elo-, syys-, loka- ja marraskuun 1983 vuokraa 454 markkaa kuukaudelta. Sen vuoksi säätiö on vaatinut, että A velvoitettaisiin sille suorittamaan sanotut vuokrat yhteensä 1.816 markkaa kullekin kuukausivuokralle laskettavine 16 prosentin korkoineen asianomaisen kuukauden 6 päivästä lukien sekä korvaamaan säätiön oikeudenkäyntikulut.\n      \n      \n        Asunto-oikeuden päätös 13.2.1985\n        Laillisesti haastetun A:n jäätyä saapumatta asian ensikäsittelyyn asunto-oikeus on tuolloin ratkaissut jutun yksipuolisella tuomiolla ja todennut, että A oli luovuttanut vuokrasopimuksessa mainitun huoneiston ylioppilaskyläsäätiön käyttöön kesähotellitoimintaa varten kesäksi 1983 ja että hän oli kirjallisesti ilmoittanut haluavansa toisen asunnon sanotun vuoden elokuuksi. A oli siten vastuussa tuon kuukauden vuokran maksamisesta. Hän ei ollut ilmeisesti asunut hänelle elokuuksi osoitetussa asunnossa eikä ollut syyskuun alussa hakenut alkuaan vuokraamansa huoneiston avainta. Tätä A:n menettelyä oli pidettävä irtisanomiseen verrattavana toimena. Säätiön asuntojen käytön seurantamenettely ei voinut vaikuttaa asiaan siten, että A olisi ollut vastuussa vuoden 1983 syys-,loka- ja marraskuun vuokrien suorittamisesta. A:n syyksi luettu menettely aiheutti velvollisuuden korvata säätiön oikeudenkäyntikulut.\n        Tämän vuoksi asunto-oikeus on huoneenvuokralain 24 §:n 1 momentin nojalla velvoittanut A:n heti kuittia vastaan suorittamaan säätiölle maksamatta jääneen vuoden 1983 elokuun vuokran 454 markkaa ja sille korkoa 16 prosenttia 6.8.1983 lukien sekä korvaamaan säätiön oikeudenkäyntikulut 200 markalla. Sen sijaan A:nn ei ollut katsottava olevan vastuussa vuoden 1983 syys-,loka- ja marraskuun vuokrista, minkä vuoksi kanne näiltä osin on hylätty.\n      \n      \n        Turun hovioikeuden tuomio 8.7.1985\n        Hovioikeus, jonka tutkittavaksi Turun Ylioppilaskyläsäätiö oli valittamalla saattanut jutun, on katsonut, kun A: ei ollut elokuussa 193 ottanut haltuunsa varaamaansa huoneistoa, että säätiön edustajien olisi pitänyt ymmärtää A:n menettelyllään tarkoittaneen irtisanoa vuokrasopimuksen, joka siten oli päättynyt irtisanomisajan umpeenkuluttua 30.9.1983. Näillä ja asunto-oikeuden muutoin mainitsemilla perusteilla hovioikeus on katsonut, ettei ollut syytä muulla tavoin muuttaa asunto-oikeuden yksipuolista tuomiota kuin että A on velvoitettu asunto-oikeuden tuomitseman määrän lisäksi suorittamaan säätiölle syyskuun vuokra 454 markkaa 16 prosentin korkoineen 6.9.1983 lukien.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Ylioppilaskyläsäätiön on pyytänyt valituslupaa ja vaatinut kanteensa hyväksymistä kokonaisuudessaan. Korkein oikeus on 20.11.1985 myöntänyt valitusluvan. A ei ole antanut häneltä pyydettyä vastausta.\n    \n    \n      KORKEIMMAN OIKEUDEN RATKAISU\n      \n        Perustelut\n        A ei ole sen mukaan kuin jutussa on käynyt ilmi nimenomaisesti irtisanonut vuokrasopimusta. Jutussa ei ole myöskään ilmennyt seikkoja, joiden perusteella A olisi alempien oikeuksien toteamalla menettelyllään tarkoittanut irtisanoa tämän sopimuksen. Kannetta ei sen vuoksi voida pitää miltään osalta ilmeisesti perusteettomana.\n      \n      \n        Tuomiolauselma\n        Hovioikeuden tuomiota muutetaan siten, että A velvoitetaan alempien oikeuksien tuomitsemien määrien lisäksi suorittamaan Turun Ylioppilaskyläsäätiölle loka- ja marraskuun 1983 vuokrat yhteensä 908 markkaa 16 prosentin korkoineen toiselle 454 markan vuokraerälle 6.10.1983 ja toiselle saman suuruiselle erälle 6.11.1983 lukien.\n        Ylioppilaskyläsäätiön tulee antaa A:lle tästä tuomiosta tieto kirjallisen haasteen tiedoksi antamisesta säädetyssä järjestyksessä.\n        A voi hakea takaisinsaantia Turun asunto-oikeudessa. Takaisinsaantikanne on pantava vireille antamalla haaste tiedoksi säätiölle 60 päivän kuluessa siitä, kun säätiö on haasteen tiedoksi antamisesta säädetyssä järjestyksessä antanut tuomion tiedoksi A:lle.\n      \n      \n        Ratkaisuun osallistuneet: oikeusneuvokset Ailio, Portin, Hämäläinen, Mörä ja Riihelä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II42"
  ],
  "description": [
    "http://data.finlex.fi/voc/kko/fin/8e98d26a",
    "http://data.finlex.fi/voc/kko/swe/e0635811"
  ],
  "judgmentNumber": [
    "II42"
  ],
  "date": [
    "1986-01-27"
  ],
  "issued": [
    "1986-04-02"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}