{
  "@id": "sfecli:kko/1987/3",
  "languageVersion": [
    {
      "@id": "sfecli:kko/1987/3/fin",
      "title_fi": [
        "KKO:1987:3"
      ],
      "abstract_fi": [
        "\n    A:n kuljettama auto törmäsi pysäkille pysähtyneen linja-auton edestä maantielle juosseeseen lapseen seurauksin, että lapsi kuoli.\n    Koska A oli linja-autoa lähestyessään laiminlyönyt vähentää nopeutta ja siirtyä mahdollisuuksien mukaan keskitielle päin ja siten erityisesti varoa, hänet tuomittiin liikenteen vaarantamisesta.\n    Syyte kuolemantuottamuksesta sitä vastoin hylättiin, koska lapsen tulo tielle linja-auton edestä oli ollut niin yllättävää, että onnettomuus todennäköisesti olisi seurannut varotoimenpiteistä huolimatta.\n  "
      ],
      "hasFormat": {
        "@id": "sfecli:kko/1987/3/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Juvan kihlakunnanoikeus on virallisen syyttäjän syytteestä, varattuaan B:n isälle ja äidille omasta puolestaan ja alaikäisen poikansa B:n holhoojina tilaisuuden tulla kuulluiksi, 9.10.1984 julistamassaan päätöksessä katsonut selvitetyksi, että A oli 14.6.1984 Juvan kunnassa valtatiellä n:o 5 kuljettaessaan omistamaansa henkilöautoa Mikkelin suuntaan laiminlyönyt noudattaa erityistä varovaisuutta lähestyessään pysäkille pysäytettyä linja-autoa. A:n varomattomuudesta oli osaltaan johtunut, että hänen kuljettamansa auto oli oikealla etuosallaan törmännyt linja-auton editse ajoradalle tulleeseen B:hen seurauksin, että B oli törmäyksessä saamiensa vammojen johdosta kuollut. Tämän vuoksi kihlakunnanoikeus, katsoen A:n tuottamuksen lieväksi, koska onnettomuustilanne oli syntynyt yllättävästi ja ollut vaikeasti ennakoitavissa, on tuominnut A:n tieliikennelain 3 §:n 1 momentin, 30 §:n 2 momentin ja 98 §:n sekä rikoslain 21 luvun 9 §:n ja 7 luvun 1 §:n nojalla yksin teoin tehdyistä liikenteen vaarantamisesta ja kuolemantuottamuksesta 20:een 49 markan määräiseen päiväsakkoon. A on velvoitettu korvaamaan valtiolle B:n ruumiinavauskulut 555 markkaa.\n      Itä-Suomen hovioikeus, jonka tutkittavaksi A oli saattanut jutun, ei ole päätöksellään 10.12.1985 muuttanut kihlakunnanoikeuden päätöstä.\n    \n    \n      MUUTOKSENHAKU KORKEIMMASSA OIKEUDESSA\n      A:lle on myönnetty valituslupa 21.5.1986. Virallinen syyttäjä on antanut vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Nähtyään pysäkille pysähtyneen linja-auton A:n olisi sitä lähestyessään pitänyt erityisesti varoa ja siinä tarkoituksessa vähentää nopeutta sekä mahdollisuuksien mukaan siirtyä keskitielle päin. Laiminlyödessään tämän hän on varomattomuudesta rikkonut tieliikennelain 30 §:n 2 momentin säännöstä siten, että hänen menettelynsä on ollut omiaan aiheuttamaan vaaraa liikenneturvallisuudelle. A:n lähestyessä linja-autoa sen ulkopuolella ei ole ollut näkyvissä lapsia. Lapsen tulo tielle linja-auton edestä oli niin yllättävää, että onnettomuus todennäköisesti olisi seurannut varotoimenpiteistä huolimatta. A ei näin ollen ole varomattomuudellaan aiheuttanut B:n kuolemaa.\n      \n      \n        Päätöslauselma\n        Hovioikeuden päätöstä muutetaan siten, että syyte kuolemantuottamuksesta hylätään ja A tuomitaan tieliikennelain 3 §:n 1 momentin, 30 §:n 2 momentin ja 98 §:n nojalla liikenteen vaarantamisesta kymmeneen 49 markan määräiseen päiväsakkoon eli maksamaan sakkoja 490 markkaa. A vapautetaan korvaamasta valtiolle B:n ruumiinavauskuluja 555 markkaa.\n        \n          Ratkaisuun osallistuneet: oikeusneuvokset Jalanko, Portin, Lindholm, Ketola ja Roos\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1987:3"
  ],
  "description": [
    "http://data.finlex.fi/voc/kko/swe/93cf37c1",
    "http://data.finlex.fi/voc/kko/fin/5b7c2f8a"
  ],
  "judgmentNumber": [
    "3"
  ],
  "date": [
    "1986-08-04"
  ],
  "issued": [
    "1987-01-21"
  ],
  "creator": [
    "http://data.finlex.fi/common/KKO"
  ],
  "year": [
    "1987"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}