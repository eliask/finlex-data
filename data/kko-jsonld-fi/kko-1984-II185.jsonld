{
  "@id": "sfecli:kko/1984/II185",
  "languageVersion": [
    {
      "@id": "sfecli:kko/1984/II185/fin",
      "title_fi": [
        "KKO:1984-II-185"
      ],
      "abstract_fi": [
        "\n    A oli ollut vastikkeesta suorittamassa B:n tilalla tukkien sahausta omistamallaan sirkkelisahalla ja voimakoneena käytetyllä traktorilla sekä tällöin tapaturmaisesti vahingoittunut. Se seikka, että A oli ammatiltaan maanviljelijä, jota oli verotettu sahauksesta saamistaan tuloista maatilatalouden verotuksen yhteydessä, eikä sekään, että hän oli sahauksessa käyttänyt omia laitteitaan, estänyt, että työ oli tehty B:n hyväksi tämän johdon ja valvonnan alaisena. A:n katsottiin olleen TapVakL:n 1 §:ssä tarkoitetussa työsuhteessa B:hen.\n    Ään.\n  "
      ],
      "hasFormat": {
        "@id": "sfecli:kko/1984/II185/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Tapahtumatiedot\n        Maanviljelijä A oli maanviljelijä Yrjö B:n ja tämän täysi-ikäisen pojan Voitto B:n kanssa tekemänsä suullisen sopimuksen nojalla ottanut 26.3.1981 alkaen suorittaakseen omistamallaan kenttäsirkkelisahalla traktoriaan voimakoneena käyttäen yhteensä 200 tukin sahauksen laudoiksi. Tukeista 30 kuului Yrjö B:lle ja loput Voitto B:lle. Työ, jonka oli arvioitu kestään 2 - 3 päivää, oli sovittu tehtäväksi 95 markan tuntiveloitusta vastaan, josta maksusta oli sahaajan osuus 40 markkaa sekä traktorin ja sirkkelin osuus yhteensä 55 markkaa. Yrjö ja Voitto B olivat palkanneet sahaukseen avuksi kaksi apumiestä. Työ tehtiin Yrjö B:n ohjeiden ja valvonnan mukaan. A:ta, joka oli maataloustyönsä ohella suorittanut vuosittain sahausta useille yksityisille tilaajille sekä myös eräälle sahayhtiölle, oli vuodelta 1980 verotettu noin 45.000 markan sahaustuloista maatilatalouden verotuksen yhteydessä. Edellä mainitussa työssä sahattaessa Yrjö B:n tukkeja A oli 27.3.1981 vahingoittunut vasempaan jalkaan.\n      \n      \n        Vakuutuslaitoksen ja vakuutusoikeuden päätökset\n        Vakuutusyhtiö C, jossa Yrjö B ja A olivat tapaturmavakuutuslain mukaisesti vakuuttaneet työntekijänsä työtapaturman varalta, oli 4.11.1981 katsonut, ettei A tapaturman häntä kohdatessa ollut tapaturmavakuutuslain 1 §:ssä tarkoitetussa työsuhteessa Yrjö B:hen, vaan hän oli vahingoittunut itsenäisesti omaan lukuunsa suorittamassaan työssä. Kun A:ta ei myöskään ollut saman lain 57 §:n 1 momentin mukaisesti vapaaehtoisesti vakuutettu sanotussa vakuutusyhtiössä, korvaus oli evätty tapaturmavakuutuslain nojalla.\n        Vakuutusoikeus p. 10.5.1983 oli vahvistanut sen harkittavaksi alistetun vakuutusyhtiön päätöksen.\n      \n    \n    \n      KORKEIN OIKEUS\n      A haki muutosta vakuutusoikeuden päätökseen vaatien tapaturmakorvausta sillä perusteella, että hän oli ollut työsuhteessa Yrjö B:hen. Vakuutusyhtiö antoi asiassa siltä pyydetyn vastauksen.\n      KKO p. tutki asian. A oli vastikkeesta sahannut Yrjö B:n ja tämän pojan tukkeja Yrjö B:n luona. Se seikka, että A oli ammatiltaan maanviljelijä, jota oli verotettu sahauksesta saamistaan tuloista maatilatalouden verotuksen yhteydessä, eikä sekään, että hän oli sahaukseen käyttänyt omia laitteitaan, estänyt, että työ olisi tehty Yrjö B:n hyväksi tämän johdon ja valvonnan alaisena. A oli niin ollen ollut työsuhteessa Yrjö B:hen tapaturman sattuessa. Sen vuoksi KKO harkitsi oikeaksi, kumoten vakuutusoikeuden päätöksen, tapaturmavakuutuslain nojalla määrätä vakuutusyhtiön suorittamaan A:lle sanotun tapaturman johdosta lainmukaisen korvauksen. Asia palautettiin vakuutusoikeuteen tästä aiheutuvia toimenpiteitä varten.\n      \n        Eri mieltä olevien jäsenten lausunnot\n        Oikeusneuvos Hiltunen: A on omistamallaan kenttäsirkkelisahalla traktoriaan voimakoneena käyttäen suorittanut tukkien sahausta laajalla alueella lukuisille metsänomistajille. Hänen perimästään tuntiveloituksesta yli puolet on ollut korvausta sirkkelin ja traktorin käytöstä. A:n oman veroilmoituksen mukaan hänen maataloustulonsa verovuodelta 1980 ovat olleet 167.573 markkaa ja puhdas tulonsa vähennysten ja poistojen jälkeen 37.867 markkaa sekä sahaustulonsa 44.970 markkaa 13 penniä. Verotuksessa A:ta on pidetty itsenäisenä yrittäjän, mistä syystä hän on itse huolehtinut hänelle ennakkoverolipulla määrätyn veroennakon maksamisesta. Yrjö B tehdessään tapaturmailmoituksen A:ta kohdanneesta loukkaantumisesta on pitänyt tätä kirjanpitovelvollisena yksityisyrittäjänä.\n        Puheena olevat sahaustulot ovat muodostaneet huomattavan osan A:n vuosittaisesta tulosta. Riski A:n omistamien sahauslaitteiden vahingoittumisesta on kuulunut hänelle. A on sahauslaitteiden omistajana suorittanut tukkien sahausta tosiasiallisesti melko itsenäisesti. Se seikka, että Yrjö B on määrännyt, mitkä hänen omistamansa tukit sahataan laudoiksi ja näiden suuruuden, ei yksin oikeuta päättelemään, että A olisi tuolloin toiminut tukkien sahauttajan johdon ja valvonnan alaisena. Sen vuoksi katson A:n suorittaneen tukkien sahausta tapaturman häntä kohdatessa olosuhteissa, joissa hän on toiminut itsenäisenä yrittäjänä. Päädyn näillä ja muutoin vakuutusoikeuden mainitsemilla perusteilla siihen, ettei ole syytä vakuutusoikeuden päätöksen muuttamiseen.\n        Oikeusneuvos Jalanko oli samaa mieltä kuin oikeusneuvos Hiltunen.\n      \n      \n        Ratkaisuun osallistuneet: oikeusneuvokset Portin, Nybergh ja Ketola\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-11-06"
  ],
  "judgmentNumber": [
    "II185"
  ],
  "date": [
    "1984-05-30"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II185"
  ],
  "year": [
    "1984"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}