{
  "@id": "sfecli:kko/2005/113",
  "languageVersion": [
    {
      "@id": "sfecli:kko/2005/113/fin",
      "title_fi": [
        "KKO:2005:113"
      ],
      "abstract_fi": [
        "\n    A ja B oli tuomittu rangaistukseen toisiinsa kohdistuneista pahoinpitelyistä. Puolin ja toisin esitetyt korvausvaatimukset oli osaksi hyväksytty. Kun asiassa esitetyt vaatimukset oli oikeudenkäymiskaaren 21 luvun 3 §:ssä tarkoitetulla tavalla ratkaistu osaksi A:n ja osaksi B:n hyväksi, A:ta ei velvoitettu korvaamaan valtiolle sen varoista oikeusapua saaneen B:n avustajalle maksettua palkkiota.\n    OikeusapuL 22 § 1 mom\nROL 9 luku 8 §\nOK 21 luku 3 §\n  "
      ],
      "hasFormat": {
        "@id": "sfecli:kko/2005/113/fin/txt",
        "content_fi": [
          "\n    \n      Asian käsittely alemmissa oikeuksissa\n      \n        Syytteet ja korvausvaatimukset Tuusulan käräjäoikeudessa\n        Virallinen syyttäjä vaati vuoroin A:lle ja vuoroin B:lle rangaistusta kahdesta pahoinpitelystä sillä perusteella, että A ja B olivat 1.12.2001 Järvenpäässä kahteen otteeseen tehneet toisilleen ruumiillista väkivaltaa. Syyttäjä vaati A:lle lisäksi rangaistusta tämän B:hen ennen pahoinpitelytilanteita kohdistamasta kunnianloukkauksesta.\n        A yhtyi syytteeseen ja vaati B:n velvoittamista suorittamaan hänelle vahingonkorvauksena pilalle menneestä kauluspaidasta 50 euroa, vereentyneestä ulkoilutakista 150 euroa, kahdesta terveyskeskuskäynnistä 40 euroa sekä kivusta ja särystä 1 000 euroa eli yhteensä 1 240 euroa korkoineen.\n        B yhtyi syytteeseen ja vaati A:n velvoittamista suorittamaan hänelle vahingonkorvauksena repeytyneestä takista 135 euroa, kellon rannekkeen korjauksesta 8,40 euroa, lääkärinkuluista 10 euroa, sekä kivusta ja särystä 840 euroa eli yhteensä 993,40 euroa korkoineen.\n      \n      \n        Käräjäoikeuden tuomio 25.9.2002\n        Käräjäoikeus tuomitsi A:n ja B:n pahoinpitelyjä koskevien syytteiden mukaisesti 80 päiväsakkoon. Kunnianloukkausta koskeva syyte hylättiin. A velvoitettiin suorittamaan B:lle korvauksena kivusta ja särystä 100 euroa ja lääkärikuluista 10 euroa sekä B suorittamaan A:lle korvauksena kivusta ja särystä samoin 100 euroa sekä lääkärikuluista 40 euroa. Vahingonkorvausvaatimukset hylättiin enemmälti.\n        Käräjäoikeus velvoitti A:n korvaamaan valtiolle oikeusapua saaneen B:n avustajalle valtion varoista maksetut 882,06 euroa.\n        Asian ovat ratkaisseet käräjätuomari Timo Pirttijärvi sekä lautamiehet.\n      \n      \n        Helsingin hovioikeuden tuomio 21.10.2004\n        A ja B valittivat hovioikeuteen, joka ei muuttanut käräjäoikeuden tuomiota.\n        Asian ovat ratkaisseet hovioikeuden jäsenet Pentti W. Korhonen, Petri Leskinen ja Åsa Holmström.\n      \n    \n    \n      Muutoksenhaku Korkeimmassa oikeudessa\n      A:lle myönnettiin valituslupa.\n      Valituksessaan A vaati, että hänet vapautetaan korvaamasta valtiolle sen varoista B:n avustajalle käräjäoikeudessa maksettua 882,06 euron palkkiota tai että korvattavaa määrää ainakin alennetaan.\n      Virallinen syyttäjä antoi pyydetyn vastauksen.\n    \n    \n      Korkeimman oikeuden ratkaisu\n      \n        Perustelut\n        1. A:n valituksen perusteella on ensisijaisesti kysymys hänen velvollisuudestaan korvata valtiolle oikeusapua saaneen vastapuolen avustajalle käräjäoikeudessa valtion varoista maksettu palkkio.\n        2. Oikeusapulain 22 §:n 1 momentin mukaan, jos oikeusavun saajan vastapuoli olisi oikeudenkäymiskaaren 21 luvun, oikeudenkäynnistä rikosasioissa annetun lain 9 luvun tai hallintolainkäyttölain 13 luvun nojalla velvollinen korvaamaan oikeusavun saajan oikeudenkäyntikulut kokonaan tai osittain, hänet on velvoitettava korvaamaan vastaavasti valtiolle sen varoista oikeusapulain nojalla asiassa maksettavaksi määrätyt kustannukset ja julkisen oikeusavustajan arvioitu palkkio korkolain mukaisine korkoineen.\n        3. Nyt kysymyksessä olevassa rikosasiassa oikeusavun saajan vastapuolen velvollisuus korvata valtiolle oikeusavun saajan avustajalle valtion varoista maksetut kustannukset määräytyy oikeudenkäynnistä rikosasioissa annetun lain 9 luvun 8 §:n 2 momentin ja oikeudenkäymiskaaren 21 luvun säännösten nojalla. Viimeksi mainitun luvun 1 §:n nojalla korvausvastuu syntyy, jos oikeusavun saajan vastapuoli on hävinnyt asian vastapuoleensa nähden kokonaan tai, mikäli vastapuoli on hävinnyt asian vain osittain, oikeudenkäymiskaaren 21 luvun 3 §:ssä säädetyin edellytyksin. Tässä asiassa korvausvastuu määräytyy sen pohjalta, miten A:n ja B:n vaatimukset ovat hovioikeudessa menestyneet. Ellei A edellä mainittujen säännösten nojalla arvioituna olisi velvollinen korvaamaan B:n oikeudenkäyntikuluja siinä tapauksessa, että tälle ei olisi myönnetty asiassa oikeusapua, hän ei ole velvollinen korvaamaan myöskään valtiolle sen varoista oikeusapua saaneen vastapuolen avustajalle maksettuja kustannuksia.\n        4. Virallisen syyttäjän vaadittua sekä A:lle että B:lle rangaistusta näiden toisiinsa kohdistamista pahoinpitelyistä pahoinpitelyn osapuolet ovat vuoroin asianomistajina yhtyneet vastapuoleen kohdistettuun syytteeseen ja vaatineet toisiltaan vahingonkorvauksia, A B:ltä kivusta ja särystä 1 000 euroa sekä pilalle menneistä vaatteista ja lääkärikuluista yhteensä 240 euroa korkoineen sekä B A:lta kivusta ja särystä 840 euroa sekä pilalle menneestä takista, kellon rannekkeen korjauksesta ja lääkärikuluista yhteensä 153,40 euroa. Syyttäjä on lisäksi vaatinut A:lle rangaistusta B:hen kohdistuneesta kunnianloukkauksesta, mihin syytteeseen B on yhtynyt.\n        5. Käräjäoikeus on tuominnut molemmat asianosaiset 80 päiväsakon sakkorangaistukseen sekä suorittamaan toisilleen korvaukseksi kivusta ja särystä 100 euroa sekä lääkärikuluista A:n B:lle 10 euroa ja B:n A:lle 40 euroa. Kunnianloukkausta koskeva syyte on hylätty. Hovioikeus ei ole muuttanut käräjäoikeuden tuomiota.\n        6. A:n ja B:n toisiinsa kohdistamat, perusteiltaan ja määriltään varsin yhdenmukaiset vaatimukset on toisaalta hyväksytty ja toisaalta hylätty käytännöllisesti katsoen samassa määrin. Lisäksi A:han kohdistettu kunnianloukkausta koskeva syyttäjän rangaistusvaatimus, johon B on yhtynyt, on hylätty, joskaan A:lle ei voida tältä osin katsoa aiheutuneen puhevallan käyttämisestä erityisiä kuluja, joista B tuon rikoksen asianomistajana vastaisi.\n        7. Oikeudenkäymiskaaren 21 luvun 3 § koskee asianosaisten kuluvastuuta niin sanotussa osavoittotilanteessa. Säännöksestä ilmenevän pääsäännön mukaan, jos samassa asiassa on esitetty useita vaatimuksia, joista osa ratkaistaan toisen ja osa toisen hyväksi, asianosaiset saavat pitää oikeudenkäyntikulunsa vahinkonaan. Kun pahoinpitelystä syytetyt ovat samaan aikaan toisiinsa nähden sekä asianomistajina että vastaajina, ratkaistavana on se, onko kumpaankin vastaajaan kohdistettua pahoinpitelysyytettä pidettävä kuluvastuun kannalta omana asianaan vai onko kysymys edellä mainitussa lainkohdassa tarkoitetulla tavalla samasta asiasta. Korkein oikeus päätyy katsomaan, että pahoinpitelysyytteiden keskinäisen yhteyden vuoksi osapuolten vastuuta vastapuolensa oikeudenkäyntikuluista on perusteltua arvioida kokonaisuutena. A ei siten oikeudenkäymiskaaren 21 luvun 3 §:n 1 momentin ensimmäisen virkkeen ja saman pykälän 2 momentin ensimmäisen virkkeen nojalla olisi velvollinen korvaamaan B:n oikeudenkäyntikuluja asiassa. Näin ollen hän ei myöskään ole oikeusapulain 22 §:n 1 momentin nojalla velvollinen korvaamaan valtiolle sen varoista B:n avustajalle käräjäoikeudessa maksettua palkkiota.\n      \n      \n        Tuomiolauselma\n        Hovioikeuden tuomiota muutetaan. A vapautetaan velvollisuudesta korvata valtiolle B:n avustajalle käräjäoikeudessa maksettua 882,06 euron korvausta.\n        Asian ovat ratkaisseet oikeusneuvokset Riitta Suhonen, Lauri Lehtimaja, Eeva Vuori, Gustav Bygglin ja Hannu Rajalahti. Esittelijä Jukka-Pekka Salonen.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:2005:113"
  ],
  "contributor": [
    "http://data.finlex.fi/person/9b47be2b",
    "http://data.finlex.fi/person/bd15e96e",
    "http://data.finlex.fi/person/aa66a880",
    "http://data.finlex.fi/person/92b9bb6a",
    "http://data.finlex.fi/person/b7a35d25",
    "http://data.finlex.fi/person/0762aec0"
  ],
  "referenceToLegislation": [
    "http://data.finlex.fi/eli/sd/1997/689/luku/9/pykala/8",
    "http://data.finlex.fi/eli/sd/1734/4/luku/21/pykala/3"
  ],
  "description": [
    "http://data.finlex.fi/voc/kko/swe/feeec5a0",
    "http://data.finlex.fi/voc/kko/fin/c7025a01",
    "http://data.finlex.fi/voc/kko/fin/12e71f11",
    "http://data.finlex.fi/voc/kko/swe/5e994514"
  ],
  "judgmentNumber": [
    "113"
  ],
  "date": [
    "2005-06-07"
  ],
  "issued": [
    "2005-10-07"
  ],
  "creator": [
    "http://data.finlex.fi/common/KKO"
  ],
  "year": [
    "2005"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "contributor": {
      "@id": "dcterms:contributor",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}