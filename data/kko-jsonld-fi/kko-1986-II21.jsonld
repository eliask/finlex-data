{
  "@id": "sfecli:kko/1986/II21",
  "languageVersion": [
    {
      "@id": "sfecli:kko/1986/II21/fin",
      "title_fi": [
        "KKO:1986-II-21"
      ],
      "abstract_fi": [
        "\n    A oli B:lle kuulunutta, luvattomasti käyttöönottamaansa autoa kuljettaessaan menettänyt sen hallinnan, jolloin auto oli suistunut tieltä ja vaurioitunut. Vakuutusyhtiö oli vapaaehtoisen vaunuvahinkovakuutuksen perusteella korvannut B:lle autolle ojaanajosta aiheutuneen vahingon. Vakuutustapahtuman sattuessa voimassa olleiden yleisten autovakuutusehtojen mukaan vakuutuksenottajan oikeus korvaukseen vahingon aiheuttajalta siirtyi vakuutusyhtiölle sen suorittamaan korvausmäärään saakka, jos korvausvelvollinen oli aiheuttanut vahingon tahallisesti, törkeällä huolimattomuudella, törkeällä varomattomuudella tai törkeällä liikenteen vaarantamisella.\n    HO oli katsonut, että B:n oikeus vaatia A:lta korvausta vahingosta oli vakuutusehtojen nojalla siirtynyt vakuutusyhtiölle, koska A oli saanut auton hallintaansa tahallisella rikoksella. KKO totesi, ettei vakuutusehtoja ilman erityisiä perusteita saa sanamuotonsa vastaisesti tulkita vakuutuksen antajan eduksi, ja katsoi, että kun auton vahingoittuminen oli aiheutunut A:n syyksi liikenteen vaarantamisena luetusta menettelystä, B:n oikeus vaatia A:lta korvausta vahingosta ei näin ollen ollut siirtynyt vakuutusyhtiölle.  Kts. KKO:1982-II-140\n    Ään.\n  "
      ],
      "hasFormat": {
        "@id": "sfecli:kko/1986/II21/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Syyte ja vaatimukset Vehmaan kihlakunnanoikeudessa\n        Virallinen syyttäjä on vaatinut A:n tuomitsemista rangaistukseen siitä, että tämä oli 25.6.1983 Kustavissa ilman laillista oikeutta ottanut käyttöönsä B:n omistaman henkilöauton sekä autoa ajaessaan menettänyt sen hallinnan seurauksin, että auto oli suistunut tieltä ja vaurioitunut, ja menettelyllään aiheuttanut vaaraa liikenneturvallisuudelle, ja että A oli tuolloin kuljettanut autoa ilman asianmukaista ajolupaa.\n        Keskinäinen Vakuutusyhtiö Sampo, joka on ollut kihlakunnanoikeudessa kuultavana, on lausunut, että se oli B:n myöntämänsä vapaaehtoisen moottoriajoneuvovakuutuksen perusteella suorittanut mainitun vahingon johdosta B:lle korvauksena 15.000 markkaa, josta oli vähennetty vaurioituneen auton arvo 4.500 markkaa. Tämän vuoksi vakuutusyhtiö on vaatinut, että A yleisen autovakuutusehtojen 38.2 kohdan nojalla velvoitettaisiin korvaamaan yhtiölle 10.500 markkaa 16 prosentin korkoineen 3.10.1983 lukien.\n      \n      \n        Kihlakunnanoikeuden päätös 3.10.1983\n        Kuultuaan syytteestä asianomistajana B:tä, joka oli yhtynyt syytteeseen, ja A:ta kihlakunnanoikeus on, lausuessaan A:n menetelleen syytteessä kerrotulla tavalla ja tuomitessaan hänet tieliikennelain 23 §:n, 98 §:n sekä rikoslain 38 luvun 6a §:n 2 momentin ja 7 luvun 1 §:n nojalla yksin teoin tehdyistä moottoriajoneuvon törkeästä luvattomasta käyttöönottamisesta, liikenteen vaarantamisesta ja ajokortitta ajosta ehdolliseen vankeusrangaistukseen, liikennevakuutuslain 20 §:n nojalla hylännyt vakuutusyhtiön korvausvaatimuksen.\n      \n      \n        Turun hovioikeuden päätös 11.12.1984\n        Hovioikeus, jonka tutkittavaksi A ja vakuutusyhtiö olivat saattaneet jutun, on lausunut, että ottaessaan auton ilman laillista oikeutta käyttöönsä A oli tahallisella rikoksella saanut sen hallintaansa. Koska vakuutusyhtiö oli vapaaehtoisen autovakuutuksen perusteella korvannut B:lle auton vahingoittumisen, B:n oikeus vaatia A:lta korvausta vahingosta oli yleisen autovakuutusehtojen nojalla siirtynyt vakuutusyhtiölle. Auton vahingoittuminen oli sen sijaan johtunut A:n varomattomuudesta eikä tahallisesta menettelystä. Sen vuoksi ja kun korvausvelvollisuus, huomioon ottaen A:n varallisuusolot ja muut olosuhteet, muodostuisi kohtuuttoman raskaaksi, hovioikeus on vahingonkorvauslain 2 luvun 1 §:n 2 momentin nojalla sovitellut A:n vakuutusyhtiölle maksettavaa määrää puoleen eli 5.250 markkaan. A on velvoitettu suorittamaan vakuutusyhtiölle vahingonkorvaukseksi sanotut 5.250 markkaa 16 prosentin korkoineen 3.10.1983 lukien.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      A on pyytänyt valituslupaa ja vaatinut, että hänet vapautetaan korvausvelvollisuudesta. Valituslupa on myönnetty 11.3.1985. Vakuutusyhtiö on antanut siltä pyydetyn vastauksen ja vaatinut korvausta vastauksessaan.\n    \n    \n      KORKEIMMAN OIKEUDEN RATKAISU\n      \n        Perustelut\n        A on B:lle kuulunutta, luvattomasti käyttöönottamaansa autoa kuljettaessaan menettänyt sen hallinnan, jolloin auto oli suistunut tieltä ja vaurioitunut. Auton vahingoittuminen on aiheutunut A:n syyksi liikenteen vaarantamisena luetusta menettelystä. Vakuutusyhtiö on vapaaehtoisen vaunuvahinkovakuutuksen perusteella korvannut B:lle autolle ojaan ajosta aiheutuneen vahingon.\n        Yleisten autovakuutusehtojen, jotka ovat olleet voimassa uusiin vakuutuksiin nähden 1.6.1980 alkaen ja voimassa oleviin vakuutuksiin nähden 31.5.1980 jälkeisestä seuraavasta eräpäivästä lukien, 38.2 kohdassa todetaan vakuutusyhtiön takautumisoikeudesta siltä osin kuin tässä jutussa on kysymys, että vakuutuksenottajan oikeus korvaukseen vahingon aiheuttajalta siirtyy vakuutusyhtiölle sen suorittamaan korvausmäärään saakka, jos korvausvelvollinen on aiheuttanut vahingon tahallisesti, törkeällä huolimattomuudella, törkeällä varomattomuudella tai törkeällä liikenteen vaarantamisella. Vakuutusehtoja ei ilman erityisiä perusteita saa sanamuotonsa vastaisesti tulkita vakuutuksen antajan eduksi. B:n oikeus vaatia A:lta korvausta vahingosta ei siten vakuutusehtojen mukaan eikä muutenkaan ole siirtynyt vakuutusyhtiölle.\n      \n      \n        Päätöslauselma\n        Hovioikeuden päätöstä muutetaan siten, että A vapautetaan velvollisuudesta suorittaa vakuutusyhtiölle vahingonkorvausta.\n      \n      \n        Eri mieltä olevien jäsenten lausunnot\n        Oikeusneuvos Ketola: Totean, että tapaukseen sovellettavien yleisten autovakuutusehtojen 38.2 kohdan mukaan vakuutuksenottajan oikeus korvaukseen vahingon aiheuttajalta siirtyy vakuutusyhtiölle muun muassa, jos korvausvelvollinen on aiheuttanut vahingon tahallisesti. Irtaimen esineen omistajalla on oikeus vaatia sen luvattomasti käyttöönottaneelta korvausta käyttöönoton aikana tapahtuneesta omaisuuden vahingoittumisesta käyttöönottajan tuottamuksesta riippumatta. Pidän oikeana sanotun 38.2 kohdan sellaista tulkintaa, että B:n oikeus vaatia A:lta korvausta on siirtynyt vakuutusyhtiölle A:n tahallisen auton käyttöönottamisen johdosta huolimatta siitä, että auton suistuminen tieltä ja vahingoittuminen on tapahtunut A:n tuottamuksesta. Näillä perusteilla jätän hovioikeuden päätöksen lopputuloksen pysyväksi. Asian laadun vuoksi vakuutusyhtiön on pidettävä sillä vastauksen antamisesta täällä olleet kulut vahinkonaan.\n        Oikeusneuvos Ailio: A on jutussa tuomittu rangaistukseen, paitsi muusta, moottoriajoneuvon törkeästä luvattomasta käyttöönottamisesta. Tämä rikos käsittää auton luvattoman käyttöönottamisen lisäksi myös auton käyttämisen niin, että siitä on aiheutunut erityistä vahinkoa tai vaaraa. Rikos on tahallinen ei ainoastaan auton käyttöönoton vaan myös aiheutetun vahingon osalta. Tapaukseen sovellettavien yleisten autovakuutusehtojen 38.2 kohdan mukaan vakuutuksenottajan oikeus korvaukseen vahingon aiheuttajalta siirtyy vakuutusyhtiölle muun muassa, jos korvausvelvollinen on aiheuttanut vahingon tahallisesti. Näin ollen on B:n oikeus vaatia A:lta korvausta siirtynyt vakuutusyhtiölle. Näillä perusteilla, kun muutoksenhakijana on täällä vain A, jätän hovioikeuden päätöksen lopputuloksen pysyväksi. Asian laadun vuoksi saa vakuutusyhtiö pitää sillä vastauksen antamisesta täällä olleet kulut vahinkonaan.\n      \n      \n        Ratkaisuun osallistuneet: presidentti Olsson, oikeusneuvos Mörä ja Riihelä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-02-18"
  ],
  "judgmentNumber": [
    "II21"
  ],
  "date": [
    "1985-10-02"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II21"
  ],
  "year": [
    "1986"
  ],
  "description": [
    "http://data.finlex.fi/voc/kko/swe/4c5aef38",
    "http://data.finlex.fi/voc/kko/fin/4675c736",
    "http://data.finlex.fi/voc/kko/swe/2fd8aaf6"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}