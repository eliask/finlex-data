{
  "@id": "sfecli:kko/1997/10",
  "languageVersion": [
    {
      "@id": "sfecli:kko/1997/10/fin",
      "title_fi": [
        "KKO:1997:10"
      ],
      "abstract_fi": [
        "\n    Yhtiö A oli samassa tilaisuudessa ensin ostanut yhtiö C:ltä sen omistaman yhtiö B:n kaikki osakkeet ja sitten pantannut ostamansa osakkeet, joista ei ollut olemassa osakekirjoja, rahoitusyhtiölle omien velkojensa vakuudeksi. Tilaisuudessa yhtiö C:tä edustanut X oli myös yhtiö B:n hallituksen puheenjohtaja. Osakkeiden kaupan ja panttauksen katsottiin muodostaneen sellaisen kokonaisuuden, että X oli myös yhtiö B:n hallituksen jäsenenä saanut panttauksesta tiedon sellaisella tavalla, ettei erillisen panttausilmoituksen tekeminen yhtiö B:n hallitukselle ollut tarpeen panttauksen saattamiseksi yhtiö A:n velkojia sitovaksi.\n  "
      ],
      "hasFormat": {
        "@id": "sfecli:kko/1997/10/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Helsingin raastuvanoikeudessa\n        SKOP-Rahoitus Oy lausui Liikekiinteistöjen Vuokraus Oy:n konkurssipesää ja Suomen Yhdyspankki Oy:tä vastaan ajamassaan kanteessa, että se oli valvonut raastuvanoikeudessa Liikekiinteistöjen Vuokraus Oy:n konkurssissa rahoitussopimukseen perustuvana saatavanaan 12 588 941 markkaa etuoikeusasetuksen 3 §:n mukaisine käteispantin etuoikeuksineen sille 22.6.1988 pantattuihin Kiinteistö Oy Juvanmalmin Läntinen Teollisuuskatu 11 -nimisen yhtiön (jäljempänä Juvanmalmi Oy) osakkeisiin nrot 1-150. Pankki oli riitauttanut valvonnan etuoikeusvaatimuksen osalta, minkä vuoksi raastuvanoikeus oli osoittanut SKOP-Rahoitus Oy:n näyttämään etuoikeusvaatimuksensa toteen eri oikeudenkäynnissä.\n        Kysymyksessä oli ollut 20.5.1988 perustetun Juvanmalmi Oy:n koko osakekannan panttaus. Osakkeita pantattaessa ei ollut voitu luovuttaa osakekirjoja, koska yhtiö oli vasta 14.6.1989 merkitty kaupparekisteriin. SKOP-Rahoitus Oy ei ollut saanut myöhemminkään haltuunsa asianmukaisesti allekirjoitettuja osakekirjoja. Liikekiinteistöjen Vuokraus Oy, joka 22.6.1988 samassa tilaisuudessa, jossa Juvanmalmi Oy:n osakkeet oli pantattu, oli ostanut osakkeet, oli kuitenkin voinut ne pätevästi pantata. Sitovan panttauksen edellyttämä julkivarmistus oli myös täyttynyt, koska Juvanmalmi Oy:n osakkeet oli luovuttanut pantiksi niiden omistaja Liikekiinteistöjen Vuokraus Oy, jota oli edustanut yhtiön hallituksen ainoa jäsen ja toimitusjohtaja. Tilaisuudessa oli myös ollut saapuvilla Juvanmalmi Oy:n hallituksen silloinen puheenjohtaja, jolle oli ilmoitettu osakkeiden panttauksesta.\n        Tämän vuoksi SKOP-Rahoitus Oy vaati etuoikeuden vahvistamista.\n      \n      \n        Vastaus\n        Liikekiinteistöjen Vuokraus Oy:n konkurssipesä ja pankki kiistivät kanteen ja vaativat sen hylkäämistä. SKOPRahoitus Oy:llä ei ollut ollut hallussaan laillista panttia Liikekiinteistöjen Vuokraus Oy:n konkurssin alkaessa eikä panttauksesta ollut tehty Juvanmalmi Oy:lle asianmukaista ilmoitusta, mitä Liikekiinteistöjen Vuokraus Oy:n konkurssivelkojia sitova panttaus olisi edellyttänyt.\n      \n      \n        Raastuvanoikeuden päätös 3.5.1993\n        Raastuvanoikeus lausui, että panttauksen kohteena olleita osakkeita koskevia osakekirjoja ei ollut luovutettu SKOP-Rahoitus Oy:lle. Jotta osakkeiden panttaus SKOP-Rahoitus Oy:lle olisi pätevä edellytettiin, että Juvanmalmi Oy, jonka osakkeet pantattiin, oli saanut tiedon panttauksesta. SKOP-Rahoitus Oy oli katsonut, että näin olisi tapahtunut 22.6.1988 siinä tilaisuudessa, jossa Juvanmalmi Oy:n osakkeet oli myyty Liikekiinteistöjen Vuokraus Oy:lle. Sanotussa tilaisuudessa oli ollut läsnä X, joka oli tuossa vaiheessa kuulunut Juvanmalmi Oy:n hallitukseen.\n        Täyttääkseen kysymyksessä olevan kaltaisessa tapauksessa panttausilmoitukselle asetetut edellytykset ilmoituksen tuli pääsääntöisesti olla nimenomainen ja siis kohdistettu siihen tahoon, jonka osakkeiden panttaamisesta oli kysymys eli Juvanmalmi Oy:hyn. Jutussa todistajana kuullun Q:n kertomuksen perusteella raastuvanoikeus katsoi, ettei X:lle, joka kerrotussa tilaisuudessa oli ollut ainoa henkilö, jolle panttausilmoitus Juvanmalmi Oy:n puolesta olisi voitu tehdä, ollut osoitettu nimenomaista osakkeita koskevaa panttausilmoitusta. Riittävää ei ollut oikeuskäytäntökin huomioon ottaen, että X mahdollisesti tuossa tilaisuudessa tai muutoin olisi tullut tietoiseksi osakkeiden panttauksesta. Näin ollen sellaista velkakirjalain 31 §:n 1 momentin mukaista panttausilmoitusta, joka sitoisi Liikekiinteistöjen Vuokraus Oy:n muita velkojia, ei ollut tehty.\n        Sen vuoksi raastuvanoikeus hylkäsi kanteen.\n      \n      \n        Helsingin hovioikeuden tuomio 21.3.1995\n        SKOP-Rahoitus Oy valitti hovioikeuteen. Hovioikeus ei muuttanut raastuvanoikeuden päätöstä.\n        \n          Asian ovat ratkaisseet hovioikeuden jäsenet Lakovaara, Niemelä ja Mirja-Leena Nurmi, joka myös on esitellyt asian.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      SKOP-Rahoitus Oy:lle myönnettiin valituslupa. Valituksessaan SKOP-Rahoitus Oy on vaatinut hovioikeuden tuomion ja raastuvanoikeuden päätöksen kumoamista ja kanteensa hyväksymistä.\n      Liikekiinteistöjen Vuokraus Oy:n konkurssipesä ja Suomen Yhdyspankki Oy:n sijaan tullut Merita Pankki Oy yhteisesti vastasivat valitukseen.\n    \n    \n      KORKEIMMAN OIKEUDEN RATKAISU 7.2.1997\n      \n        Perustelut\n        Asiassa on kysymys osakekirjattomien osakkeiden panttauksen sitovuudesta pantiksipanijan velkojiin nähden. Oikeuskäytännössä ja -kirjallisuudessa (esimerkiksi KKO:1982-II-59 ja Erkki Havansi: Esinevakuusoikeudet, 1992, s. 148 - 149) on katsottu mainitunlaisen panttauksen sitovuuden edellyttävän velkakirjalain 31 §:n 1 momentista ja 10 §:stä ilmenevän periaatteen mukaan sitä, että panttauksesta ilmoitetaan sille yhtiölle, jonka osakkeita pantataan.\n        Puheena olevassa tapauksessa on 22.6.1988 samassa tilaisuudessa Notareal Oy myynyt omistamansa Kiinteistö Oy Juvanmalmin Läntinen Teollisuuskatu 11 -nimisen yhtiön (jäljempänä Juvanmalmi Oy) kaikki osakkeet Liikekiinteistöjen Vuokraus Oy:lle ja viimeksi mainittu yhtiö panttaussitoumuksen mukaisesti luovuttanut osakkeet SKOP-Rahoitus Oy:lle pantiksi omista veloistaan. Tilaisuudessa ovat olleet saapuvilla SKOP-Rahoitus Oy:n edustaja, Liikekiinteistöjen Vuokraus Oy:n hallituksen ainoa jäsen ja toimitusjohtaja sekä Juvanmalmi Oy:n hallituksen puheenjohtaja X, joka on myös edustanut Notareal Oy:tä.\n        Kysymyksessä olevien osakkeiden kauppa ja panttaus 22.6.1988 ovat muodostaneet sellaisen kokonaisuuden, että X on myös Juvanmalmi Oy:n hallituksen jäsenenä saanut panttauksesta tiedon sellaisella tavalla, ettei sen lisäksi enää erillisen panttausilmoituksen tekeminen Juvanmalmi Oy:n hallitukselle ole ollut tarpeen panttauksen saattamiseksi sitovaksi pantiksipanijan velkojiin nähden.\n        Edellä mainituilla perusteilla osakkeiden panttaus SKOP-Rahoitus Oy:lle sitoo Liikekiinteistöjen Vuokraus Oy:n muita konkurssivelkojia ja SKOP-Rahoitus Oy:llä on Liikekiinteistöjen Vuokraus Oy:n 13.5.1991 alkaneessa konkurssissa valvomalleen saatavalle vaatimansa etuoikeusasetuksen 3 §:n (626/47) mukainen etuoikeus.\n      \n      \n        Tuomiolauselma\n        Hovioikeuden tuomio ja raastuvanoikeuden päätös kumotaan. Vahvistetaan, että Liikekiinteistöjen Vuokraus Oy:n konkurssipesän varoista SKOP-Rahoitus Oy:lle maksettavaksi tuomittu 12 588 941 markan saatava on suoritettava etuoikeusasetuksen 3 §:n (626/47) mukaisella etuoikeudella Kiinteistö Oy Juvanmalmin Läntinen Teollisuuskatu 11 -nimisen yhtiön osakkeiden numerot 1-150 arvosta.\n        \n          Asian ovat ratkaisseet oikeusneuvokset Nikkarinen, Lindholm, Paasikoski, Pellinen ja Kitunen. Esittelijä Eero Takkunen.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1997-02-07"
  ],
  "judgmentNumber": [
    "10"
  ],
  "date": [
    "1996-05-23"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1997:10"
  ],
  "year": [
    "1997"
  ],
  "description": [
    "http://data.finlex.fi/voc/kko/fin/11556ce2",
    "http://data.finlex.fi/voc/kko/swe/b78b3121",
    "http://data.finlex.fi/voc/kko/swe/a9591291",
    "http://data.finlex.fi/voc/kko/fin/a9f9a20b"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}