{
  "@id": "sfecli:kko/1982/II144",
  "languageVersion": [
    {
      "@id": "sfecli:kko/1982/II144/fin",
      "title_fi": [
        "KKO:1982-II-144"
      ],
      "abstract_fi": [
        "\n    A oli osittain provisiopalkkaisena työntekijänä suorittanut yhtiölle myyntityötä puhelimitse (n.k. puhelinmyyjä) yhtiön toimipaikasta käsin. Koska A hankkiessaan yhtiölle ostotarjouksia ei ollut matkustanut eri paikkakunnilla tai käynyt tapaamassa asiakkaita yhtiön liikkeen sijaintipaikkakunnalla ja kun siitä ei ollut myöskään sovittu tai sitä tarkoitettu, A:ta ei pidetty kauppaedustajista annetun lain 1 §:n 3 mom:ssa tarkoitettuna myyntimiehenä.\n  "
      ],
      "hasFormat": {
        "@id": "sfecli:kko/1982/II144/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A:n kommandiittiyhtiötä B:tä vastaan ajamasta kanteesta Helsingin RO p. 25.4.1978 oli lausunut selvitetyksi, että A oli 29.5.1975 ja 11.7.1977 välisen ajan ollut työsopimuslain 1 §:n mukaisessa työsuhteessa kommandiittiyhtiön palveluksessa myyntimiehenä 1 625 markan suuruisella peruspalkalla kuukaudessa saaden lisäksi provisiota 3 penniä kilolta toimitetuista liimoista. 15.3.1977 A oli työnantajan toimesta lomautettu seuranneen huhtikuun 16 päivästä lähtien toistaiseksi menekkivaikeuksista johtuvien organisaatiomuutosten takia. A:n työsuhde oli sitten 10.6.1977, A:n ollessa edelleen lomautettuna, työnantajan toimesta irtisanottu päättyväksi seuranneen heinäkuun 11 päivänä. Edelleen RO oli katsonut selvitetyksi, että yhtiö oli suorittanut A:lle lomautusajan kuluessa palkan ja provisiotulot ajalta 15.3. - 16.4.1977 ja sittemmin vuosilomakorvauksena kanteessa vaadituilta kahdelta kuukaudelta 401 markkaa 74 penniä.\n      A oli vaatinut irtisanomisajan palkkana yhden kuukauden kiinteän palkan ja keskimääräisten kuukausittaisen provisiotulon yhteismäärän 2 885 markkaa 74 penniä, vuosilomakorvauksena hänelle jo edellä mainitun suoritetun määrän lisäksi 609 markkaa 22 penniä, odotusajanpalkkana kuuden päivän palkan mukaan laskettuna 609 markkaa 22 penniä ja jälkiprovisiona kauppaedustajista annetun lain 10 §:n 3 momentin mukaan laskettuna 3 782 markkaa 22 penniä.\n      Koska A:n oli katsottava saaneen hyväkseen työsopimuksen lakkaamista koskeneen irtisanomisajan ja sitä vastaavan irtisanomisajan palkan ja hänelle lain mukaan kuuluneen vuosilomakorvauksen ja kun A ei ollut näyttänyt yhtiön laiminlyöneen suorittaa hänelle määräajassa sellaista työsuhteesta suoritettavaa korvausta, joka oikeuttaisi hänet saamaan odotusajan palkkaa, RO soveltaen A:n työsuhteeseen kauppaedustajista annetun lain 10 §:n 2 ja 3 momentin säännöksiä oli, hyläten kanteen muilta osin, velvoittanut kommandiittiyhtiön heti suorittamaan A:lle jälkiprovisiona kanteessa vaaditut 3 782 markkaa 22 penniä 5 prosentin korkoineen haasteen tiedoksiantopäivästä 30.9.1977 lukien.\n      Helsingin HO, jonka tutkittavaksi asianosaiset olivat saattaneet jutun, t. 23.5.1979 oli tutkinut sen, ja koska A ei ollut, hankkiessaan kommandiittiyhtiölle ostotarjouksia, matkustanut eri paikkakunnilla tai käynyt tapaamassa asiakkaita yhtiön liikkeen sijaintipaikkakunnalla, vaan suorittanut myyntityötä puhelimitse yhtiön toimipaikasta käsin, A:n ei voitu katsoa toimineen kauppaedustajista 30.5.1975 annetun lain 1 §:n 3 momentissa tarkoitettuna myyntimiehenä, eikä hänellä näin ollen ollut oikeutta saman lain 10 §:n 2 momentissa tarkoitettuun jälkiprovisioon. Sen vuoksi ja koska toisaalta yhtiö oli suorittanut A:lle osan vuosilomakorvauksesta vasta 16.8.1977 eli työsuhteen päättymisen jälkeen, HO oli, muuttaen RO:n päätöstä, hylännyt A:n kanteen jälkiprovisiota koskevilta osin ja vapauttanut yhtiön suorittamasta A:lle RO:n päätöksessä mainittuja 3 782 markkaa 22 penniä ja, ottaen huomioon, että A ei ollut näyttänyt saaneensa keskimääräisinä kuukausiprovisioina, enempää kuin yhtiön RO:ssa esittämän provisioluettelon perusteella lasketut 1 238 markkaa 87 penniä, velvoittanut yhtiön työsopimuslain 22 §:n 5 momentin nojalla suorittamaan A:lle odotusajan palkkana kuuden päivän palkkaa vastaavat 687 markkaa 36 penniä 5 prosentin korkoineen haastepäivästä 30.9.1977 lukien. A:n vaatiman vuosilomakorvauksen kohdalta HO oli katsonut, ettei ollut syytä muuttaa RO:n päätöstä.\n      A pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen. Kommandiittiyhtiö vastasi hakemukseen.\n    \n    \n      \n      KKO t. myönsi muutoksenhakuluvan ja tutki jutun. A oli kommandiittiyhtiön osaksi provisiopalkkaisena työntekijänä tehnyt yhtiölle myyntityötä Helsingissä olevasta konttorista käsin puhelimitse ns. puhelinmyyjänä matkustamatta eri paikkakunnille tai käymättä tapaamassa asiakkaita myöskään Helsingissä. Ei ollut näytetty, että muusta kuin puhelimitse tehtävästä myyntityöstä olisi sovittu tai sitä tarkoitettu. A ei näin ollen ollut ollut sellainen myyntimies, jota kauppaedustajista annetun lain 1 §:ssä tarkoitettiin. Näillä ja muutoin HO:n mainitsemilla perusteilla HO:n tuomio jäi pysyväksi. A velvoitettiin suorittamaan yhtiölle korvaukseksi sillä vastauksen antamisesta KKO:ssa olleista kuluista 650 markkaa.\n      \n        Ratkaisuun osallistuneet: oikeusneuvokset Miettinen, Jalanko, Surakka ja Hiltunen sekä ylimääräinen oikeusneuvos Paasikoski\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-09-16"
  ],
  "judgmentNumber": [
    "II144"
  ],
  "date": [
    "1982-04-28"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II144"
  ],
  "year": [
    "1982"
  ],
  "description": [
    "http://data.finlex.fi/voc/kko/fin/df284735",
    "http://data.finlex.fi/voc/kko/swe/e06576a1",
    "http://data.finlex.fi/voc/kko/swe/cd648676"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}