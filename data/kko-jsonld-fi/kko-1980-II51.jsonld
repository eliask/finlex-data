{
  "@id": "sfecli:kko/1980/II51",
  "languageVersion": [
    {
      "@id": "sfecli:kko/1980/II51/fin",
      "title_fi": [
        "KKO:1980-II-51"
      ],
      "abstract_fi": [
        "\n    Tielautakunta oli aikanaan määrännyt perustettavaksi tiekunnan ja suorittanut tienpitovelvollisuuden jakamisen X:n tietä varten, josta osa oli lakkautettua maantietä mutta muu osa yksityistä tietä. Tielautakunnan sittemmin tehtyä päätöksen tieyksikköjaon muuttamisesta ja tiekunnan talousarviosta MO, jonne päätöksestä oli valitettu, oli päätöksellään, koska lakkautetun maantien käsittävää osaa X:n tiestä ei ollut tietoimituksessa määrätty käytettäväksi yksityisenä tienä eikä tielautakunnalla siten ollut toimivaltaa ratkaista tätä tienosaa koskevia asioita, kumonnut ja poistanut kaikki tielautakunnan X:n tiestä tekemät päätökset. MO ei olisi saanut kumota ja poistaa tietä koskevia jo lainvoiman saaneita päätöksiä vaan sen olisi tullut ainoastaan valitusasian ratkaistessaan ottaa huomioon, ettei tieosakkailla ollut tienpitovelvollisuutta lakkautetun maantien osalta.\n    Vrt. KKO:1972-II-9\n  "
      ],
      "hasFormat": {
        "@id": "sfecli:kko/1980/II51/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Sulkavan kunnan tielautakunta oli 5/6 1971 suorittamassaan toimituksessa määrännyt X:n yksityistielle, joka Sulkava -Lohikoski maantieltä johti Sulkaniemeen ja josta tiestä alkuosa maantieltä lähtien noin 400 metrin matkalla oli lakkautettua maantietä, perustettavaksi tiekunnan sekä suorittanut yksikköjaon ja vahvistanut osakkaiden vastattavaksi tulevat tieyksiköt. Tielautakunnan toimituksen saatua lainvoiman eräät tieosakkaat olivat kuitenkin katsoneet, ettei tienpitovelvollisuus tielautakunnan yksikköjaon mukaan jakaantunut tasapuolisesti osakkaiden kesken ja että yksikköjako loukkasi heidän oikeuttaan, minkä jälkeen X:n yksityistien tiekunta oli 6/5 1972 asettanut toimikunnan laatimaan uuden yksikköjaon sekä 15/7 1972 pitämässään kokouksessa muun muassa vahvistanut uuden talousarvion vuotta 1972 varten sekä hyväksynyt asettamansa toimikunnan laatiman uuden yksikköjaon noudatettavaksi vuoden 1971 alusta lukien. Tieosakkaan Mauri A:n valitettua viimeksi mainitusta tiekunnan kokouksen päätöksestä tielautakunta oli 10/9 1972 pitämässään kokouksessa muun muassa päättänyt, että tiekunnan oli noudatettava vuoden 1971 talousarviota, koska sanotun vuoden tilitkin tiekunta oli 3/6 1972 hyväksynyt, ja että niin ikään oli noudatettava vuotta 1972 varten vahvistettua aikaisempaa talousarviota kuitenkin siten muuttaen, että tiellä suoritettavaksi alettujen perusparannusten tekeminen siirrettiin vuonna 1973 tapahtuvaksi sekä että vuoden 1971 yksikkömaksujen kannossa oli noudatettava vuonna 1971 vahvistettuja yksikköjakoa ja kantoluetteloa ja että perusparannukseen kerätyt varat oli käytettävä sanottuun tarkoitukseen vuonna 1973, minkä lisäksi tielautakunta oli hyväksynyt tiekunnan vahvistaman uuden yksikköjaon vuoden 1973 alusta lukien noudatettavaksi.\n      B ja eräät muut tieosakkaat olivat valittaneet tielautakunnan päätöksestä Itä-Suomen MO:een ja siellä vaatineet että koska tielautakunnan pöytäkirjaa ei ollut laadittu yksityisistä teistä 28/12 1962 annetun asetuksen 38 §:n määräämällä tavalla ja tielautakunnan päätös tämänkin vuoksi olisi kumottava ja asia palautettava takaisin tielautakunnan tutkittavaksi ja ratkaistavaksi sekä koska tiekunnalla oli oikeus korjata virheellistä yksikköjakoa ja tiekunnan tuli saada itse myöskin päättää talousarviostaan olosuhteiden niin vaatiessa, tielautakunnan päätös kumottaisiin ja tiekunnan tekemät päätökset jätettäisiin voimaan taikka, ellei niin voisi tapahtua, asia palautettaisiin tielautakunnalle uutta lainmukaista käsittelyä varten. MO:ssa oli myös kuultu Mauri A:ta ja hänen vaimoaan Lyydia A:ta sekä muitakin tieosakkaita ynnä tielautakunnan puheenjohtajaa. A:n puolisot olivat vaatineet B:n ja hänen valituskumppaniensa valituksen hylkäämistä.\n      MO p. 20/5 1974 oli tutkinut jutun; ja koska kyseisestä X:n yksityistiestä noin 400 metrin matka maantieltä alkaen oli lakkautettua maantietä ja sanottu entinen tiealue oli yleisistä teistä 21/5 1954 annetun lain mukaisessa tietoimituksessa lakkautettu maantienä ja liitetty asianomaisten tilojen tiluksiin ja kun lakkautetun maantien tarvitsijoille niin ollen ei ollut pysyvää tieoikeutta mainitulla entisellä tiealueella sekä koska yksityisistä teistä annetun lain 38 §:n 2 momentin mukaan tieoikeuden määräämisen entiseen tiealueeseen tuli tapahtua tietoimituksessa ja tielautakunnalla tämän vuoksi ei ollut ollut toimivaltaa ottaa asiaa ratkaistavakseen, vaan sen olisi tullut yksityistielain 52 §:n 2 momentin mukaan osoittaa asianosaiset saattamaan kysymys tieoikeudesta tietoimituksessa käsiteltäväksi, ja kun tämän vuoksi tielautakunnan 5/6 1971 pitämä toimitus ja myöhemmät päätökset olivat oikeusvoimaa vailla, MO oli kumonnut ja poistanut X:n yksityistiestä koskevat tielautakunnan toimenpiteet.\n      Mauri ja Lyydia A pyysivät, koska lain soveltamisen kannalta muissa samanlaisissa tapauksissa oli tärkeätä saattaa asia KKO:n tutkittavaksi, oikeudenkäymiskaaren 30 luvun 3 §:n 2 kohdan nojalla lupaa hakea muutosta MO:n päätökseen ja lupahakemukseensa sisällyttivät muutoksenhakemuksen. Hakemuksen johdosta X:n yksityistien tiekunnan puolesta annettiin tiekunnalta vaaditun vastauksen ja Sulkavan kunnan tielautakunta siltä pyydetyn lausunnon.\n    \n    \n      KORKEIN OIKEUS\n      KKO p. myönsi esitetystä syystä muutoksenhakuluvan, tutki valituksen ja katsoi, ettei X:n yksityistien osakkailla ollut MO:n mainitsemasta syystä tieoikeutta kysymyksessä olevaan noin 400 metrin pituiseen tieosaan. MO ei olisi kuitenkaan tämän perusteella saanut kumota ja poistaa Sulkavan kunnan tielautakunnan mainittua yksityistietä koskevia jo lainvoiman saaneita päätöksiä, vaan sen olisi pitänyt tutkia tehdyt valitukset ja asian ratkaistessaan ottaa huomioon, ettei tieosakkailla, joilla edellä lausutun mukaisesti ei ollut tieoikeutta mainittuun tienosaan, ollut siitä koskevaa tienpitovelvollisuutta. Tämän vuoksi KKO harkitsi oikeaksi, kumoten MO:n päätöksen, palauttaa asian MO:een, jonka tuli ilmoituksesta ottaa asia uudelleen käsiteltäväkseen ja, huomioon ottaen palauttamisen syy, siinä laillisesti menetellä.\n      \n        Ratkaisuun osallistuneet: oikeusneuvokset Salervo, Jalanko, Ådahl ja Pirkko Surakka sekä ylimääräinen oikeusneuvos Pentti Surakka\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1980-05-30"
  ],
  "judgmentNumber": [
    "II51"
  ],
  "date": [
    "1979-02-02"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1980:II51"
  ],
  "year": [
    "1980"
  ],
  "description": [
    "http://data.finlex.fi/voc/kko/swe/93def45e",
    "http://data.finlex.fi/voc/kko/fin/c11784ad"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}