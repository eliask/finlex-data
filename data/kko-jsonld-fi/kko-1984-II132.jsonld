{
  "@id": "sfecli:kko/1984/II132",
  "languageVersion": [
    {
      "@id": "sfecli:kko/1984/II132/fin",
      "title_fi": [
        "KKO:1984-II-132"
      ],
      "abstract_fi": [
        "\n    Ihmisen makaamisesta maantiellä sellaisessa paikassa, jossa näkyvyys oli rajoitettu, aiheutunut tilanne ei ollut paikkaa lähestyneen auton kuljettajan ennalta arvattavissa.\n    Vrt KKO:1964-II-119\n  "
      ],
      "hasFormat": {
        "@id": "sfecli:kko/1984/II132/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Vaatimukset alioikeudessa\n        Virallinen syyttäjä oli Jämsän KO:ssa lausunut, että A oli 16.11.1980 Jämsässä kuljettaessaan maantiellä omistamaansa henkilöautoa pimeän aikana käyttänyt lähivaloja ja 70 - 80 kilometrin tuntinopeutta liukkaalla ajoradalla tilanteessa, jossa näkyvyys oli ollut rajoitettu tienkaarteen ja mäen vuoksi sekä siitä syystä, että hänen edellään kulkenut auto oli nostattanut ilmaan tiellä ollutta irtolunta. Sanotut olosuhteet huomioon ottaen A:n ajonopeus oli ollut liian suuri. Siitä oli ollut seurauksena, ettei A ollut havainnut maantiellä pituussuuntaisesti maannutta B:tä niin ajoissa, että A olisi voinut pysäyttää autonsa sen valojen valaisemalla tienosalla, vaan auto oli mennyt B:n päälle aiheuttaen B:lle niin pahoja vammoja, että hän oli heti kuollut. Tämän vuoksi syyttäjä on vaatinut, että A tuomittaisiin 4.10.1957 annetun tieliikenneasetuksen 15 §:n 1 ja 2 momentin sekä 4 momentin c ja d kohdan, 29.3.1957 annetun tieliikennelain 6 §:n 1 momentin ynnä rikoslain 21 luvun 9 §:n ja 7 luvun 1 §:n nojalla rangaistukseen yksin teoin tehdystä varomattomuudesta liikenteessä ja kuolemantuottamuksesta.\n        B:n leski C sekä B:n alaikäiset lapset D ja E äitinsä ja holhoojansa C:n kanssa edustamana olivat yhtyneet syytteeseen. Lisäksi he olivat lausuneet, että B oli puheena olevassa tilaisuudessa maannut 6,1 metriä leveällä tiellä siten, että hän oli ollut A:n ajosuunnassa kokonaan tien vasemmanpuoleisella osalla. Päälleajo seurauksineen oli siten johtunut osaksi myös siitä, ettei A ollut, kuten hänen tieliikenneasetuksen 14 §:n 1 momentin mukaisesti olisi pitänyt, kuljettanut autoaan ajosuunnassaan mahdollisimman lähellä tien oikeanpuoleista reunaa ja kokonaan sen oikeanpuoleisella osalla. A oli siten tuomittava rangaistukseen myös tuon säännöksen rikkomisen perusteella.\n        Syyttäjä oli lausunut, ettei hän yhtynyt asianomistajien tieliikenneasetuksen 14 §:n 1 momenttiin perustamaan rangaistusvaatimukseen, koska A oli ollut omalla tienpuoliskollaan siihen asti, kun hän oli ryhtynyt B:n havaittuaan jarruttamaan autoaan.\n        A syytteestä kuultuna oli kiistänyt sen. Hän oli lähestynyt tapahtumapaikkaa 70 - 80 kilometrin tuntinopeudella alentaen sen kuitenkin ennen kaarteeseen saapumistaan noin 70 kilometriksi tunnissa. Edellä ajaneen auton vuoksi hän oli joutunut käyttämään lähivaloja eikä niiden vaihtaminen kaukovaloiksi ollut ollut perusteltua sen lyhyen hetkenkään ajaksi, jolloin se kaarteen vuoksi olisi ollut mahdollista. B:n makaamisesta tiellä aiheutunut tilanne ei ollut ollut ennalta varottavissa.\n        KO oli myöntänyt C:lle maksuttoman oikeudenkäynnin ilman korvausvelvollisuutta valtiolle ja määrännyt varatuomari X:n hänen avustajakseen.\n      \n      \n        KO:n päätös 4.2.1981\n        KO oli lausunut selvitetyksi, että A oli 16.11.1980 Jämsän kaupungissa kuljettaessaan omistamaansa henkilöautoa Jämsä-Mänttä tiellä käyttäen lähivaloja ja ajaen toisen auton jäljessä tienmutkassa törmännyt autollaan B:hen, joka tällöin oli maannut tiellä miltei poikittain siten, että jalat olivat olleet A:n kulkusuunnasta katsoen vasemmalla puolella tietä muu osa kehoa suurelta osin keskiviivan oikealla puolella. Törmäyksessä B oli saanut oikeudelle esitetystä ruumiinavauspöytäkirjasta ilmenevät vammat, joiden johdosta hän oli välittömästi kuollut. Sitä vastoin KO oli lausunut jääneen näyttämättä, että tiellä makaava mies olisi ollut A:lle ennakolta varottavissa oleva kohde tai että A:n käyttämä ajonopeus tässä tilanteessa olisi ollut olosuhteisiin nähden liiallinen. Tämän vuoksi KO oli hylännyt syytteen ja määrännyt, että jutussa valtion varoista maksetut C:n avustajan palkkio ja kulujen korvaus yhteensä 1.255,32 markkaa, todistelukustannukset 246 markkaa sekä B:n ruumiinavauskustannukset 545,26 markkaa jäivät valtion vahingoksi.\n      \n      \n        Vaasan HO:n päätös 4.2.1983\n        HO, jonka tutkittavaksi virallinen syyttäjä sekä C, D ja E, viimeksi mainitut C:n edustamana, olivat saattaneet jutun, oli katsonut näytetyksi, että A oli, ajaessaan puheena olevassa tilanteessa pimeällä jäisellä tiellä, kaarteen sekä mäen rajoittaessa näkyvyyttä, lähivaloilla ja niin lähellä edellä kulkenutta autoa, ettei sen nostattaman irtolumipölyn vuoksi ollut voinut nähdä autojen välissä olevaa tienosaa selvästi, laiminlyönyt käyttää riittävän alhaista nopeutta. Siitä oli ollut seurauksena, että A:n havaittua kaarteen ja alamäen jälkeen suoralla ja tasaisella tienosalla edellä kulkeneen auton jarruvalojen palavan ja tiellä jotain, hän ei ollut ajoissa saanut autoaan pysäytetyksi tai väistetyksi oikealle, vaan hänen ryhtyessään hätäjarrutukseen auto oli samassa törmännyt kaarteen jälkeen noin 60 metrin päässä jalat vasemmalla ajokaistalla ja ylävartalo puoliksi oikealla ajokaistalla maanneeseen B:hen raahaten häntä edellään noin 40 metrin matkan, jolloin B oli saamiensa kallonmurtuman ja aivoruhjeiden vuoksi heti kuollut. Sitä vastoin HO oli katsonut jääneen näyttämättä, että A puheena olevassa onnettomuustilanteessa olisi laiminlyönyt kuljettaa autoaan niin lähellä ajoradan oikeanpuoleista reunaa kuin se tie reunassa mahdollisesti kulkevien jalankulkijoiden ja pyöräilijöiden turvallisuutta vaarantamatta oi olosuhteet huomioon ottaen ollut mahdollista. Koska A noudattamalla olosuhteisiin nähden riittävää huolellisuutta olisi voinut yliajon välttää, sen oli katsottava olleen hänen ennalta varottavissaan.\n        HO oli 4.10.1957 annetun tieliikenneasetuksen 15 §:n 1 ja 2 momentin sekä 4 momentin c ja d kohdan, 29.3.2957 annetun tieliikennelain 6 §:n 1 momentin ynnä rikoslain 21 luvun 9 §:n ja 7 luvun 1 §:n nojalla tuominnut A:n yksin teoin tehdyistä varomattomuudesta liikenteessä ja kuolemantuottamuksesta 30:een 20 markan päiväsakkoon eli maksamaan sakkoa 600 markkaa. A velvoitettiin korvaamaan valtiolle sen varoista HO:n toimesta C:n avustajalle maksettu palkkio 280 markkaa sekä KO:n toimesta valtion varoista maksetut avustajanpalkkio ja kulut yhteensä 1.255,32 markkaa ja todistelukustannukset 246 markkaa sekä valtion varoista suoritetut ruumiinavauskustannukset 545,26 markkaa eli A:n oli korvattava valtiolle kaikkiaan 2.326,58 markkaa.\n      \n    \n    \n      KORKEIN OIKEUS\n      A pyysi valituslupaa ja haki muutosta HO:n päätökseen. Valituslupa myönnettiin. Virallinen syyttäjä, sekä C, D ja E, viimeksi mainitut C:n edustamana, antoivat hakemuksen johdosta vastaukset.\n    \n    \n      KORKEIMMAN OIKEUDEN RATKAISU\n      \n        Perustelut\n        KKO katsoo selvitetyksi, että B:n kuolemaan johtanut liikennevahinko on tapahtunut HO:n päätöksessä selostetuin tavoin. Tien kaarteen ja B:n makaamispaikan välinen matka on kuitenkin saattanut olla jonkin verran lyhyempikin kuin HO:n toteamat 60 metriä ja se matka, jonka hän on raahautunut auton edessä, vastaavasti pitempi kuin 40 metriä.\n        Jutussa ei ole näytetty, että A olisi ajanut kaarteeseen suuremmalla nopeudella kuin minkä hän oli ilmoittanut. Kuten HO on todennut, jutussa ei ole näytetty sitä, että A olisi ajanut liikennesääntöjen vastaisesti liian kaukana tien oikeanpuoleisesta reunasta. Sillä seikalla, ettei A ole kaarteeseen saapuessaan ja edellä kulkeneen auton kuljettajan häikäisemisen varan hetkeksi poistuessa vaihtanut lähivaloja kaukovaloiksi, ei ole selvitetty olleen näkyvyysolosuhteiden osalta merkitystä.\n        KKO katsoo, ettei B:n makaamisesta maantiellä aiheutunut tilanne ole ollut A:n ennalta varottavissa ja ettei A:n käyttämä ajonopeus niihin olosuhteisiin nähden, jotka hänen on jutussa esitetyn selvityksen mukaan täytynyt kaarteeseen toisen auton jäljessä ajaessaan ottaa huomioon, ole ollut liikennesääntöjen vastainen. Näin ollen KKO tulee siihen tulokseen, ettei A ole aiheuttanut B:n kuolemaa ja ettei hänen ole myöskään muutoin näytetty syyllistyneen varomattomuuteen liikenteessä.\n      \n      \n        Päätöslauselma\n        H:n päätös kumotaan ja jutussa ajettu syyte hylätään sekä A vapautetaan hänelle tuomituista rangaistuksesta ja korvausvelvollisuudesta. HO:n päätöksessä luetellut kustannukset yhteensä 2.326,58 markkaa jäävät valtion vahingoksi.\n      \n      \n        Avustajan palkkio\n        Maksuttomasta oikeudenkäynnistä annetun lain nojalla maksetaan valtion varoista varatuomari X:lle C:n avustamisesta KKO:ssa 650 markkaa, jotka niin ikään jäävät valtion vahingoksi.\n        \n          Ratkaisuun osallistuneet: oikeusneuvokset Ailio, Hämäläinen, Riihelä ja af Hällström sekä ylimääräinen oikeusneuvos Setälä\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-07-10"
  ],
  "judgmentNumber": [
    "II132"
  ],
  "date": [
    "1984-02-13"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II132"
  ],
  "year": [
    "1984"
  ],
  "description": [
    "http://data.finlex.fi/voc/kko/fin/5b7c2f8a",
    "http://data.finlex.fi/voc/kko/swe/93cf37c1"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}