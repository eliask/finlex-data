{
  "@id": "sfecli:kko/1985/II119",
  "languageVersion": [
    {
      "@id": "sfecli:kko/1985/II119/fin",
      "title_fi": [
        "KKO:1985-II-119"
      ],
      "abstract_fi": [
        "\n    Australiassa kuollut A oli yleistestamentilla määrännyt omaisuutensa Suomen kansalaiselle B:lle. B:n oikeus hänelle testamentissa määrättyyn omaisuuteen riippui siitä, oliko A kuollessaan ollut Suomen vai muun maan kansalainen ja oliko testamentti, jota ei ollut valvottu Suomessa, saatettu voimaan hänen kotimaassaan päteväksi katsottavalla tavalla.\n    Kun oli ollut epäselvää, minkä maan kansalainen A oli ollut, alioikeuden olisi pitänyt huolehtia siitä, että tästä seikasta hankittiin saatavissa oleva selvitys. B:n tästä hankkima selvitys, joka oli toimitettu KKO:een vasta muutoksenhakuajan jälkeen, otettiin OK 30 luvun 7 ja 18 §:n nojalla huomioon.\n  "
      ],
      "hasFormat": {
        "@id": "sfecli:kko/1985/II119/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Karstulan kihlakunnanoikeudessa\n        B ja hänen myötäpuolensa, joille 1.11.1976 kuollut A oli 24.7.1972 tekemällään testamentilla määrännyt omaisuutensa, ovat C:lle 27.10.1982 toimitetun haasteen nojalla lausuneet, että D oli 11.3.1945 vahvistetulla kauppakirjalla myynyt ulkomailla olleen veljensä A:n omistaman puolet Kyyjärven kunnan Kyyjärven kylässä olevasta Juholan tilasta RN:o 28:16 ottolapselleen C:lle. Koska D:llä ei ollut ollut A:n valtuutusta myydä kiinteistönosuutta, mistä myös C oli ollut tietoinen, eikä laillista kiinteistönkauppaa ollut syntynyt, B ja hänen myötäpuolensa ovat vaatineet, että mainittu kiinteistönkauppa ja sen perusteella C:lle 7.9.1945 annettu lainhuuto puoleen Juholan tilasta julistettaisiin mitättömiksi. Lisäksi B ja hänen myötäpuolensa ovat vaatineet oikeudenkäyntikulujensa korvaamista.\n      \n      \n        Vastaus\n        C on lausunut, ettei B:llä ja hänen myötäpuolillaan ollut puhevaltaa asiassa, koska testamenttia ei ollut perintökaaren mukaan valvottu Suomen tuomioistuimessa. C on myös kiistänyt kanteen ja vaatinut oikeudenkäyntikulujensa korvaamista.\n      \n      \n        Kihlakunnanoikeuden päätös 15.9.1983\n        Kihlakunnanoikeus on katsonut selvitetyksi, että 1.11.1976 Australiassa kuollut A oli 24.7.1972 tehnyt Australiassa testamentin sisarensa E:n lasten B:n ja hänen myötäpuoliensa hyväksi. B:n tai hänen myötäpuoltensa ei ollut näytetty valvoneen kysymyksessä olevaa testamenttia, vaikka heidän, koska tapaukseen oli sovellettava Suomen lakia, olisi tullut näin tehdä. Siten heillä ei ollut jutussa puhevaltaa eikä oikeutta vaatia kanteessa tarkoitetun kiinteistönkaupan ja sen perusteella annetun lainhuudon julistamista mitättömiksi. Sen vuoksi kihlakunnanoikeus on perintökaaren 14 luvun 2 §:n 1 momentin ja oikeudenkäymiskaaren 10 luvun 2 §:n 3 momentin nojalla hylännyt B:n ja hänen myötäpuoltensa kanteen kokonaisuudessaan. B ja hänen myötäpuolensa on velvoitettu yhteisvastuullisesti suorittamaan C:lle korvaukseksi oikeudenkäyntikuluista 2.600 markkaa.\n      \n      \n        Vaasan hovioikeuden päätös 27.9.1984\n        Hovioikeus, jossa B ja hänen myötäpuolensa olivat hakeneet muutosta, on lausunut, että A:n oli katsottava siihen nähden, ettei hänen kansalaisuudestaan ollut muuta näytetty, olleen kuollessaan Suomen kansalainen. Kihlakunnanoikeuden päätöksessä mainittuun testamenttiin oli siten sovellettava Suomen lakia. Näin ollen ja kun B ja hänen myötäpuolensa eivät olleet valvoneet A:n tekemää, kihlakunnanoikeuden päätöksessä tarkoitettua testamenttia tai muutenkaan näyttäneet, että heille olisi syntynyt testamenttiin perustuva oikeus A:n kuolinpesään ja siten oikeus vaatia kanteessa tarkoitetun kiinteistönkaupan ja sen perusteella annetun lainhuudon julistamista mitättömiksi, hovioikeus on, muuttaen kihlakunnanoikeuden päätöstä, jättänyt B:n ja hänen myötäpuoltensa kanteen tutkimatta. B ja hänen myötäpuolensa on velvoitettu yhteisvastuullisesti suorittamaan C:lle korvaukseksi vastinekuluista hovioikeudessa 700 markkaa.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      B ja hänen myötäpuolensa ovat pyytäneet valituslupaa ja vaatineet, että hovioikeuden päätös kumotaan ja kanne hyväksytään tai että juttu palautetaan uudelleen käsiteltäväksi sekä että C velvoitetaan korvaamaan heidän oikeudenkäyntikulunsa. B ja hänen myötäpuolensa ovat 19.12.1984 Korkeimpaan oikeuteen antaneet kirjoituksen ja sen ohessa selvityksen, jonka mukaan A oli ollut kuollessaan Australian kansalainen, C on antanut häneltä valituslupahakemuksen sekä mainitun kirjoituksen johdosta pyydetyn vastauksen. C on katsonut, etteivät B ja hänen myötäpuolensa saaneet vedota vasta Korkeimpaan oikeuteen antamaansa lisäselvitykseen, koska he olisivat voineet tehdä sen jo alemmissa oikeuksissa, ja vaatinut, että hovioikeuden päätös pysytetään tai että kanne joka tapauksessa hylätään. Vielä C on vaatinut oikeudenkäyntikulujensa korvaamista.\n      Korkeimman oikeuden pyynnöstä ulkoasiainministeriö on toimittanut 6.3.1985 selvityksen, jonka johdosta asianosaisille on varattu tilaisuus selityksen antamiseen. B ja hänen myötäpuolensa ovat antaneet selityksen.\n      Valituslupa on myönnetty 14.3.1985.\n    \n    \n      KORKEIMMAN OIKEUDEN RATKAISU\n      Korkein oikeus ottaa oikeudenkäymiskaaren 30 luvun 7 ja 18 §:n nojalla huomioon tänne 19.12.1984 annetussa kirjoituksessa esitetyn, A:n kansalaisuutta koskevan selvityksen, koska jo kihlakunnanoikeuden olisi pitänyt joko hankkia tai vaatia jutun kantajia esittämään tuo saatavissa ollut selvitys, joka on tarpeen ratkaistaessa viran puolesta tutkittavaa kysymystä siitä, onko B:llä ja hänen myötäpuolillaan puhevalta jutussa.\n      Esitetyn selvityksen mukaan A, joka on tehnyt testamentin Australiassa, on ollut kuollessaan Australian kansalainen. Kun Australian viranomaiset olivat pitäneet testamenttia pätevänä ja katsoneet, että se oli siellä saatettu voimaan asianmukaisesti testamentinsaajien B:n ja hänen myötäpuoltensa ei ole ollut tarpeen valvoa testamenttia. Suomen tuomioistuimessa saattaakseen voimaan testamenttiin perustuvan oikeutensa. Tämän vuoksi kannetta ei olisi pitänyt jättää tutkimatta hovioikeuden päätöksessä mainituilla perusteilla.\n      Hovioikeuden ja kihlakunnanoikeuden päätökset kumotaan ja juttu palautetaan Karstulan kihlakunnanoikeuteen ilmoituksesta uudelleen käsiteltäväksi.\n      \n        Ratkaisuun osallistuneet: oikeusneuvokset Leivonen, Takala, Hämäläinen, Nikkarinen ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II119"
  ],
  "referenceToLegislation": [
    "http://data.finlex.fi/eli/sd/1734/4"
  ],
  "description": [
    "http://data.finlex.fi/voc/kko/swe/17fac214",
    "http://data.finlex.fi/voc/kko/fin/dd1be771"
  ],
  "judgmentNumber": [
    "II119"
  ],
  "date": [
    "1985-05-02"
  ],
  "issued": [
    "1985-07-08"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}