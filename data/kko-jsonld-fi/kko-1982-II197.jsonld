{
  "@id": "sfecli:kko/1982/II197",
  "languageVersion": [
    {
      "@id": "sfecli:kko/1982/II197/fin",
      "title_fi": [
        "KKO:1982-II-197"
      ],
      "abstract_fi": [
        "\n    Osamaksukaupasta ann. lain säännöksiä ei sovellettu sopimukseen, jonka kohteena oli toisen maalla oleva teollisuusrakennus.\n    Po. rakennuksen vuokrausta ja lunastamista koskevissa sopimuksissa ei ollut ehtoa sen tapauksen varalta, että sopimukset raukesivat. Sopimussuhteesta katsottiin johtuneen, että rakennuksen lunastamiseksi suoritetut maksuosuudet oli, sopimusten rauettua maksajan konkurssin johdosta, palautettava konkurssipesälle. Kun rakennuksen omistaja ei ollut näyttänyt kärsineensä vahinkoa sopimusten raukeamisesta, maksuosuudet määrättiin palautettaviksi kokonaisuudessaan.\n  "
      ],
      "hasFormat": {
        "@id": "sfecli:kko/1982/II197/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A Oy:n konkurssipesä oli B Oy:lle 5.7.1978 tiedoksi toimitetun haasteen nojalla Kajaanin RO:n lausunut, että A Oy oli 25.3.1976 päivätyllä kirjallisella vuokrasopimuksella vuokrannut B Oy:ltä Kajaanin kaupungissa tontilla X sijaitsevan 6 597 neliömetrin suuruisen teollisuusrakennuksen 20 vuoden ajaksi sopimuksentekohetkellä 56 085 markan suuruisesta kuukausivuokrasta, josta hoitokustannusten osuus 11 004 markkaa ja pääomamenojen osuus 45 081 markkaa. Sopimuksen mukaan vuokran määrän perusteena olivat vuokranantajalle investoinnista aiheutuneet todelliset kustannukset ja vuokran määrään vaikuttivat pääomamenot sekä hoito- ja ylläpitokustannukset. B Oy:llä oli oikeus tarkistaa vuokran määrää vuosittain sekä muulloinkin pääomaja hoitokustannusten oleellisesti muuttuessa. Samana päivänä tehdyllä kirjallisella lunastussopimuksella A Oy oli sitoutunut lunastamaan omakseen mainitussa vuokrasopimuksessa tarkoitetun teollisuusrakennuksen vuokra-ajan kuluessa. Lunastussopimuksen mukaan lunastushintana käytettiin B Oy:lle kyseisen investoinnin aiheuttamien kustannusten määrää, joka ilmenisi vuokrasopimuksen liitteestä, ja lunastushintaa vähennettiin vuokra-ajan kestäessä vuokran yhteydessä perityillä pääomamenojen kuoletusosien summalla, jolle ei laskettu korkoa. Omistusoikeuden lunastettavaan rakennukseen oli lunastussopimuksen mukaan määrä siirtyä A Oy:lle lunastushinnan tultua maksetuksi. Kun A Oy oli 28.2.1978 omasta hakemuksestaan asetettu konkurssiin, se oli siihen mennessä suorittanut mainituin tavoin vuokraan sisältynyttä lunastusosuutta yhteensä 553 577 markkaa. B Oy:n vaatimuksesta oli 13.2.1978 tehty ja A Oy:n puolesta allekirjoitettu sopimus, jossa A Oy oli sitoutunut ja suostunut siihen, että B Oy:llä oli oikeus niin halutessaan käyttää mainittua lunastusosuuksista kertynyttä vuokrasummaa erääntyneiden ja vastaisuudessa erääntyvien vuokrasaataviensa ja näiden korkojen maksuun. Sopimuksessa oli nimenomaan todettu, että lunastusmaksuihin käytettyä osuutta oli maksettu mainitut 553 577 markkaa. Lunastussopimuksen mukaan A Oy olisi tullut 20 vuoden kuluttua teollisuusrakennuksen omistajaksi maksettuaan kaikki lunastusosuudet. Sopimuksessa ei ollut määräystä sen varalta, että A Oy maksettuaan osan lunastusosuuksista joutuisi konkurssiin tai ei muutoin pystyisi täyttämään lunastussitoumuksen vaatimuksia. A Oy:n jouduttua konkurssin takia lopettamaan toimintansa B Oy oli kieltäytynyt palauttamasta A Oy:n konkurssipesälle suoritettuja lunastusosuuksia, Kun B Oy näin ollen saisi perusteetonta etua jo suoritettujen lunastusosuuksien osalta ja pääsisi konkurssissa muita velkojia edullisempaan asemaan, A Oy:n konkurssipesä oli vaatinut, että B Oy velvoitettaisiin suorittamaan konkurssipesälle saamansa perusteeton etu 553 577 markkaa 6 prosentin korkoineen 28.2.1978 alkaen.\n      B Oy:n vastustettua kannetta sillä perusteella, ettei vuokrasopimusta ja siihen liittyvää lunastussopimusta tehtäessä edellytetty osaakaan lunastusosuuksista palautettavaksi vuokramiehelle ja että lunastusosuuden erottaminen vuokrasta johtui yksinomaan A Oy:n verotuksellisten ja kirjapidollisten syiden vuoksi, RO p. 20.2.1979 oli lausunut selvitetyksi, että A Oy:n ja B Oy:n kesken oli tehty vuokrasopimuksen esisopimus sekä edellä selostetut vuokra- ja lunastussopimukset, mitkä sopimukset olivat syntyneet asianosaisten neuvottelujen tuloksena, ja että A Oy:n toimitusjohtaja oli B Oy:n hallituksen jäsenenä voinut vaikuttaa sopimuksen sanamuotoon sekä ettei lunastussopimuksen edellyttämää liitettä investointikustannusten määrästä ollut ilmeisesti valmistettu. Vaikka A Oy oli maksanut vuokrasopimuksessa pääomamenoksi kutsuttua vuokran osaa kanteessa mainitut 553 577 markkaa, RO, ottaen huomioon etteivät asianosaiset olleet sopineet kuoletusosien palauttamisesta vuokralaiselle siinä tapauksessa, että vuokrasopimus purkautuisi ennen sopimuksessa mainittua aikaa tai ennen kuin rakennuksen omistusoikeus olisi siirtynyt, ja ettei tämän maininnan poisjättämisen ollut näytetty johtuneen huomaamattomuudesta, sekä lisäksi että A oli saanut verotuksessa hyväkseen vuokra- ja lunastussopimusten mukaisen lunastusehdon nojalla teollisuusrakennuksesta asianmukaiset poistot ja verohuojennukset, että B Oy:lle oli vuokrasopimuksen ennenaikaisesta päättymisestä aiheutunut rakennuksen osalta sekä arvon alennusta että hukkainvestointia ainakin yhtä paljon kuin A Oy oli suorittanut pääomakustannuksia ja että B Oy:n muut vuokralaiset olivat maksaneet kunkin rakennuksen rakennuskustannukset huomioon ottaen samansuuruisen vuokran kuin A Oy, vaikka niiden sopimuksiin ei sisältynyt lunastusehtoa, oli hylännyt kanteen.\n      Itä-Suomen HO, jonka tutkittavaksi A Oy:n konkurssipesä oli saattanut jutun, t. 19.6.1980 oli tutkinut sen. Koska B Oy:n ja A Oy:n välillä 25.3.1976 tehdyn vuokrasopimuksen ja siihen liittyvän samana päivänä tehdyn lunastussopimuksen, joita oli arvosteltava yhtenä kokonaisuutena, tarkoituksena oli ollut, että A Oy oli tuleva kysymyksessä olevan teollisuushallin omistajaksi, HO oli osamaksukaupasta annetun lain 1 §:n 2 momentin nojalla katsonut, että sanotun lain säännöksiä oli sovellettava kysymyksessä olevaan sopimussuhteeseen. Sen vuoksi ja kun vuokrasopimus oli purkautunut 30.6.1978 eikä B Oy:n ja A Oy:n välillä ollut toimitettu osamaksukaupasta annetun lain 3 §:ssä tarkoitettua tilitystä, HO, kumoten RO:n päätöksen, oli hylännyt kanteen ennenaikaisena.\n      Pyytäen valituslupaa A Oy:n konkurssipesä haki muutosta HO:n tuomioon. Lupa myönnettiin ja B Oy antoi siltä hakemuksen johdosta pyydetyn vastauksen.\n    \n    \n      \n      KKO t. tutki jutun ja katsoi, että kysymyksessä olevissa sopimuksissa tarkoitettu, maapohjaan kiinteästi perustettu teollisuusrakennus ei ollut sellainen irtain esine, jonka takaisin ottamiseen soveltuisivat osamaksukaupasta annetun lain menettelysäännökset. B Oy:n ja A Oy:n välillä ei siten ollut ollut sellaista sopimussuhdetta, johon olisi sovellettava sanotun lain säännöksiä.\n      B Oy:n ja B Oy:n välillä tehdyissä vuokrasopimuksessa ja lunastussopimuksessa, joiden kohtuullisuuden suhteen sinänsä asianosaisilla ei ollut ollut muistuttamista, oli jäänyt määrittelemättä asianosaisten välien selvittely siinä tapauksessa, että sopimukset raukeaisivat. Kun näin oli tapahtunut A Oy:n 28.2.1978 alkaneen konkurssin johdosta, sopimusten tavoitteet olivat puolin ja toisin jääneet saavuttamatta. B Oy:lle oli kuitenkin jäänyt hyväkuntoinen teollisuushalli edelleen käytettäväksi ja yhtiön oli näytetty saaneen sen välittömästi A Oy:n konkurssin jälkeen vuokratuksi uudelle yrittäjälle. A Oy:n lunastusoikeus teollisuushalliin oli rauennut. Arvioitaessa sopimusten vaikutuksia muuttuneessa tilanteessa oli myös merkityksellistä, että niissä luonteeltaan tähän rinnastettavissa tapauksissa, joihin oli sovellettava osamaksukaupasta annetun lain säännöksiä, esineen myyjällä ei ollut takaisinottamisen tapahtuessa oikeutta pitää kaikkea sitä, mikä hänelle oli esineestä suoritettu. Sen vuoksi ja kun B Oy ei ollut näyttänyt, että sille olisi aiheutunut vahinkoa sopimusten raukeamisesta, KKO katsoi sopimussuhteesta johtuvan, että A Oy:n suorittamat, konkurssipesän kanteessa tarkoitetut pääomaosuuksien kuoletusosat kuuluivat konkurssipesälle.\n      Edellä lausutuilla perusteilla KKO, kumoten HO:n tuomion ja RO:n päätöksen, velvoitti B Oy:n suorittamaan A Oy:n konkurssipesälle kanteessa vaaditut 553 577 markkaa 5 prosentin korkoineen 5.7.1978 lukien.\n      \n        Ratkaisuun osallistuneet: oikeusneuvokset Salervo, Mälkki ja Hiltunen sekä ylimääräiset oikeusneuvokset Karetie ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-12-31"
  ],
  "judgmentNumber": [
    "II197"
  ],
  "date": [
    "1982-02-09"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II197"
  ],
  "year": [
    "1982"
  ],
  "description": [
    "http://data.finlex.fi/voc/kko/swe/c2313be7",
    "http://data.finlex.fi/voc/kko/fin/bebc3b91",
    "http://data.finlex.fi/voc/kko/fin/bae24a51",
    "http://data.finlex.fi/voc/kko/swe/a53a28eb",
    "http://data.finlex.fi/voc/kko/fin/e71d145d"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}