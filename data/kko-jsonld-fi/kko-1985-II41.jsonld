{
  "@id": "sfecli:kko/1985/II41",
  "languageVersion": [
    {
      "@id": "sfecli:kko/1985/II41/fin",
      "title_fi": [
        "KKO:1985-II-41"
      ],
      "abstract_fi": [
        "\n    Työntekijän kuukausipalkka oli työsopimuksessa sovittu siinä mainittua valtion virkamiesten palkkausluokkaa vastaavaksi ja palkkatarkistukset suoritettaviksi noudattaen yleisiä palkankorotuksia. Kun oli jäänyt näyttämättä, että työnantaja olisi sitoutunut noudattamaan valtion virkaehtosopimuksen määräyksiä lomarahan suorittamisesta tai että työsuhteessa olisi vakiintunut käytännöksi sanotunlaisen lomarahan maksaminen, työntekijällä ei ollut oikeutta lomarahaan.\n    Ään.\n  "
      ],
      "hasFormat": {
        "@id": "sfecli:kko/1985/II41/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Porin raastuvanoikeus on sairaanhoitaja A:n ja laboratoriohoitaja B:n kanteesta 19.8.1983 julistamassaan päätöksessä lausunut selvitetyksi, että A ja B olivat olleet toistaiseksi voimassa olleessa työsopimussuhteessa Laboratorio ja fysikaalinen hoitolaitos Porin Vitro -nimiseen kommandiittiyhtiöön, jonka vastuunalainen yhtiömies oli sairaanhoitaja C, A 14.10. ja B 15.10.1974 allekirjoitetun työsopimuksen nojalla samasta lokakuusta alkaen kumpikin 30.4.1982 saakka, jolloin päättyviksi C oli viimeksi pääasiallisesti laboratoriotehtävissä toimineiden A:n ja B:n työsopimukset irtisanonut sen vuoksi, että yhtiön laboratorio-osasto oli tuottanut tappiota. Raastuvanoikeus on edelleen katsonut selvitetyksi, että B ja yhtiö olivat 2.4.1982 kirjallisesti sopineet B:n työsuhteen päättymisestä sanotun kuukauden lopussa todeten sanotun osaston toiminnan tappiollisuuden ja B ilmoittanut samalla, ettei hänellä ollut mitään vaateita työsuhteen päättymisen johdosta.\n      A:n ja B:n työsopimusten mukaan vuonna 1974 A:n alkupalkka 1.638 markkaa kuukaudessa oli vastannut valtion yleisen virkaehtosopimuksen mukaista palkkaluokkaa A 16/2 ja B:n alkupalkka 1.837 markkaa kuukaudessa oli vastannut palkkaluokkaa A 18/3. Palkkatarkistukset työsopimusten mukaan oli suoritettava vuosittain noudattaen yleisiä palkankorotuksia. A:n ja B:n työsopimuksissa oli vielä sovittu, että vuosilomapalkka ja lomaltapaluuraha maksettiin voimassa olevan vuosilomalain mukaan. Toisaalta raastuvanoikeus on katsonut selvitetyksi, että jo vuosia oli yhtiössä ollut käytäntö, että vanhempien työntekijöiden, joihin A ja B kuuluivat, palkat oli sidottu valtion V-taulukoihin ja että palkankorotuksetkin seurasivat V-taulukon mukaisia korotuksia ja että A:lle ja B:lle oli elokuun palkanmaksun yhteydessä maksettu lomaltapaluurahaa ja sittemmin lomarahaa valtion yleisen virkaehtosopimuksen määräyksien mukaisesti. A:n ja B:n työsuhteiden päättyessä yhtiö ei ollut kuitenkaan maksanut lomakorvauksesta laskettavaa lomarahaa. Vaikka valtion yleistä virkaehtosopimusta ei ollutkaan työsopimuslain 17 §:n mukaan noudatettava työehtosopimuksena A:n ja B:n työalalla, heidän ja yhtiön välillä jo pitkään noudatetun käytännön perusteella tämän virkaehtosopimuksen mukainen menettely lomarahan osalta oli katsottava tulleen \"hiljaisesti\" heidän työsopimustensa ehdoksi. B:nkään ei voitu katsoa edellä mainitulla sopimuksella luopuneen oikeudestaan lomarahaan. Sen vuoksi raastuvanoikeus on velvoittanut kommandiittiyhtiön ja C:n yhteisvastuullisesti suorittamaan A:lle ja B:lle, kummallekin erikseen, lomarahaa määrältään oikeaksi myönnetyt 2.762 markkaa 50 penniä. Koska työsuhteesta johtuneiden saatavien suoritus oli työsuhteen päättyessä viivästynyt, raastuvanoikeus on lisäksi velvoittanut yhtiön ja C:n yhteisvastuullisesti suorittamaan A:lle ja B:lle odotusajan palkkaa kummallekin 6 päivältä määrältään oikeaksi myönnetyt 1.214 markkaa 30 penniä eli molemmille erikseen kaikkiaan 3.976 markkaa 80 penniä 5 prosentin korkoineen ajalta 7.3.1983 - 7.7.1983 sekä 8.7.1983 lukien 16 prosentin korkoineen täyden maksun tapahtumiseen saakka sekä korvaamaan kantajien yhteiset oikeudenkäyntikulut 3.500 markalla.\n      Turun hovioikeus, jonka tutkittavaksi kommandiittiyhtiö ja C olivat saattaneet jutun, on tuomiossaan 23.3.1984 katsonut, ettei ollut syytä muuttaa raastuvanoikeuden päätöstä muulla tavoin kuin että yhtiö ja C velvoitettiin suorittamaan korkoa A:lle ja B:lle maksettaviksi tuomituille määrille raastuvanoikeuden tuomitseman koron asemasta 5 prosenttia haasteen tiedoksiantopäivästä 7.3.1983 lukien.\n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Kommandiittiyhtiö ja C ovat pyytäneet valituslupaa ja valituksenaan vaatineet kanteen hylkäämistä kokonaan sekä oikeudenkäyntikulujensa korvaamista jutusta.\n      Kommandiittiyhtiölle ja C:lle on myönnetty valituslupa 6.6.1984. A ja B ovat antaneet heiltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Kommandiittiyhtiön toiselta sekä A:n ja B:n toiselta puolen allekirjoittamissa työsopimuksissa on määrätty vuosiloma annettavaksi työntekijäin vuosilomalain mukaan sekä vuosilomapalkka ja lomaltapaluuraha maksettavaksi vuosilomalain mukaisesti. Vuosilomalaissa ei ole säännöksiä lomaltapaluurahasta eikä lomarahasta. Kannetta ei ole perustettu mihinkään työehtosopimusmääräykseen. Näyttämättä on jäänyt, että kommandiittiyhtiö olisi sitoutunut noudattamaan valtion virkaehtosopimuksen määräyksiä lomarahan suorittamisesta tai että asianosaisten välisessä työsuhteessa olisi vakiintunut käytännöksi sanotun virkaehtosopimuksen mukaisen lomarahan maksaminen ja että oikeus siihen siten tuollakin perusteella olisi tullut työsuhteen ehdoksi.\n      \n      \n        Tuomiolauselma\n        Raastuvanoikeuden päätös ja hovioikeuden tuomio kumotaan. A:n ja B:n kanteet hylätään. Kommandiittiyhtiö ja C vapautetaan maksuvelvollisuudesta jutussa. Asian laadun vuoksi kommandiittiyhtiö ja C saavat pitää jutusta olleet kulunsa vahinkonaan.\n      \n      \n        Eri mieltä olevien jäsenten lausunnot\n        Oikeusneuvos Mörä: Vakiintuneen käytännön mukaan kommandiittiyhtiö on maksanut A:lle ja B:lle lomarahaa kulloinkin voimassa olleen valtion yleisen virkaehtosopimuksen mukaisesti. Sanotunlainen lomarahan suorittamisvelvollisuus on siten tullut A:n ja B:n työsuhteen vuoksi. B ei ole raastuvanoikeuden mainitsemalla sopimuksella luopunut oikeudestaan lomarahaan. Yhtiö on sen vuoksi velvollinen maksamaan A:lle ja B:lle lomarahan asianomaisen virkaehtosopimuksen mukaisesti myös heidän työsuhteittensa päättyessä. Tämän vuoksi jätän hovioikeuden tuomion lopputuloksen pysyväksi. Kommandiittiyhtiön ja C:n velvoitan yhteisvastuullisesti korvaamaan A:lle ja B:lle heillä vastauksen antamisesta täällä olleet yhteiset kulut 1.200 markalla.\n        Oikeusneuvos Miettinen: Olen samaa mieltä kuin oikeusneuvos Mörä.\n      \n      \n        Ratkaisuun osallistuneet: oikeusneuvokset Takala, Hämäläinen ja af Hällström\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II41"
  ],
  "description": [
    "http://data.finlex.fi/voc/kko/fin/f28a6de1",
    "http://data.finlex.fi/voc/kko/swe/3f875c9c",
    "http://data.finlex.fi/voc/kko/fin/2424fb47",
    "http://data.finlex.fi/voc/kko/swe/a6424e9f"
  ],
  "judgmentNumber": [
    "II41"
  ],
  "date": [
    "1984-09-26"
  ],
  "issued": [
    "1985-03-12"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}