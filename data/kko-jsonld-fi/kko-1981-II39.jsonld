{
  "@id": "sfecli:kko/1981/II39",
  "languageVersion": [
    {
      "@id": "sfecli:kko/1981/II39/fin",
      "title_fi": [
        "KKO:1981-II-39"
      ],
      "abstract_fi": [
        "\n    Kysymys tahallisen rikoksen (pahoinpitely) johdosta tuomittavan vahingonkorvauksen sovittelusta VahL 2 luvun 1 §:n 2 mom:n ja 6 luvun 1 §:n nojalla. Täysi korvaus tuomittiin.\n  "
      ],
      "hasFormat": {
        "@id": "sfecli:kko/1981/II39/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallisen syyttäjän ja Pirjo A:n asianomistajana ajamasta syytteestä Kymin KO p. 19.1.1978 oli lausunut selvitetyksi, että Juha B oli 21.3.1976 Helsingin kaupungissa eräässä asunnossa 1) tahallaan useita kertoja avokämmenellä kasvoihin lyömällä aiheuttanut A:lle verenpurkaumia kasvoihin ja 2) tahallaan ainakin neljä kertaa nyrkillä lyönyt A:ta vartaloon, jolloin A oli kaatunut saaden vammoja päähänsä ja menettäen tajuntansa sekä eräällä laivalla 3) 12.3.1977 Ison-Britanian ja Pohjois-Irlannin Yhdistyneessä Kuningaskunnassa Glasgowin kaupungissa tahallaan nyrkillä lyömällä A:ta kasvoihin ja potkimalla häntä sekä repimällä hiuksista aiheuttanut A:lle verenpurkaumia kasvoihin ja kehoon ja avohaavan huuleen sekä kovan aivokalvon alaisen viivästyneen verenpurkauman vasempaan ohimoseutuun, minkä lisäksi A:n hammasproteesi oli rikkonut, ja 4) 20.3.1977 Ruotsin Kuningaskunnassa Hälsingborgin kaupungissa tahallaan nyrkillä lyömällä aiheuttanut A:lle verenpurkaumia päähän ja kasvoihin. Sen vuoksi ja kun 1) ja 2) kohdassa sekä 3) ja 4) kohdassa mainittuja tekoja keskenään oli pidettävä saman rikoksen jatkamisena, ottaen huomioon, että 3) kohdassa mainitulla rikoksella oli tahallisesti aiheutettu vakava sairaus ja 4) kohdassa mainittua tekoa rikokseen johtaneet ja siitä ilmenevät seikat kokonaisuudessaan oli pidettävä törkeänä, KO oli rikoslain 21 luvun 5 §:n 1 momentin, 7 luvun 2 §:n ja 6 luvun 1 §:n nojalla tuominnut B:n a) jatketusta pahoinpitelystä 3 kuukaudeksi ja b) jatketusta törkeästä pahoinpitelystä 8 kuukaudeksi vankeutta eli rangaistukset yhdistettyinä 9 kuukauden vankeusrangaistukseen sekä määrännyt yhdistetyn rangaistuksen ehdolliseksi päätöksessä mainituin koetusajoin.\n      B oli velvoitettu suorittamaan A:lle korvaukseksi lääkkeistä, sairaalakuluista ja lääkärintodistuksista 231,40, matkakuluista 238, sairaalaan hankituista tossuista 39, tyynystä 29,50, kahdesta päähineestä 58,50 ja turbaanista 29, yläleuan kokoproteesista 700 sekä kivusta ja särystä 8 000 markkaa sekä työansion menetyksestä 29.3.1977 - 31.5.1978 väliseltä ajalta 2 900 markan mukaan kuukaudelta laskien yhteensä 40 793,33 markkaa, mistä oli vähennettävä B:n jo maksamat 750 markkaa ja A:lle sairaalassaoloajalta 29.3. - 27.5.1977 tullut elinkustannusten säästö 50 markan mukaan päivältä laskien 3 000, eli korvausta yhteensä 46 368 markkaa 73 penniä, mille oli suoritettava korkoa 5 prosenttia 15.11.1977 lukien. Lisäksi B:n tuli suorittaa A:lle korvaukseksi oikeudenkäyntikuluista 300 markkaa.\n      Kouvolan HO, jonka tutkittavaksi A ja B olivat saattaneet jutun, p. 22.5.1979 oli katsonut selvitetyksi, että B oli KO:n päätöksen perusteluosan 1 ja 2 kohdissa mainituin tavoin tahallaan pahoinpidellyt A:ta, mutta näyttämättä jääneen, että sanottuja pahoinpitelyjä olisi pidettävä törkeinä. Koska A oli ilmoittanut nämä rikokset syytteeseen pantaviksi vasta 16.5.1977 eli myöhemmin kuin vuoden kuluttua niiden tapahtumisesta, oli syyteoikeus rikoslain 8 luvun 6 §:n 1 momentin nojalla vanhentunut. Edelleen HO oli katsonut, että B oli törkeästi tahallaan pahoinpidellyt A:ta KO:n päätöksen perusteluosan 3 ja 4 kohdassa kerrotuin tavoin ja seurauksin ja että B:lle sanotusta rikoksesta tuomittua rangaistusta oli korotettava, jotta se olisi oikeudenmukaisessa suhteessa teon vahingollisuuteen ja vaarallisuuteen. B oli siis tahallisesti aiheuttanut A:lle koituneet henkilö- ja esinevahingot. B:n velvoittamista suorittamaan vahingoista täysi korvaus oli kuitenkin pidettävä kohtuuttoman raskaana huomioon ottaen hänen syyllisyysasteensa ja hänen oman toimeentulonsa sekä A:n ja B:n varallisuusolot. Erityisistä syistä oli myös kohtuullista alentaa korvauksia, kun A oli jatkanut seurustelua ja asunut B:n kanssa Suomessa ja mainitussa laivassa sekä näin menetellessään antautunut tietämäänsä vaaraan vaikka pahoinpitely oli näytetty alkaneen ainakin 21.3.1976, sekä A:n KO:n päätöslauselman 2 kohdassa ensiksi kuvattua pahoinpitelyä edeltäneen oman käyttäytymisen huomioon ottaen. Näillä perusteilla HO oli katsonut, että korvauksia oli soviteltava yhdellä kolmasosalla. Mitä vielä tuli vaatimuksiin A:n työansion menetyksen kohdalla, HO oli mainitsemillaan perusteilla päätynyt siihen, että tuo menetys oli laskettava 2 600 markan kuukausipalkan mukaan.\n      Edellä mainituilla perusteilla HO oli, muuttaen KO:n päätöstä, hylännyt syytteen a) kohdassa mainitusta rikoksesta ja vapauttanut B:n hänelle siitä tuomitusta rangaistuksesta sekä korottanut B:lle b) kohdassa mainitusta rikoksesta tuomitun rangaistuksen 1 vuodeksi vankeutta, joka rangaistus määrättiin ehdolliseksi HO:n päätöksen antopäivästä alkavin ja 19.1.1980 päättyvin koetusajoin. Rangaistus voitiin määrätä pantavaksi täytäntöön, jos B koetusaikana teki rikoksen, josta hänet tuomittiin vankeusrangaistukseen.\n      Hyläten A:n korvausvaatimukset enemmälti HO oli velvoittanut B:n suorittamaan A:lle korvaukseksi lääkkeistä, sairaalakuluista ja lääkärintodistuksista 249 markkaa, rikotuista vaatteista 600 markkaa, matkakuluista 159 markkaa, sairaalatarvikkeista 104 markkaa, hammasproteesista 467 markkaa, ja kivusta ja särystä 5 334 markkaa sekä työansion menetyksestä 24 449 markkaa eli yhteensä 31 362 markkaa, mistä on vähennettävä KO:n mainitsemat 3 750 markkaa, joten B:n suoritettavaksi jäi 27 612 markkaa 5 prosentin korkoineen 15.11.1977 lukien.\n      A ja B pyysivät lupaa hakea muutosta HO:n päätökseen ja lupahakemuksiinsa sisällyttivät muutoksenhakemukset.\n    \n    \n      KORKEIN OIKEUS\n      KKO p. myönsi muutoksenhakuluvan ja tutki jutun. B:n oli selvitetty 12. ja 20.3.1977 A:ta HO:n päätöksessä lausutuin tavoin pahoinpitelemällä tahallaan aiheuttaneen tälle päätöksessä selostetut vammat sekä ensin mainittuna päivänä niin ikään tahallaan vahingoittaneen A:n omaisuutta.\n      Vahingonkorvauslain 2 luvun 1 §:n 2 momentin mukaan oli tahallisesti aiheutettu vahinko korvattava täysimääräisesti, jollei erityisistä syistä harkita kohtuulliseksi alentaa korvausta. Saman lain 6 luvun 1 §:n nojalla voitiin vahingonkorvaus kohtuuden mukaan sovitella, jos vahingon kärsineen puolelta oli myötävaikutettu vahinkoon.\n      B:n toimeentulosta esitetty selvitys osoitti toisaalta, että täyden korvauksen suorittaminen ei muodostunut B:lle ylivoimaiseksi ja että toisaalta korvauksen alentaminen olisi A:n kannalta kohtuutonta. B:n tekoihin ei liittynyt seikkoja, joiden perusteella niitä voitaisiin pitää osaksikaan oikeutettuina tai jotka muutenkaan vähentäisivät tekojen moitittavuutta. Seurustelun jatkamista ja A:n asumista yhdessä kihlakumppaninsa B:n kanssa ei voitu pitää A:n taholta tietoisena antautumisena pahoinpitelyn vaaraan eikä siis myötävaikutuksena pahoinpitelyllä hänelle aiheutettuihin vahinkoihin.\n      Tämän vuoksi ja kun korvausten alentamiseen tai sovittelemiseen ei ollut näytetty muutakaan laillista perustetta, KKO harkitsi oikeaksi muuttaa HO:n päätöstä siten, että B velvoitettiin HO:n tuomitsemien määrien asemesta maksamaan A:lle korvaukseksi lääkkeistä, sairaalakuluista ja lääkärintodistuksista 374 markkaa 40 penniä, rikotuista vaatteista B:n niiden arvoksi myöntämät 900 markkaa, matkakuluista 238 markkaa, sairaalatarvikkeista 156 markkaa, hammasproteesista 700 markkaa, työansion menetyksestä HO:n päätöksessä tarkoitetulta ajalta ja siinä mainitun perusteen mukaan laskettuna 36 660 markkaa sekä kivusta ja särystä 8 000 markkaa eli yhteensä 47 028 markkaa 40 penniä, mistä oli vähennettävä HO:n mainitsemat 3 750 markkaa. B:n suoritettavaksi A:lle jäi tältä osin näin ollen 43 278 markkaa 40 penniä HO:n päätöksessä lausutuin tavoin laskettavine korkoineen. Työansion menetyksestä tuomitusta korvauksesta oli kuitenkin vähennettävä, mitä A vammansa perusteella kysymyksessä olevalta ajalta mahdollisesti oli saanut tai sai päivärahaa sairausvakuutuslain nojalla. Muilta osin HO:n päätös jäi voimaan.\n      \n        Ratkaisuun osallistuneet: oikeusneuvokset Miettinen, Ådahl, Nybergh ja Lehtonen sekä ylimääräinen oikeusneuvos Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-04-03"
  ],
  "judgmentNumber": [
    "II39"
  ],
  "date": [
    "1980-08-06"
  ],
  "referenceToLegislation": [
    "http://data.finlex.fi/eli/sd/1974/412"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II39"
  ],
  "year": [
    "1981"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}