{
  "@id": "sfecli:kko/1981/II110",
  "languageVersion": [
    {
      "@id": "sfecli:kko/1981/II110/fin",
      "title_fi": [
        "KKO:1981-II-110"
      ],
      "abstract_fi": [
        "\n    Jutussa, jossa ei ollut riitaa työehtosopimuksen soveltamisesta kantajan työsuhteeseen, tuomioistuimen ei tullut viran puolesta tutkia, oliko työehtosopimusta pidettävä TSL 17 §:n 1 mom:ssa tarkoitettuna ns. yleissitovana työehtosopimuksena.\n    Ään\n  "
      ],
      "hasFormat": {
        "@id": "sfecli:kko/1981/II110/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli kommandiittiyhtiölle B:lle ja sen vastuunalaiselle yhtiömiehelle C:lle 28.1.1978 tiedoksi toimitetun haasteen nojalla Kajaanin RO:ssa lausunut, että hän oli ollut yhtiön palveluksessa 28.8.1977 alkaen kunnes työsuhde oli yhtiön toimesta irtisanottu päättymään 21.10.1977 työn vähyyden vuoksi. Peltialan työehtosopimuksen 22 §:n 5 momentin soveltamisohjeen mukaan työntekijälle oli maksettava lomaltapaluuraha työsuhteen päättyessä maksettavaan vuosilomalain 10 §:n mukaiseen lomakorvaukseen myös silloin, kun työsuhde irtisanottiin työn vähyyden vuoksi. Työsopimuslain 17 §:n 1 momentin perusteella yhtiö oli velvollinen suorittamaan A:lle myös lomaltapaluurahan. A:lle oli kuitenkin maksettu vain lomakorvaus ilman lomaltapaluurahaa. Sen vuoksi ja kun A:lle ei ollut siten suoritettu kaikkia työsuhteesta johtuvia saatavia työsuhteen päättyessä, A oli vaatinut yhtiön ja sen vastuunalaisen yhtiömiehen C:n velvoittamista yhteisvastuullisesti suorittamaan hänelle lomaltapaluurahana 50 prosenttia vuosilomapalkasta 341 markasta eli 170,50 markkaa sekä odotusajan palkkana kuudelta päivältä 528 markkaa, molemmat määrät 6 prosentin korkoineen 21.10.1977 lukien.\n      Yhtiön ja C:n vastustettua kannetta sillä perusteella, että työsopimus A:n kanssa oli tehty määräajaksi eikä A:ta ollut irtisanottu työn vähyyden vuoksi, RO p. 21.2.1978, koska A:n työhön ottamiseen ja työsuhteen päättymiseen liittyvien olosuhteiden perusteella oli pääteltävissä, että A:n työsuhde oli ollut määräaikainen, eikä lomaltapaluurahaa sen vuoksi työsuhteen päättyessä ollut suoritettava, oli hylännyt kanteen.\n      Itä-Suomen HO, jonka tutkittavaksi A oli saattanut jutun, t. 10.4.1980 oli tutkinut sen. Koska työsopimuslain 17 §:n 1 momentissa tarkoitetulta alan valtakunnalliselta työehtosopimukselta edellytettiin, jotta sitä olisi vähimmäisehtojen määrittämisessä noudatettava yleissitovana, sellaista edustavuutta asianomaisella työalalla, että sopimuksen työehtosopimuksen mukaiseen soveltamispiiriin, huomioon ottaen työehtosopimuslain 4 §:n säännökset, kuului ainakin noin puolet alan työntekijöistä eikä A ollut näyttänyt, että kanteessa mainittu työehtosopimus olisi kysymyksessä olevana aikana soveltamispiirinsä puolesta täyttänyt sanotun vaatimuksen, eikä yhtiö siis ollut velvollinen maksamaan A:lle lomaltapaluurahaa, HO oli jättänyt, asian RO:n päätöksen lopputuloksen varaan.\n      Pyytäen valituslupaa A haki muutosta HO:n tuomioon. Lupa myönnettiin. Yhtiö ja C yhteisesti antoivat näiltä hakemuksen johdosta pyydetyn vastauksen.\n    \n    \n      KORKEIN OIKEUS\n      KKO t. tutki jutun. Jutussa ei ollut asianosaisten välillä ollut riitaa, siitä oliko HO:n tuomiossa kerrottua työehtosopimusta sovellettava A:n työsuhteeseen, vaan ainoastaan siitä, oliko A:n työsopimus ollut määräaikainen vai toistaiseksi voimassa oleva. HO:n ei siten olisi tullut viran puolesta lausua tuomiossaan siitä, oliko työehtosopimusta pidettävä työsopimuslain 17 §:n 1 momentissa tarkoitettuna työehtosopimuksena, eikä siis perustaa ratkaisuaan seikkaan, johon ei ollut vedottu. A:n ja yhtiön välisen sopimuksen tarkoituksesta kävi ilmi, että työsopimus oli ollut määräaikainen. A ei ollut kiistänyt yhtiön ja C:n jutussa ilmoittamaa seikkaa, että työehtosopimuksen mukaan yhtiön ei tullut maksaa A:lle lomaltapaluurahaa, mikäli työsopimusta oli pidettävä määräaikaisena. Näillä perusteilla KKO harkitsi oikeaksi jättää asian HO:n tuomion lopputuloksen varaan. A velvoitettiin suorittamaan yhtiölle ja C:lle yhteisesti korvaukseksi näillä vastauksen antamisesta KKO:ssa olleista kuluista 650 markkaa.\n      \n        Eri mieltä olevien jäsenten lausunnot\n        Oikeusneuvos Lindholm: olen samaa mieltä kuin enemmistö siitä, ettei HO:n olisi tullut viran puolesta lausua työehtosopimuksen sovellettavuudesta A:n työsuhteeseen. Koska HO on perustanut ratkaisunsa seikkaan, johon ei ollut vedottu, eikä ole antanut lausuntoa siitä riidanalaisesta kysymyksestä, oliko A:n työsopimus määräaikainen vai toistaiseksi voimassa oleva, harkitsen oikeaksi, poistaen HO:n tuomion, palauttaa jutun HO:een uutta lainmukaista käsittelyä varten. Äänestyksen tuloksen johdosta velvollisena lausumaan pääasiasta olen KKO:n tuomiolauselmasta ilmenevällä kannalla.\n        Oikeusneuvos Takala: tutkin jutun. Siltä osin, kuin on kysymys työehtosopimuksen sovellettavuuden ratkaisemisesta viran puolesta, olen samaa mieltä kuin enemmistö. Pääasian osalta katson, etteivät kommandiittiyhtiö ja C ole näyttäneet, että A:n kysymyksessä oleva työsuhde olisi sovittu määräaikaiseksi, ja että työsopimus niin ollen on katsottava tehdyn olemaan voimassa toistaiseksi. Harkitsen oikeaksi, poistaen HO:n tuomion ja kumoten RO:n päätöksen, velvoittaa yhtiön ja C:n yhteisvastuullisesti suorittamaan A:lle lomaltapaluurahana vaaditut 170 markkaa 50 penniä 6 prosentin korkoineen 21.10.1977 lukien sekä, koska A:n työsuhteesta johtuvien saatavien suoritus tältä osin siten on työsuhteen päättyessä viivästynyt, odotusajan palkkana kuudelta päivältä vaaditut 528 markkaa 5 prosentin korkoineen haastepäivästä 28.1.1978 lukien.\n      \n      \n        Ratkaisuun osallistuneet: oikeusneuvokset Jalanko ja Surakka sekä ylimääräinen oikeusneuvos Mäkinen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-09-01"
  ],
  "judgmentNumber": [
    "II110"
  ],
  "date": [
    "1981-01-22"
  ],
  "subject": [
    "http://data.finlex.fi/common/Rikosasia"
  ],
  "referenceToLegislation": [
    "http://data.finlex.fi/eli/sd/1994/763/luku/5/pykala/17"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II110"
  ],
  "year": [
    "1981"
  ],
  "description": [
    "http://data.finlex.fi/voc/kko/swe/94888a75"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}