{
  "@id": "sfecli:kko/1995/50",
  "languageVersion": [
    {
      "@id": "sfecli:kko/1995/50/fin",
      "title_fi": [
        "KKO:1995:50"
      ],
      "abstract_fi": [
        "\n    Lapsen elatusavun suuruutta määrättäessä otettiin huomioon elatuksesta lapsen kotipaikassa Virossa aiheutuvat kustannukset.\n  "
      ],
      "hasFormat": {
        "@id": "sfecli:kko/1995/50/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Helsingin raastuvanoikeudessa\n        A 5.11.1988 syntyneen B:n huoltajana vaati isyyden vahvistamista koskevan kanteen yhteydessä C:n velvoittamista maksamaan B:lle elatusapua 1 000 markkaa kuukaudessa taannehtivasti 1.7.1989 lukien.\n      \n      \n        Vastaus\n        C vastusti taannehtivan elatusavun määräämistä perusteettomana ja vaati elatusavun määräämistä lapsen asuinmaan kustannustason mukaan 200 markaksi kuukaudessa kanteen vireillepanosta lukien.\n      \n      \n        Raastuvanoikeuden päätös 30.8.1993\n        A:n ja C:n työkyvystä, mahdollisuudesta osallistua ansiotyöhön ja käytettävissä olevien varojen määrästä esitetyn selvityksen perusteella ja ottaen huomioon asianosaisten lakiin perustuvan muun elatusvastuun, raastuvanoikeus piti kohtuullisena elatusavun määränä ajalta 1.7.1989 -3.1.1993 kertakaikkista korvausta 10 000 markkaa ja 4.1.1993 lukien 800 markkaa kuukaudessa, jota määrää oli lapsen kannalta katsoen pidettävä riittävänä suhteessa C:n elatuskykyyn. Riittävyyttä oli arvosteltava Suomen kustannustason mukaan, kun elatuskustannuksista ja kustannustason vakaudesta Virossa ei ollut esitetty luotettavaa selvitystä.\n        Tämän vuoksi raastuvanoikeus lapsen elatuksesta annetun lain säännösten nojalla velvoitti C:n suorittamaan elatusapuna B:lle ajalta 1.7.1989 - 3.1.1993 10 000 markkaa ja 800 markkaa kuukaudessa haasteen tiedoksiantopäivästä 4.1.1993 lukien, jo erääntyneet erät heti ja vastedes kuukausittain etukäteen siihen saakka, kunnes lapsi täyttää 18 vuotta tai asiasta toisin määrätään.\n      \n      \n        Helsingin hovioikeuden tuomio 1.6.1994\n        C valitti hovioikeuteen.\n        Hovioikeus ei muuttanut raastuvanoikeuden päätöstä.\n        \n          Asian ovat ratkaisseet hovioikeuden jäsenet Lakovaara, Piira ja Martimo. Esittelijä Markku Saarikoski.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      C:lle myönnettiin valituslupa. Valituksessaan C toisti hovioikeudessa vaatimansa.\n      A vastasi valitukseen.\n    \n    \n      KORKEIMMAN OIKEUDEN RATKAISU 24.3.1995\n      \n        Perustelut\n        B:n C:hen kohdistama elatusapuvaatimus on eräistä kansainvälisluontoisista perheoikeudellisista suhteista annetun lain 21 §:n nojalla ratkaistava Suomen lain mukaan.\n        Lapsen elatuksesta annetun lain 1 §:n mukaan lapsella on oikeus riittävään elatukseen. Se käsittää lapsen kehitystason mukaisten aineellisten ja henkisten tarpeiden tyydyttämisen, lapsen tarvitseman hoidon ja koulutuksen sekä tästä aiheutuvat kustannukset. Vanhemmat vastaavat viimeksi mainitun lain 2 §:n mukaan lapsen elatuksesta kykynsä mukaan ja vanhempien elatusvastuun laajuutta arvioitaessa on otettava huomioon myös seikat, joiden johdosta lapsen elatuksesta aiheutuvat kustannukset ovat vähäiset.\n        Säännöksistä ilmenee, että lapsen elatuksen tarvetta, elatuksen riittävyyttä ja vanhempien elatuskykyä arvioitaessa on otettava huomioon tosiasiallinen tilanne ja kustannukset. B:n ja hänen äitinsä A:n kotipaikka on Virossa. Lapsen elatuksesta Virossa aiheutuvista kustannuksista ei ole esitetty seikkaperäistä selvitystä. On kuitenkin yleisesti tunnettua, että yleinen kustannustaso on Virossa olennaisesti alhaisempi kuin Suomessa. Tämän vuoksi hovioikeuden ja raastuvanoikeuden vahvistamaa kuukausittaista elatusapua alennetaan.\n        Kertakaikkisen elatusavun suorittamiseen velvoittaminen ajalta 1.7.1989 - 3.1.1993 hovioikeuden tuomiosta ja raastuvanoikeuden päätöksestä ilmenevällä tavalla on lapsen elatuksesta annetun lain 10 §:n 3 momentissa tarkoitetulla tavalla kohtuullista.\n      \n      \n        Tuomiolauselma\n        Hovioikeuden tuomiota ja raastuvanoikeuden päätöstä muutetaan siten, että C:n maksettavaksi 4.1.1993 lukien määrätty elatusapu alennetaan 500 markaksi kuukaudessa. C ei ole saava takaisin, mitä hän raastuvanoikeuden päätöksen perusteella on ehkä suorittanut B:lle. Muilta osin alempien oikeuksien ratkaisut jäävät pysyviksi.\n        \n          Asian ovat ratkaisseet presidentti Heinonen sekä oikeusneuvokset Haarmann, Raulos ja Tulokas sekä ylimääräinen oikeusneuvos Vuori. Esittelijä Anneli Tuomola.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1995:50"
  ],
  "description": [
    "http://data.finlex.fi/voc/kko/swe/be48c9fd",
    "http://data.finlex.fi/voc/kko/fin/af1a31b5"
  ],
  "judgmentNumber": [
    "50"
  ],
  "date": [
    "1995-01-26"
  ],
  "issued": [
    "1995-03-24"
  ],
  "creator": [
    "http://data.finlex.fi/common/KKO"
  ],
  "year": [
    "1995"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}