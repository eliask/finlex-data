{
  "@id": "sfecli:kko/1985/II163",
  "languageVersion": [
    {
      "@id": "sfecli:kko/1985/II163/fin",
      "title_fi": [
        "KKO:1985-II-163"
      ],
      "abstract_fi": [
        "\n    Alioikeuden pöytäkirjaan rikosjutussa julistetun päätöksen jälkeen merkityn, rangaistukseen tuomittujen suullisesti tekemän tyytymättömyyden ilmoituksen laajuus oli tulkinnanvarainen. Hovioikeuden olisi ilmoituksen laajuutta tulkitessaan ollut otettava huomioon mitä syytetyt olivat syytteen johdosta alioikeudessa ja muutoksenhakemuksessaan hovioikeudessa lausuneet.\n  "
      ],
      "hasFormat": {
        "@id": "sfecli:kko/1985/II163/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Keuruun kihlakunnanoikeus on virallisen syyttäjän ja lääninveroviraston syytteestä 15.6.1982 julistamassaan päätöksessä, samalla kun se on erottanut korvausta koskevan vaatimuksen rikosasiasta erilliseksi asiaksi, katsonut selvitetyksi, että sittemmin konkurssiin asetetun P Oy:n toimitusjohtajana Pentti N ja hallituksen jäsenenä Jukka A olivat yhdessä erään kolmannen henkilön kanssa 18.12.1976 allekirjoitetulla kauppasopimuksella ostaneet eräältä kommandiittiyhtiöltä P Oy:lle kaksi yhteensä ainakin 65.000 markan arvoista autoa. Osasuoritukseksi oli annettu kaksi osakeyhtiön omistamaa yhteensä ainakin 30.000 markan arvoista autoa ja loppu välirahasta oli sovittu suoritettavaksi siten, että osakeyhtiö suoritti kommandiittiyhtiölle toimialaansa kuuluvia asennustöitä ilman veloitusta, mitkä asennustyöt osakeyhtiö sitten loppuvuodesta 1976 oli suorittanut. Osakeyhtiön kirjanpitoon oli kuitenkin liitetty toinen samaa kauppaa koskeva 21.12.1976 allekirjoitettu kauppasopimus, jonka mukaan osakeyhtiö suoritti kyseisestä autokaupasta välirahaa vain 8.500 markkaa, joten osakeyhtiön vuoden 1976 kirjanpitoon oli jätetty tulouttamatta, urakkasummana ainakin 26.500 markkaa. Sen vuoksi kihlakunnanoikeus on rikoslain 38 luvun 11 §:n 1 momentin nojalla tuominnut N:n veropetoksesta 100:aan 35 markan määräiseen päiväsakkoon eli maksamaan sakkoa 3.500 markkaa ja A:n saman lainkohdan nojalla samoin veropetoksesta niin ikään 100:aan 41 markan määräiseen päiväsakkoon eli maksamaan sakkoa 4.100 markkaa.\n      N ja A ovat kihlakunnanoikeuden pöytäkirjan merkinnän mukaan \"heti päätöksen julistamisen jälkeen ilmoittaneet tyytymättömyytensä rangaistuksien osalta.\"\n      Vaasan hovioikeus, jonka tutkittavaksi N ja A yhteisesti olivat valittamalla saattaneet jutun, on päätöksessään 2.10.1984 lausunut, että N ja A olivat ilmoittaessaan tyytymättömyytensä kihlakunnanoikeuden päätökseen rajoittaneet tyytymättömyyden ilmoituksensa koskemaan vain heille tuomittuja rangaistuksia. Tämän vuoksi muutoksenhakemukset on hovioikeudessa jätetty oikeudenkäymiskaaren 25 luvun 5 §:n 1 momentin nojalla tutkimatta siltä osin kuin he olivat vaatineet, että heitä vastaan ajettu syyte kokonaan hylätään. Hovioikeus on lausunut edelleen, että kihlakunnanoikeuden päätöksessä tarkoitetulla teollaan N ja A ovat tahallaan aiheuttaneet sen, että 26.500 markan tuloa vastaava vero ja jäänyt maksuun panematta. Sen vuoksi ja viitaten muutoin kihlakunnanoikeuden päätöksessä mainittuihin perusteisiin hovioikeus ei ole muuttanut kihlakunnanoikeuden päätöstä.\n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMET\n      N ja A ovat pyytäneet valituslupaa ja vaatineet hovioikeuden päätöksen kumoamista ja asian palauttamista hovioikeuteen, koska hovioikeus oli alioikeudessa tehtyä tyytymättömyyden ilmoitusta erheellisesti tulkiten jättänyt tutkimatta vaatimuksen syytteiden hylkäämisestä. Valituslupa on myönnetty 8.2.1985. Virallinen syyttäjä on antanut häneltä pyydetyn vastauksen. Keski-Suomen lääninverovirasto ei ole antanut siltä pyydettyä vastausta.\n    \n    \n      KORKEIMMAN OIKEUDEN RATKAISU\n      \n        Perustelut\n        N ja A ovat kihlakunnanoikeudessa kiistäneet, että he olisivat syytteessä kerrotulla teolla syyllistyneet veropetokseen. He ovat tosin myöntäneet, että P Oy:n kirjanpitoon oli jäänyt tuossa yhteydessä eräs määrä tulouttamatta, mutta katsoneet, ettei sillä menettelyllä ollut ollut mahdollista kavaltaa kyseisenä verovuonna valtiolta veroa. He ovat vaatineet, että syyte veropetoksesta hylättäisiin kokonaan. Tämän vaatimuksensa he ovat toistaneet valituksessaan hovioikeudelle.\n        Tyytymättömyydenilmoitus on ollut sanonnaltaan epäselvä eikä kihlakunnanoikeuden puheenjohtaja ole kehottanut syytettyjä täsmentämään sitä. Asianyhteydestä ja ottaen huomioon edellä kerrotun syytteen kiistämisen on kuitenkin pääteltävissä, että syytetyt olivat tarkoittaneet ilmoittaa tyytymättömyyttä kihlakunnanoikeuden päätökseen myös siltä osin kuin heidän oli katsottu asiassa syyllistyneen rikokseen. Näin ollen hovioikeus on menetellyt virheellisesti perustaessaan ratkaisunsa muutoksenhakemuksen tutkimisen osalta yksinomaan tulkinnanvaraisen tyytymättömyyden ilmoituksen sanontaan.\n      \n      \n        Päätöslauselma\n        Hovioikeuden päätös kumotaan ja asia palautetaan hovioikeuteen, jonka tulee ilmoituksetta ottaa se käsiteltäväkseen ja huomioon ottaen palautuksen syy jutussa laillisesti menetellä.\n        \n          Ratkaisuun osallistuneet: oikeusneuvokset Saarni-Rytkölä, Ådahl, Nybergh, Hiltunen ja Aro\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II163"
  ],
  "judgmentNumber": [
    "II163"
  ],
  "date": [
    "1985-03-28"
  ],
  "issued": [
    "1985-10-17"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}