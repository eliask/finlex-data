{
  "@id": "sfecli:kko/1981/II41",
  "languageVersion": [
    {
      "@id": "sfecli:kko/1981/II41/fin",
      "title_fi": [
        "KKO:1981-II-41"
      ],
      "abstract_fi": [
        "\n    Toissijaiset perilliset olivat ennen viimeksi eläneen puolison jälkeen toimitettua ositusta ja perinnönjakoa kohdistaneet PK 3 luvun 3 §:n 2 mom:ssa tarkoitetun palautuskanteen sekä viimeksi eläneen puolison perilliseen A:han että erääseen henkilöön B:hen, joka ei ollut viimeksi eläneen puolison kuolinpesän osakas. A:han kohdistettuna kanne hylättiin ennenaikaisena, koska hänen kohdaltaan vasta edellä mainituissa osituksessa ja perinnönjaossa voitiin todeta, minkä määräisenä ja mistä omaisuudesta vastike oli suoritettava. B:n osalta kanne sitä vastoin tutkittiin ja juttu ratkaistiin.\n    Ään\n  "
      ],
      "hasFormat": {
        "@id": "sfecli:kko/1981/II41/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Alfhilda, Hilma, Lempi, Sulo ja Tyyne E olivat A:lle 13.3.1972 ja B:lle 16.3.1972 tiedoksi toimituttamansa haasteen nojalla Heinolan RO:ssa lausuneet, että heidän veljensä, 23.1.1968 kuolleen Eino D:n ja hänen 4.4.1971 kuolleen vaimonsa Ida D:n, jotka oli vihitty avioliittoon 1.10.1921, avioliitto oli ollut lapseton. Kuollessaan oli Eino D jättänyt jälkeensä, paitsi Ida D:tä, niin sanottuina toissijaisina perillisinä mainitut sisaruksensa. Eino ja Ida D olivat 28.10.1934 tehneet kirjallisen testamentin, jonka mukaan toisen heistä kuoltua eloon jäänyt sai täyden omistusoikeuden kaikkeen pesän omaisuuteen ja omaisuus oli viimeksi eläneen jälkeen jaettava Eino ja Ida D:n perillisten kesken puoliksi kumpaisenkin perilliselle. Tämän niin sanotun rajoitetun omistusoikeustestamentin Ida D oli 11.3.1968 valvonut RO:ssa. Eino D:n kuoltua kuului hänen kuolinpesäänsä yhteiskäytössä olleet tilat X ja Y. Tilat olivat olleet yhteispinta-alaltaan noin 25,5 hehtaaria ja silloisilta verotusarvoiltaan vain 29 948,47 markkaa. Kun otettiin huomioon tilojen palstojen laatu ja niiden sijainti Heinolan kaupungin asemakaava-alueella, oli niiden käypä arvo jo tuolloin ollut yhteensä ainakin 550 000 markkaa. Lisäksi pesään kuuluneen tilan Z, jonka arvoksi Eino D:n jälkeen toimitetussa perunkirjoituksessa oli arvioitu 3 000 markkaa, todellinen arvo tuolloin oli ollut ainakin 30 000 markkaa. Lisäksi Eino D:n kuolinpesään oli kuulunut rahaa, talletuksia, arvopapereita ja erilaista muuta irtainta omaisuutta poistojen vähentämisen jälkeen 79 458,12 markan arvosta, joten Eino D:n kuolinpesän säästö oli ollut ainakin 659 458,12 markkaa. Edelleen Alfhilda E myötäpuolineen oli lausunut, että Ida D oli leskeksi jäätyään 9.11.1969 vahvistetulla kauppakirjalla, joka kauppa oli ollut täysin lahjan luontoinen, myynyt tiloista X ja Y kaksi palstaa S ja T sekä tilan Z veljelleen A:lle 30 000 markan rahasuoritusta ja 200 markan kuukausittain suoritettavaa eläkettä vastaan, mikä eläke lainhuudatusta haettaessa oli arvioitu 18 000 markaksi, joten A:n maksama kauppahinta oli arvioitu 48 000 markaksi. Tässä kaupassa oli Ida D pidättänyt itselleen tilaan Y kuuluneen palstan U sillä olleine rakennuksineen. Todellisuudessa olivat palstat S ja T kaupanteon hetkellä ja jo Eino D:n kuollessakin olleet yhteensä ainakin 300 000 markan arvoisia ja tila Z ainakin 30 000 markan arvoinen. A puolestaan oli yhdessä vaimonsa kanssa lahjoittanut 7.5.1970 päivätyllä lahjakirjalla tilan Z kahdelle pohjalleen. Ida D oli puolestaan lahjoittanut 25.4.1970 vahvistetulla lahjakirjalla edellä mainitussa kaupassa itselleen tilasta Y pidättämänsä edellä sanotun palstan U 19.1.1970 ottolapseksi ottamalleen kasvattilapselleen, 8.2.1929 syntyneelle B:lle. Puheena olevan B:lle tapahtuneen lahjoituksen arvo oli tuolloin ja jo Eino D:n kuollessa ollut ainakin 250 000 markkaa. Vielä Alfhilda E myötäpuolineen oli lausunut, että edellä mainitut A:n kanssa tehty lahjaan rinnastettava kauppa ja B:lle tapahtunut lahjoitus oli tehty ottamatta asianmukaisesti huomioon ensiksi kuolleen Eino D:n perillisten oikeutta ja, kun jäämistön arvo oli Ida D:n jälkeen 22.5.1971 toimitetussa perunkirjoituksessa arvioitu 57 128,39 markaksi, oli Ida D siten aiheuttanut omaisuutensa olennaisen vähentymisen. Kun A oli jo Eino D:n eläessä ja Ida D:n jäätyä leskeksi hoitanut Eino ja Ida D:n asioita ja muun muassa ollut heidän jälkeensä toimitetuissa perunkirjoituksissa toisena uskottuna miehenä ja kun hän itse omisti maata Heinolan kaupungissa ja kun B oli Eino ja Ida D:n monivuotinen kasvattipoika, niin ja kun A ja B olivat olleet tietoisia siitä, että Eino D oli tarkoittanut, että puolet Eino ja Ida D:n omaisuudesta oli mentävä Eino D:n perillisille, olivat A ja B tienneet, että sanotut kauppa ja lahjoitus loukkaisivat Eino D:n perillisten oikeutta. Kun Ida D:n jäämistö oli ollut arvoltaan vain edellä sanotut 57 128,39 markkaa eikä hänen kuolinpesänsä varoista voitu suorittaa Alfhilda E:lle ja hänen asiakumppaneilleen vastiketta heidän pesäosuutensa vähentymisestä, niin Alfhilda E ja hänen myötäpuolensa olivat perintökaaren 3 luvun 3 §:n nojalla vaatineet, että A ja B velvoitettaisiin joko suorittamaan heille, A, joka oli puheena olevalla kaupalla saanut Ida D:ltä omaisuutta ainakin 330 000 markan arvosta 48 000 markalla ja siis lahjana ainakin 282 000 markkaa, lahjasta Alfhilda E:lle ja hänen asiakumppaneilleen kuuluvana puolet eli 141 000 markkaa ja B puolet kysymyksessä olevalla lahjakirjalla saamansa 250 000 markan arvoisen omaisuuden arvosta eli 125 000 markkaa, kumpikin erä 5 prosentin korkoineen haasteen tiedoksiantopäivästä, tai palauttamaan saamansa lahjat kokonaisuudessaan jakoon.\n      Alfhilda E:n oikeudenkäynnin kestäessä 9.8.1972 kuoltua ja hänen poikiensa Aarre ja Aulis E:n hänen oikeudenomistajinaan otettua jutussa puhevallan ja jatkettua kannetta kohdaltaan sekä A:n ja B:n kiistettyä kanteen ja väitettyä, että koskei Alfhilda E myötäpuolineen ollut valvonut testamenttia, jonka valvonta-aika oli jo päättynyt, eikä Ida D:n kuolinpesässä ollut toimitettu ositusta eikä perinnönjakoa, kannetta ei voitu ottaa tutkittavaksi, RO oli väitepäätöksellä 30.10.1972, huomioon ottaen perintökaaren 14 luvun 1 §:n säännökset, joiden mukaan puheena olevan testamentin oli katsottava tulleen valvotuksi myös Alfhilda E:n ja hänen asiakumppaniensa hyväksi, ja saman kaaren 3 luvun 3 §:n säännökset, joiden mukaisesti kysymyksessä olevan kanteen edellytyksenä ei voitu pitää toimitettua ositusta ja perinnönjakoa, hylännyt väitteen. Itse asiasta 5.3.1973 julistamassaan lopullisessa päätöksessä RO oli lausunut selvitetyksi, että Ida D oli kanteessa selostetun keskinäisen testamentin, jonka Ida D oli 11.3.1968 asianmukaisesti valvonut, perusteella saanut 23.1.1968 kuolleen miehensä Eino D:n jälkeen omistusoikeuden muun muassa kanteessa mainittuihin tiloihin X, Y ja Z. Edelleen RO oli lausunut selvitetyksi, että Ida D oli 9.11.1969 vahvistetulla kauppakirjalla myynyt sanotut tilat, tilaan Y kuulunutta palstaa U lukuun ottamatta, veljelleen A:lle 30 000 markan kauppahinnasta ja Ida D:lle suoritettavaa, kauppakirjassa lähemmin mainittua 18 000 markan arvoiseksi arvioitua eläkettä vastaan sekä 25.4.1970 vahvistetulla lahjakirjalla lahjoittanut edellä mainittuun tilaan Y kuuluneen palstan U ottolapselleen B:lle. Sen vuoksi ja kun esitetyn selvityksen perusteella oli katsottava kauppakirjalla A:lle myydyn omaisuuden arvon myyntihetkellä olleen 330 000 ja lahjakirjalla B:lle lahjoitetun omaisuuden arvon lahjoitushetkellä olleen 250 000 markkaa ja Ida D siten oli lahjanluontoisella kaupalla ja lahjoituksella, ottamatta asianmukaisesti huomioon Eino D:n perillisten oikeutta, aiheuttanut omaisuuden olennaisen vähentymisen sekä A:n ja B:n olisi toisaalta pitänyt tietää, että lahjoitukset loukkaisivat Eino D:n perillisten oikeutta, RO oli perintökaaren 3 luvun 3 §:n säännösten nojalla, verrattuna saman kaaren 12 luvun 1 §:ään, velvoittanut A:n ja B:n joko palauttamaan saamansa omaisuuden pesään laillisesti jaettavaksi tai suorittamaan Aarre ja Aulis E:lle sekä Hilma, Lempi, Sulo ja Tyyne E:lle yhteisesti heidän keskensä laillisesti jaettavaksi puolet kerrotuin tavoin saamiensa lahjojen arvosta eli A:n 141 000 ja B:n 125 000 markkaa, kumpikin rahamäärä 5 prosentin korkoineen, A:n osalta 13.3.1972 ja B:n kohdalta 16.3.1972 lukien, sekä yhteisvastuullisesti korvaamaan Aarre E:n ja hänen edellä mainittujen myötäpuoliensa yhteiset oikeudenkäyntikulut 4 000 markalla.\n      Itä-Suomen HO, jossa A ja B hakivat muutosta RO:n väite- ja lopulliseen päätökseen, t. 2.9.1976 oli katsonut, ettei ollut syytä RO:n väitepäätöksen muuttamiseen eikä myöskään syytä muuttaa RO:n pääasiassa julistamaa päätöstä muulla tavoin kuin että, koskei tila Z ollut enää A:n omistuksessa, A:n oli joko palautettava jakoon saamansa omaisuus, tilaa Z lukuun ottamatta, jolloin jaossa oli otettava huomioon toisaalta A:n saamastaan omaisuudesta suorittama vastike 48 000 markkaa ja toisaalta tilan Z arvo 30 000 markkaa, tai suoritettava Aarre E:lle ja hänen myötäpuolilleen RO:n määräämä vastike ja että, koska Ida D:n pesän säästö oli 22.5.1971 toimitetun perunkirjoituksen mukaan ollut 57 128,39 markkaa, joka laskelmallisesti jakaantui, kun muutakaan perustetta ei ollut esitetty, siten, että B Ida D:n ainoana perillisenä sai siitä puolet eli 28 564,19 markkaa ja Aarre E myötäpuolineen Eino D:n perillisinä samoin puolet, ja perintökaaren 3 luvun 3 §:n 1 ja 2 momentin mukaan oli vastiketta Aarre E:lle ja hänen myötäpuolilleen heidän pesäosuutensa vähentymisestä suoritettava eloonjääneen puolison pesää jaettaessa hänen perilliselleen tulevasta osuudesta ja vasta sitten, ellei vastiketta siitä voitu suorittaa, lahja tai sen arvo oli palautettava ja kun koko mainittu säästö siten kuului Aarre E:lle ja hänen asiakumppaneilleen, RO:n B:n Aarre E:lle ja hänen mainituille asiakumppaneilleen maksettavaksi tuomitsema vastike alennettiin 96 435 markaksi 81 penniksi sekä että määrättiin, että A:n ja B:n oli suoritettava heidän maksettavikseen tuomituille määrille korkoa 5 prosenttia RO:n päätöksen julistamispäivästä 5.3.1973.\n      Asianosaiset pyysivät lupaa hakea muutosta HO:n tuomioon ja lupahakemuksiinsa sisällyttivät muutoksenhakemukset sekä vastasivat vastapuoltensa hakemuksiin.\n    \n    \n      KORKEIN OIKEUS\n      KKO t. suostui muutoksenhakulupa-anomuksiin, tutki jutun ja katsoi, ettei ollut esitetty syytä muuttaa HO:n tuomiota siltä osin kuin A, joka ei ollut Ida D:n kuolinpesän osakas, oli velvoitettu palauttamaan saamansa omaisuus Ida D:n kuolinpesään tai suorittamaan Aarre E:lle ja hänen myötäpuolilleen alempien oikeuksien määräämä vastike. Mitä sitten tuli kanteeseen siltä osin kuin se oli kohdistettu B:hen, joka Ida D: ottopoikana oli hänen perillisensä, KKO katsoi, että Ida D:n B:lle 25.4.1970 laaditulla lahjakirjalla antamasta lahjasta oli HO:n tuomissa mainituista syistä perintökaaren 3 luvun 3 §:ssä säädetyssä järjestyksessä suoritettava vastiketta Eino D:n perillisille heidän pesäosuutensa vähentymisestä. Koska kuitenkin vasta Ida D:n jälkeen toimitettavassa osituksessa ja perinnönjaossa voitiin todeta, minkä määräisenä ja mistä omaisuudesta vastike oli suoritettava, ja B:hen kohdistettu kanne siten oli ennenaikainen, KKO, huomioon ottaen sanotussa pykälässä kanteen nostamiselle säädetyt määräajat, harkitsi oikeaksi, kumoten HO:n tuomion mikäli se koski B:hen kohdistettua kannetta, tältä osin palauttaa jutun RO:een, jonka tuli ilmoituksesta ottaa se sanotulta kohdin uudelleen käsiteltäväkseen ja antaa siinä tarpeen mukaan uusi lainmukainen ratkaisu.\n      \n        Oikeusneuvos Saarni-Rytkölä, joka oli eri mieltä, lausui: suostuen muutoksenhakulupa-anomuksiin tutkin jutun. Ida D:n yleisjälkisäädöksen saajana on, huomioon ottaen että Eino D on kuollut uuden perintökaaren voimaan tulon jälkeen, sovellettava uuden perintökaaren 12 luvun 1 §:n määräyksiä riippumatta siitä, kuinka laajan määräämisoikeuden testamentin tekijät ovat puheena olevalla keskinäisellä testamentilla halunneet eloonjäävälle puolisolle omaisuuteen nähden tulevan. Tällä ja HO:n mainitsemilla perusteilla yhdyn A:n osalta KKO:n tuomiolauselmasta ilmenevään. HO:n mainitsemin perustein katson myös, että Ida D:n B:lle 25.4.1970 laaditulla lahjakirjalla antama lahja on sellainen, josta uuden perintökaaren 3 luvun 3 §:ssä säädetyssä järjestyksessä on suoritettava vastiketta Eino D:n perillisille. Koska testamentin määräyksen mukaan D:n puolisoiden omaisuus on viimeksi eläneen kuoltua jaettava perillisten kesken puoleksi kumpaisenkin perillisille ja kun vasta Ida D:n jälkeen toimitettavassa perinnönjaossa voidaan todeta, minkä määräisenä ja mistä omaisuudesta B:n, joka Ida D:n ottopoikana on myös hänen perillisensä, suoritettava vastike on annettava, katson D:hen kohdistetun kanteen hänelle määrättyä suoritusvelvollisuuden määrää koskevalta osalta ennenaikaiseksi. Harkitsen sen vuoksi oikeaksi, kumoten alempien oikeuksien ratkaisut tältä osin, palauttamatta juttua RO:een, määrätä, että B:n vastikkeen suoritusvelvollisuus on lain mukaisesti otettava huomioon jaettaessa pesää Ida D:n jälkeen.\n      \n      \n        Ratkaisuun osallistuneet: oikeusneuvokset Miettinen, Ådahl ja Riihelä sekä ylimääräinen oikeusneuvos Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II41"
  ],
  "referenceToLegislation": [
    "http://data.finlex.fi/eli/sd/1965/40"
  ],
  "description": [
    "http://data.finlex.fi/voc/kko/swe/07839bca",
    "http://data.finlex.fi/voc/kko/fin/f6c8ef58"
  ],
  "judgmentNumber": [
    "II41"
  ],
  "date": [
    "1980-10-27"
  ],
  "issued": [
    "1981-04-03"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}