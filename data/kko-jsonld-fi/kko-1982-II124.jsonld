{
  "@id": "sfecli:kko/1982/II124",
  "languageVersion": [
    {
      "@id": "sfecli:kko/1982/II124/fin",
      "title_fi": [
        "KKO:1982-II-124"
      ],
      "abstract_fi": [
        "\n    Kysymys siitä, miltä ajalta kiinteistöön kiinnitetyn saamisen korolla oli pakkohuutokaupassa sama etuoikeus kuin pääomalla.\n  "
      ],
      "hasFormat": {
        "@id": "sfecli:kko/1982/II124/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Parkanon Säästöpankin hakemuksesta Lempäälän piirin nimismies oli 29.11.1977 toimittanut kommandiittiyhtiö A:n konkurssipesään kuuluvan Lempäälän Kuokkalan kylässä olevan Maailmannapa nimisen tilan RN:o 8:130 pakkohuutokaupan. Velkojainluetteloon oli merkitty saatavia eri etuoikeusjärjestöille muuan muassa seuraavasti:\n      2 b Hämeen lääninhallitus\n      kiinteistöön kohdistuvat verot vuodelta 1974 lopullinen vero 3 816,22 mk veronlisäykset 156,04 mk viivästyskorot 648,00 mk jäämämaksut 108,00 mk perimismaksu 80,00 mk vuodelta 1975 lopullinen vero 2 427,90 mk viivästyskorot 248,00 mk jäämämaksut 72,00 mk perimismaksu 58,00 mk vuodelta 1976 ennakkovero 3 959,58 mk veronlisäykset 3,31 mk viivästyskorot 477,00 mk jäämämaksut 99,00 mk perimismaksu 80,00 mk ulosmittauspalkkio 4,00 mk\n      6. Parkanon Säästöpankki\n      13.7.1971 kiinnitetyn velkakirjan n:o 3 ja Hämeen lääninhallituksen lainhakua ja kysymyksessä olevan tilan ulosmitatuksi julistamista koskevan päätöksen n:o 126/A11/10.6.1977 perusteella pääomaa 50 000,00 mk korkoa 12 % 10,6.1973 - 29.11.1977 26 816,66 mk kuluja 500,00 mk\n      7. Parkanon Säästöpankki\n      13.7.1971 kiinnitetyn velkakirjan ja n:o 4 ja edellisessä kohdassa mainitun päätöksen perusteella pääomaa 50 000,00 mk korkoa 12 % 10.6.1973 - 29.11.1977 26 816,66 mk kuluja 500,00 mk\n      8. Parkanon Säästöpankki\n      13.7.1971 kiinnitetyn velkakirjan n:o 5 ja saman päätöksen perusteella pääomaa 50 000,00 mk korkoa 12 % 10.6.1973 - 29.11.1977 26 816,66 mk kuluja 200,00 mk\n      9. Parkanon Säästöpankki\n      13.7.1971 kiinnitetyn velkakirja n:o 6 ja saman päätöksen perusteella pääomaa 50 000,00 mk korkoa 12 % 10.6.1973 - 29.11.1977 26 816,66 mk\n      18. Parkanon Säästöpankki\n      24.1.1973 kiinnitetyn velkakirja n:o 8 ja saman päätöksen perusteella pääomaa 100 000,00 mk korkoa 12 % 18.1.1974 - 29.11.1977 46 366,60 mk\n      Hämeen lääninhallitukselle toimittamissaan valituksissa Kehitysaluerahasto Oy ja kommandiittiyhtiö A:n konkurssipesä olivat katsoneet, ettei velkojainluettelon 6 - 9 ja 18 kohdassa mainittujen saatavien koroille olisi saanut myöntää kolmea vuotta pitemmältä ajalta samaa etuoikeutta kuin pääomille. Konkurssipesä oli lisäksi katsonut, että velkojainluettelon 2 b kohdassa mainitut viivästyskorot ja jäämämaksut olisi tullut merkitä siihen etuoikeutta vailla olevina saatavina ja ettei samassa kohdassa mainittuja perimismaksuja olisi tullut lainkaan merkitä velkojainluetteloon eikä myöskään ulosmittauspalkkiota, koska ulosmittausta kysymyksessä olevien verojen suorittamiseksi ei ollut toimitettu. Sen vuoksi yhtiö ja konkurssipesä olivat vaatineet velkojainluettelon oikaisemista.\n      Lempäälän piirin nimismiehen annettua lausuntonsa, jossa hän oli muun muassa ilmoittanut 28.11.1977 ulosmitanneensa kysymyksessä olevan kiinteistön 2 b kohdassa mainituista veroista, sekä Hämeen lääninhallituksen perimiestoimiston ja Parkanon Säästöpankin annettua vastauksensa, joihin Kehitysaluerahasto Oy ja konkurssipesä olivat vielä vastanneet, lääninhallitus p. 12.6.1978 oli todennut, että kiinteistöstä saadun tulon perusteella maksuunpantujen kunnallis- ja kirkollisverojen etuoikeudesta annetun lain 1 §:n 2 momentin mukaan sanotussa laissa tarkoitettujen verojen ulosottokuluilla oli sama etuoikeus kuin verollakin. Koska ulosmittaus oli toimitettu ja kun perimismaksuja verojen ja maksujen perimisestä ulosottotoimin annetun lain 13 §:n ja jäämämaksuja veron viivästyskorosta ja jäämämaksusta annetun lain 7 §:n säännökset huomioon ottaen oli pidettävä ulosottokuluina, lääninhallitus oli hylännyt konkurssipesän valituksen jäämämaksuja, perimismaksuja ja ulosmittauspalkkiota koskevilta osilta.\n      Edelleen lääninhallitus oli todennut, että kiinteistöstä saadun tulon perusteella maksuunpantujen kunnallis- ja kirkollisverojen etuoikeudesta annetun lain 1 §:n 2 momentin mukaan veron määräaikana maksamisen laiminlyömisen vuoksi suoritettavalla veronlisäyksellä oli sama etuoikeus kuin verolla. Laki veronmaksun laiminlyömisen johdosta suoritettavasta veronlisäyksestä oli kumottu veron viivästyskorosta ja jäämämaksusta annetulla lailla. Viivästyskorkoa perittiin veron määräaikana maksamisen laiminlyönnin johdosta. Edellä mainittujen lakien säännökset huomioon ottaen lääninhallitus oli katsonut, että viivästyskorolla oli sama etuoikeus kuin verolla, ja sen vuoksi hylännyt konkurssipesän valituksen myös viivästyskoron etuoikeutta koskevalta osalta.\n      Mitä sitten tuli valituksiin kiinnitettyjen saamisten korkojen etuoikeudesta, lääninhallitus oli katsonut, että velkojainluettelon 6 - 9 kohdassa mainittujen velkakirjojen 10.6.1973 lukien laskettava korko oli erääntynyt 10.6.1974 ja kohdassa 18 mainitun velkakirjan 18.1.1974 lukien laskettava korko 18.1.1975. Ulosmittausta mainituista ja velkojainluetteloon merkityistä muista koroista oli haettu ennen kuin oli kulunut kolme vuotta niiden erääntymisestä ja niiden perimistä oli keskeytymättä jatkettu. Näillä koroilla oli siten ulosottolain 5 luvun 26 §:n 1 momentin ja kiinnityksestä kiinteään omaisuuteen annetun asetuksen 22 §:n 3 momentin säännösten nojalla sama etuoikeus kuin velkakirjojen pääomilla. Sen vuoksi lääninhallitus oli hylännyt Kehitysaluerahasto Oy:n valituksen ja konkurssipesän valituksen myös tältä osalta.\n      Kehitysaluerahasto Oy ja konkurssipesä olivat saattaneet asian Kouvolan HO:n tutkittavaksi. Parkanon Säästöpankki, Hämeen lääninverovirasto ja Lempäälän piirin nimismies olivat antaneet niiltä vaaditut vastaukset.\n      HO p. 28.8.1979 oli katsonut, ettei jäämämaksua ollut pidettävä ulosottokuluna ja että se luonteeltaan erosi kiinteistöstä saadun tulon perusteella maksuunpantujen kunnallis- ja kirkollisverojen etuoikeudesta annetun lain 1 §:n 2 momentissa tarkoitetusta veronlisäyksestä. Sen vuoksi HO oli oikaissut velkojainluetteloa siten, että 2 b kohdassa merkityt jäämämaksut määrättiin maksettaviksi kauppahinnasta etuoikeudetta. Muilta osin lääninhallituksen päätös jäi voimaan.\n      Kehitysaluerahasto Oy ja konkurssipesä pyysivät lupaa hakea muutosta HO:n päätökseen ja lupahakemuksiinsa sisällyttivät muutoksenhakemuksen. Parkanon Säästöpankki ja Hämeen lääninverovirasto antoivat niiltä hakemusten johdosta vaaditut vastaukset.\n    \n    \n      \n      KKO p. suostui lupahakemuksiin, tutki asian ja totesi, että velkojainluettelon 6 - 9 kohdassa mainitut velkakirjat oli annettu 10.6.1671 ja 18 kohdassa tarkoitettu velkakirja 18.1.1973 sekä että velkojainluettelosta ilmenevä lainhakua ja tilan ulosmitatuksi julistamista koskeva asia oli tullut vireille 9.5.1977 tiedoksiannetulla hakemuksella. KKO katsoi, ettei ollut syytä muuttaa HO:n päätöstä, joka siis jäi pysyväksi, kiinnitettyjen saamisten korkojen etuoikeuden osalta velkakirjalain 5 §:n 1 momentin, ulosottolain 5 luvun 26 §:n 1 momentin ja kiinnityksestä kiinteään omaisuuteen annetun asetuksen 22 §:n 4 momentin nojalla.\n      \n        Ratkaisuun osallistuneet: oikeusneuvokset Salervo, Saarni-Rytkölä, Portin ja Mörä sekä ylimääräinen oikeusneuvos Ketola\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II124"
  ],
  "description": [
    "http://data.finlex.fi/voc/kko/fin/40d42713",
    "http://data.finlex.fi/voc/kko/swe/aa367339"
  ],
  "judgmentNumber": [
    "II124"
  ],
  "date": [
    "1982-01-20"
  ],
  "issued": [
    "1982-08-27"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}