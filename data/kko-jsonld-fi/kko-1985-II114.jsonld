{
  "@id": "sfecli:kko/1985/II114",
  "languageVersion": [
    {
      "@id": "sfecli:kko/1985/II114/fin",
      "title_fi": [
        "KKO:1985-II-114"
      ],
      "abstract_fi": [
        "\n    Työnantajayhtiö A:n jouduttua konkurssiin sen työntekijät oli TSL 41 §:n 1 momentin nojalla irtisanottu 14 päivän irtisanomisajalla. Lähes kolmen viikon kuluttua irtisanomisajan päättymisestä konkurssipesä myi pesän käyttö- ja vaihto-omaisuutta B:lle, joka ryhtyi harjoittamaan sillä yritystoimintaa ja viikon kuluessa kaupanteosta lukien otti palvelukseensa eräät A:n työntekijät. Kaupasta ei ollut sovittu tai neuvoteltu ennen A:n toiminnan päättymistä. Koska työsuhteet näin ollen eivät olleet VuosilomaL 6 §:n 1 mom:ssa tarkoitetuin tavoin jatkuneet keskeytymättöminä eikä kysymys siten ollut sellaisesta TSL 7 §:n 2 mom:ssa tarkoitetusta liikkeen luovutuksesta, jonka perusteella työnantajan velvollisuudet olisivat siirtyneet B:lle, B ei ollut vastuussa työntekijöiden lomakorvausta ja lomaltapaluurahaa koskevien saatavien suorittamisesta.\n  "
      ],
      "hasFormat": {
        "@id": "sfecli:kko/1985/II114/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Turun raastuvanoikeudessa\n        Tekstiili- ja Vaatetustyöväen Liitto r.y on Oy Suomen-Fix Ab:lle tiedoksi toimituttamansa haasteen nojalla kertonut, että Turusta ollut A oli asetettu konkurssiin 4.5.1983. Samana päivänä viimeksi mainitun yhtiön työntekijöiden työsopimukset oli irtisanottu päättymään 18.5.1983. Oy Suomen-Fix Ab oli 6.6.1983 ostanut konkurssipesältä miltei kaiken A:lle kuuluneen käyttö- ja vaihto-omaisuuden ja ryhtynyt sillä jatkamaan yhtiön toimintaa sen entisissä tiloissa sekä ottanut työhönsä yhtiön työntekijöistä H:n ja I:n 6.6.1983, J:n 7.6.1983 sekä K:n, L:n ja M:n 13.6.1983. kullekin puheena olevista työntekijöistä oli A:n palveluksessa lomanmääräytymisvuotena 1.4.1982 -31.3.1983 sekä huhtikuulta 1983 kertynyt vuosilomaa, minkä lisäksi heillä oli ajalta 1.4.1982 - 31.3.1983 kertyneen vuosiloman perusteella oikeus saada asianomaisen työehtosopimuksen mukainen lomaltapaluuraha. A:n maksukyvyttömyyden johdosta yhdistys, jolle sanotut työntekijät olivat siirtäneet työsuhteestaan yhtiöön johtuneet saatavansa, oli hakenut lomakorvausta ja lomaltapaluurahoja palkkaturvana. Työvoimaministeriö oli 23.6.1983 antamallaan päätöksellä, koska työntekijät olivat siirtyneet A:n toimintaa jatkaneen uuden työnantajansa palvelukseen eivätkä lomakorvaukset siten olleet erääntyneet A:n maksettaviksi, hylännyt hakemuksen. Koska Oy Suomen-Fix Ab liikkeen luovutuksen tapahduttua oli yrityksen uutena omistajana työsopimuslain 7 §:n 2 momentin ja vuosilomalain 6 §:n 1 momentin mukaan velvollinen suorittamaan mainituille työntekijöille A:n työssä kertynyttä vuosilomaa vastaavan lomakorvauksen ja lomaltapaluurahan, yhdistys on vaatinut Oy Suomen-Fix Ab:n velvoittamista maksamaan sille määriltään riidattomat yhteensä 44.648 markan 45 pennin suuruiset sanotut saatavat laillisine korkoineen sekä korvaamaan yhdistyksen oikeudenkäyntikulut.\n        Yhtiö on vaatinut kanteen hylkäämistä perusteettomana, koska kanteessa mainittujen työntekijöiden työsuhteet A:han olivat jo päättyneet, kun vastaajayhtiö oli ostanut konkurssipesältä käyttö- ja vaihto-omaisuutta. Oy Suomen-Fix Ab ei ollut jatkanut konkurssiin menneen yrityksen toimintaa eivätkä kysymyksessä olevat työntekijät olleet siirtyneet tuon yrityksen palveluksesta vastaajayhtiön palvelukseen.\n      \n      \n        Raastuvanoikeuden päätös 16.2.1984\n        Raastuvanoikeus on lausunut selvitetyksi, että kerrottujen saatavien perimisen Tekstiili- ja Vaatetyöväen Liitto r.y:lle siirtäneet K, L, H, M, J ja I olivat olleet työsopimuslain 1 §:n tarkoittamassa työsopimussuhteessa A:n palveluksessa. Sanottu yhtiö oli asetettu konkurssiin 4.5.1983 ja K:n ja hänen myötäpuoltensa työsopimukset oli samana päivänä konkurssipesän toimesta irtisanottu päättymään 18.5.1983. Oy Suomen-Fix Ab oli 6.6.1983 ostanut konkurssipesältä osan konkurssiin menneen yhtiön vaihto- ja käyttöomaisuudesta sekä palkannut edellä mainitut työntekijät kanteessa kerrottuina aikoina yhtiön palvelukseen. Työntekijät eivät siten olleet välittömästi siirtyneet Oy Suomen-Fix Ab:n palvelukseen, vaan heidän työsuhteensa olivat keskeytyneet ja heidän vaaditut lomakorvaus- ja lomaltapaluurahasaatavansa olivat erääntyneet konkurssin alkaessa. Näillä perusteilla raastuvanoikeus on hylännyt kanteen ja velvoittanut yhdistyksen korvaamaan Oy Suomen-Fix Ab:n oikeudenkäyntikulut 9.000 markalla.\n      \n      \n        Turun hovioikeuden tuomio 13.7.1984\n        Hovioikeus, jonka tutkittavaksi yhdistys oli saattanut jutun, on jättänyt asian raastuvanoikeuden päätöksen varaan. Yhdistys on velvoitettu korvaamaan yhtiölle sillä hovioikeudessa olleet kulut 800 markalla.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Yhdistys on pyytänyt valituslupaa ja toistanut kanteessa esittämänsä vaatimukset.\n      Työvoimaministeriö on väliintulijana pyytänyt puhevaltaa ja esittänyt, että yhdistys oli valvonut jutussa vaatimansa saatavat myös A:n konkurssissa sekä muun muassa ministeriön suorittaman riitauttamisen johdosta pannut vireille jutun, jossa se vaati saatavien vahvistamista maksettaviksi konkurssiin luovutetuista varoista. Mikäli saatavat sanotussa oikeudenkäynnissä vahvistettaisiin maksettaviksi, ministeriö joutuisi suorittamaan ne palkkaturvana. Koska Oy Suomen-Fix Ab ministeriön käsityksen mukaan kuitenkin oli vastuussa kysymyksessä olevista saatavista, ministeriö on tukenut yhdistyksen valituslupahakemusta ja valitusta.\n      Valituslupa on myönnetty 14.11.1984. Oy Suomen-Fix Ab on antanut siltä pyydetyn vastauksen.\n    \n    \n      KORKEIMMAN OIKEUDEN RATKAISU\n      Korkein oikeus myöntää työvoimaministeriölle oikeuden yhdistyksen valitukseen väliintulijana yhtyen käyttää jutussa puhevaltaa.\n      \n        Asiaratkaisun perustelut\n        A:n konkurssipesän irtisanottua yhtiön konkurssin alkamispäivänä 4.5.1983 työsopimuslain 41 §:n 1 momentin nojalla 14 päivän irtisanomisajalla kanteessa mainittujen työntekijöiden työsopimukset heidän työsuhteensa ovat päättyneet ja kysymyksessä olevat lomakorvaus- ja lomaltapaluurahasaatavat erääntyneet maksettaviksi 18.5.1983. Oy Suomen-Fix Ab on vasta sen jälkeen 6.6.1983 ostanut konkurssipesään kuulunutta omaisuutta ja ryhtynyt harjoittamaan sillä yritystoimintaa sekä ottanut edellä tarkoitetut A:n työntekijät palvelukseensa. Jutussa ei ole ilmennyt, että mainitusta kaupasta olisi neuvoteltu tai sovittu ennen A:n toiminnan päättymistä. Koska työntekijöiden työsuhteet näin ollen eivät ole vuosilomalain 6 §:n 1 momentissa tarkoitetuin tavoin jatkuneet keskeytymättöminä eikä kysymys siten ole sellaisesta työsopimuslain 7 §:n 2 momentissa tarkoitetusta liikkeen luovutuksesta, jonka perusteella työnantajan velvollisuudet olisivat siirtyneet uudelle omistajalle, Oy Suomen-Fix Ab ei ole vastuussa puheena olevien saatavien suorittamisesta.\n      \n      \n        Tuomiolauselma\n        Hovioikeuden tuomion lopputulosta ei muuteta. Tekstiili- ja Vaatetustyöväen Liitto r.y. velvoitetaan suorittamaan Oy Suomen-Fix Ab:lle korvaukseksi sillä vastauksen antamisesta täällä olleista kuluista 1.300 markkaa.\n        \n          Ratkaisuun osallistuneet: oikeusneuvokset Leivonen, Jalanko, Heinonen, Nybergh ja Ketola\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II114"
  ],
  "referenceToLegislation": [
    "http://data.finlex.fi/eli/sd/1994/763/luku/2/pykala/7",
    "http://data.finlex.fi/eli/sd/2005/162/luku/2/pykala/6"
  ],
  "description": [
    "http://data.finlex.fi/voc/kko/fin/f28a6de1",
    "http://data.finlex.fi/voc/kko/swe/3f875c9c",
    "http://data.finlex.fi/voc/kko/fin/31fd384e",
    "http://data.finlex.fi/voc/kko/swe/458d8331",
    "http://data.finlex.fi/voc/kko/fin/e989d7e1"
  ],
  "judgmentNumber": [
    "II114"
  ],
  "date": [
    "1985-02-06"
  ],
  "issued": [
    "1985-06-26"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}