{
  "@id": "sfecli:kko/1984/II191",
  "languageVersion": [
    {
      "@id": "sfecli:kko/1984/II191/fin",
      "title_fi": [
        "KKO:1984-II-191"
      ],
      "abstract_fi": [
        "\n    Yleisistä teistä annetun lain mukaisessa tietoimituksessa voitiin, lain 38 §:n 2 momentin säännös huomioon ottaen, perustaa myös sellainen yksityistieoikeus, joka ei sisältynyt hyväksyttyyn yksityisten teiden järjestelysuunnitelmaan.\n  "
      ],
      "hasFormat": {
        "@id": "sfecli:kko/1984/II191/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Sitten kun tie- ja vesirakennushallitus oli 15.10.1973 vahvistanut maantien n:o 799 parantamista koskevan suunnitelman välillä Tervakaarto - Oulun piirin raja Haapaveden kunnassa. Oulun lääninhallitus oli tie- ja vesirakennuslaitoksen Keski-Pohjanmaan piirin hakemuksesta 1.3.1974 antanut määräyksen siitä johtuvan tietoimituksen pitämiseen. Tässä 27.2.1978 lopetetuksi julistamassaan toimituksessa toimitusmiehet olivat Toivo A:n pyynnöstä perustaneet hänen ja hänen vaimonsa Aino A:n Haapaveden kunnan Ainalin kylässä omistaman Kallion tilan RN:o 9:16 hyväksi yksityisistä teistä annetun lain mukaisen tieoikeuden B:n samassa kylässä omistaman Hietalan tilan RN:o 9:59 alueelle. Toimitusmiehet olivat tästä kysymyksessä olevasta yksityistiestä päättäneet, että sen rakentamiskustannukset niiltä osin kuin tietä ei ollut vielä rakennettu suoritti Kallion tila ja että tien kunnossapitokustannuksista vastasi Kallion tila 75 prosentista ja Hietalan tila 25 prosentista. Lisäksi toimitusmiehet olivat päättäneet, että valtion oli tienpitäjänä suoritettava korvauksena Hietalan tilalle siitä yksityistien alueeksi otetusta 0,044 hehtaarin alueesta 308 markkaa 6 prosentin korkoineen 1.3.1978 alkaen.\n      Tyytymättömänä toimitusmiesten päätökseen B oli valittanut siitä Pohjois-Suomen MO:een ja vaatinut, että toimitusmiesten päätös yksityistieoikeuden perustamisesta kumottaisiin. Siltä varalta, että yksityistieoikeus kuitenkin jätettäisiin voimaan. B oli pyytänyt, että valtion siitä maksettava korvaus korotettaisiin 7.000 markaksi ja että toimituksessa Hietalan tilalle määrätty tien kunnossapitovelvollisuus poistettaisiin.\n      Kuultuaan Toivo ja Aino A:ta sekä tie- ja vesirakennushallitusta sekä suoritettuaan katselmuksen MO p. 3.9.1979 oli todennut, että kysymyksessä oleva yksityistie oli ilmeisesti jo kauan ollut tosiasiallisesti tienä käytössä metsäalueille kuljettaessa. Lisäksi ainakin Metsämäen RN:o 9:35 ja Matintalon RN:o 9:37 tiloilla suoritetussa, 24.5.1955 maarekisteriin merkityssä lohkomistoimituksessa n:o 53644 oli tuossa toimituksessa muodostetun Hietalan tilan RN:o 9:59 alueelle perustettu Metsämäen tilan RN:o 9:61 hyväksi 5 metrin levyinen rasitetie nyt kysymyksessä olevalle tieosalle, joten riidanalaista tietä oli siinäkin mielessä pidettävä vanhana tienä. Tie oli myös tärkeä Kallion tilan tarkoituksenmukaista käyttöä varten eikä siitä aiheutunut Hietalan tilalle huomattavaa haittaa. Sen vuoksi ja katsoen, ettei B muutoinkaan ollut esittänyt syytä toimituksen muuttamiseen, MO oli hylännyt B:n valituksen.\n    \n    \n      KORKEIN OIKEUS\n      B haki muutosta MO:n päätökseen. Toimitusinsinööri ja maanmittaushallitus antoivat kumpikin valituksen johdosta lausunnon. Toivo A toimitti 7.9.1982 KKO:een erään kirjoituksen. B, Toivo ja Aino A sekä tie- ja vesirakennushallitus antoivat KKO:n maanmittaushallituksen lausunnon johdosta pyytämät selitykset. B ilmoitti selityksessään muun muassa myyneensä Hietalan tilan 16.8.1980 Jarmo J:lle ja tämän vaimolle Helmi J:lle. J:n puolisot antoivat Hietalan tilan uusina omistajina KKO:n heiltä pyytämän selityksen, jossa he muun muassa ilmoittivat jatkavansa B:n puheena olevaa valitusta.\n      KKO t. lausui perusteluinaan:\n      Asiassa esitetyn selvityksen mukaan parantamisen kohteena olleen maantien n:o 799 puheena olevaa tieosaa koskeva erillinen yksityisten teiden järjestelysuunnitelma on vahvistettu 4.2.1975 ja hyväksytty 25.2.1975. Tässä suunnitelmassa on huolehdittu muun muassa Kallion tilan ulospääsystä uudelle maantielle siten, että entinen yleisenä tienä lakannut maantie oli liitetty uuteen maantiehen uudella yksityistieliittymällä ja siihen johtavalla yksityistiellä, jonka mukaisen tieoikeuden toimitusmiehet ovat kallion tilan hyväksi valituksenalaisessa tietoimituksessa myös perustaneet. Vaikka Kallion tilan ulospääsystä uudelle maantielle onkin mainitulla tavalla huolehdittu, toimitusmiehillä on kuitenkin, yleisistä teistä annetun lain 38 §:n 2 momentin säännös huomioon ottaen, ollut oikeus perustaa Kallion tilan hyväksi myös valituksenalainen yksityistielain mukainen tieoikeus Hietalan tilan alueelle, koska myös tämä tieoikeus on tarkoitettu järjestämään yleisen tien parantamisen muuttamia Kallion tilan tieyhteyksiä maantielle.\n      Edellä lausumillaan ja muutoin MO:n mainitsemilla perusteilla KKO katsoi, ettei ollut syytä muuttaa MO:n päätöksen lopputulosta, joka siis jäi pysyväksi. Asian laatuun nähden Toivo ja Aino A saivat itse vastata heille selityksen antamisesta aiheutuneista kuluista.\n      \n        Ratkaisuun osallistuneet: oikeusneuvokset Miettinen, Ailio, Nikkarinen, af Hällström ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-11-08"
  ],
  "judgmentNumber": [
    "II191"
  ],
  "date": [
    "1984-08-08"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II191"
  ],
  "year": [
    "1984"
  ],
  "description": [
    "http://data.finlex.fi/voc/kko/fin/d54737ff",
    "http://data.finlex.fi/voc/kko/swe/d8dab575",
    "http://data.finlex.fi/voc/kko/swe/6d45e647"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}