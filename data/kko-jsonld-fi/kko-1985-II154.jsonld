{
  "@id": "sfecli:kko/1985/II154",
  "languageVersion": [
    {
      "@id": "sfecli:kko/1985/II154/fin",
      "title_fi": [
        "KKO:1985-II-154"
      ],
      "abstract_fi": [
        "\n    Yhtiön toimitusjohtaja oli jättänyt kirjanpitoon tulouttamatta yhtiön käteismyynnin ja hävittänyt käteiskuitit. Menettelystä oli yhtiölle aiheutunut jälkiverotusta vastaava vahinko. Toimitusjohtajan kuolinpesän osakkaat velvoitettiin kuolinpesän varoista suorittamaan yhtiölle vahingonkorvausta. Yhtiön hallituksen jäsenet olivat yhtä lukuun ottamatta olleet tietoisia kirjanpidon ulkopuolella pidetyistä varoista. Asiasta tietoiset muodostivat osake-enemmistön yhtiössä. Vahingonkorvausta soviteltiin.\n  "
      ],
      "hasFormat": {
        "@id": "sfecli:kko/1985/II154/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Espoon kihlakunnanoikeuden päätös 4.1.1982\n        Kihlakunnanoikeus on Viipurin Nopea Oy:n kanteesta päätöksessään lausunut selvitetyn, että Pirkko N, joka oli kuollut 13.5.1979, oli yhtiön toimitusjohtajana vuosien 1972 - 1977 aikana jättänyt yhtiön kirjanpitoon tulouttamatta käteislaskutuksen ja -myynnin sekä lisäksi hävittänyt kaikki käteiskuitit. Veroviranomaiset olivat arvioineet tulouttamatta jääneen käteismyynnin 160.490 markaksi. Kirjanpidon ulkopuolella pitämällään varoilla Pirkko N oli suorittanut osalle yhtiön työntekijöistä palkkaa ja ylityökorvauksia veronpidätystä suorittamatta sekä maksanut yhtiön tiloista vuokraa ja erinäisiä muita yhtiön kuluja. Jälkiverotuksessa yhtiö oli määrätty maksamaan varsinaisia veroja yhteensä 89.019 markkaa 20 penniä sekä veronkorotuksia ja viivästyskorkoja yhteensä 60.453 markkaa 29 penniä eli kaikkiaan 149.472 markkaa 49 penniä, minkä määrän yhtiö oli valtiolle suorittanut. N:n menettelyn seurauksena kihlakunnanoikeus on katsonut yhtiölle aiheutuneen veronkorotuksia ja viivästyskorkoja vastaavan 60.453 markan 29 pennin vahingon.\n        Yhtiö oli ollut niin sanottu perheyhtiö. Jo N:ää edeltäneen toimitusjohtajan aikana oli yhtiössä ollut käytössä samanlainen kirjanpidon ulkopuolinen kassa. Tästä kassasta N oli suorittanut osalle yhtiön työntekijöistä palkkaa ja ylityökorvauksia veronpidätystä suorittamatta sekä maksanut yhtiön tiloista vuokraa ja erinäisiä muita yhtiön kuluja. Kassasta olivat yhtiön hallituksen jäsenet, yhtä lukuunottamatta, olleet tietoisia. Tämän vuoksi kihlakunnanoikeus on vahingonkorvausta sovitellen velvoittanut Pirkko N:n oikeudenomistajat yhteisvastuullisesti suorittamaan yhtiölle vahingonkorvauksena 50.000 markkaa 5 prosentin korkoineen haasteen tiedoksiantopäivästä 7.5.1981.\n        Helsingin hovioikeus, jonka tutkittavaksi yhtiö on sekä Pirkko N:n kuolinpesän osakkaat olivat saattaneet jutun, on tuomiossaan 28.12.1984 katsonut selvitetyksi, että Pirkko N oli yhtiön toimitusjohtajana vuosina 1972 - 1977 jättänyt tulouttamatta käteismyynnin ja hävittänyt käteiskuitit kihlakunnanoikeuden päätöksessä mainitulla tavalla. Yhtiön 19.3.1980 pidetty yhtiökokous oli päättänyt vahingonkorvauskanteen nostamisesta N:n kuolinpesää vastaan. Suoritetun jälkiverotuksen perusteena oli ollut kirjanpidon epäluotettavuus. Pirkko N:n verottajalle esittämää selvitystä, jonka mukaan käteismyyntituloilla oli maksettu yhtiön menoja, ei ollut hyväksytty, koska todisteellista selvitystä näistä menoista ei ollut esitetty. Pirkko N oli täten aiheuttanut yhtiölle vahinkoa kihlakunnanoikeuden päätöksessä kerrotulla kirjanpitolain 38 §:n 2 momentissa rangaistavaksi säädetyllä kirjanpitorikoksella. Yhtiölle syntyneen vahingon määrä oli Pirkko N:n menettelystä aiheuttanut veroseuraamus 149.472 markkaa 49 penniä. Näillä ja muutoin kihlakunnanoikeuden lausumilla perusteilla hovioikeus on velvoittanut kuolinpesän osakkaat suorittamaan kuolinpesän varoista vahingonkorvaukseksi yhtiölle 149.472 markkaa 49 penniä kihlakunnanoikeuden määräämine korkoineen.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Kuolinpesän osakkaat ovat pyytäneet valituslupaa sekä vaatineet kanteen hylkäämistä. Valituslupa on myönnetty 29.3.1985. Yhtiö ei ole käyttänyt sille varattua tilaisuutta vastauksen antamiseen.\n    \n    \n      KORKEIMMAN OIKEUDEN RATKAISU\n      \n        Perustelut\n        Vahingon määrä: Kun Pirkko N:n menettelystä on johtunut, ettei tulouttamatta jätettyjä tuloja vastaavia menoja ole verotuksessa hyväksytty, hänen yhtiölle aiheuttamansa vahinko on, kuten hovioikeus on tuomiossaan todennut, menettelystä aiheutunut veroseuraamus kokonaisuudessaan eli 149.472 markkaa 49 penniä.\n        Sovittelu: Yhtiön hallituksen jäsenet ovat yhtä jäsentä lukuun ottamatta olleet tietoisia kirjanpidon ulkopuollella pidetyistä varoista. Asiasta tietoiset muodistivat osake-enemmistön. Kanne on nostettu ainoastaan Pirkko N:ää vastaan. Tämä ei ole käyttänyt varoja omiin tarkoituksiinsa. Pirkko N:n kuolinpesän osakkaiden suoritettava vahingonkorvaus on tämän vuoksi soviteltava 50.000 markaksi.\n      \n      \n        Tuomiolauselma\n        Hovioikeuden tuomiota muutetaan siten, että Pirkko N:n kuolinpesän osakkaiden kuolinpesän varoista yhtiölle maksettava vahingonkorvaus alennetaan 50.000 markkaan 5 prosentin korkoineen 7.5.1981 lukien.\n        \n          Ratkaisuun osallistuneet: presidentti Olsson, oikeusneuvokset Heinonen, af Hällström, Lindholm ja Ketola\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II154"
  ],
  "description": [
    "http://data.finlex.fi/voc/kko/swe/b78b3121",
    "http://data.finlex.fi/voc/kko/fin/11556ce2"
  ],
  "judgmentNumber": [
    "II154"
  ],
  "date": [
    "1985-05-21"
  ],
  "issued": [
    "1985-10-11"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}