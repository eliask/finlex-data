{
  "@id": "sfecli:kko/1986/II4",
  "languageVersion": [
    {
      "@id": "sfecli:kko/1986/II4/fin",
      "title_fi": [
        "KKO:1986-II-4"
      ],
      "abstract_fi": [
        "\n    Ulosottoperusteena olevassa avioerotuomiossa oli määrätty, että lapselle oli maksettava elatusapua kunnes lapsi saavuttaa tietyn iän tai sitä ennen kykenee itsensä elättämään tai asiassa ehkä toisin määrätään.\n    Ulosottomenettelyssä oli ratkaistava kysymys siitä, kykenikö lapsi elättämään itsensä. Elatusavun periminen oli olosuhteista riippuen joko lakkautettava toistaiseksi tai perimistä oli jatkettava täysimääräisenä.\n    Lapsella ei ollut oikeutta elatusapuun hänen suorittaessaan asevelvollisuutta, koska ei ollut ilmennyt, että lapsella olisi ollut tuona aikana sellaisia elatuksesta aiheutuneita kustannuksia, joiden suorittamiseksi elatusapu olisi ollut tarpeen.\n    Ään.\n  "
      ],
      "hasFormat": {
        "@id": "sfecli:kko/1986/II4/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Tapahtumatiedot\n        Joensuun raastuvanoikeus on 19.10.1970 julistamallaan päätöksellä, tuomitessaan Kauko ja Mirja K:n avioeroon ja määrätessään heidän 29.6.1959 syntyneet lapsensa Jouko K:n Mirja K:n huollettavaksi, velvoittanut Kauko K:n suorittamaan Mirja K:lle elatusavuksi Jouko K:ta varten 60 markkaa kuukaudessa raastuvaoikeuden päätöksen julistamispäivästä lukien kuukausittain etukäteen, kunnes Jouko K täyttäisi 20 vuotta tai sitä ennen kykenisi itsensä elättämään tai asiasta ehkä toisin määrättäisiin.\n        Joensuun kaupunginvouti oli 22.3.1984 tekemällään päätöksellä kieltäytynyt perimästä Jouko K:lle tuomittua elatusapu indeksikorotuksineen ajalta 15.2. - 23.11.1978, jolloin tämä oli ollut suorittamassa asevelvollisuuttaan. Kaupunginvouti oli katsonut, että Jouko K oli tällöin kyennyt elättämään itsensä.\n        Tyytymättömänä kaupunginvoudin päätökseen Helsingin kaupungin lastensuojeluvirasto, joka oli maksanut lapsen elatuksen turvaamisesta 28.1.1977 annetun lain nojalla Jouko K:lle elatustukea, oli 24.5.1984 Joensuun maistraatille tekemässään kantelussa lausunut, että varusmiespalveluajalta maksettava päiväraha oli niin pieni, ettei sillä ollut mahdollista suorittaa asumiskustannuksia ja muita pakollisia menoja, jotka oli hoidettava sanotusta palveluksesta huolimatta. Lastensuojeluvirasto oli katsonut, ettei elatusvelvollisuus lakannut sillä perusteella, että lapsi oli suorittamassa asevelvollisuutta. Tämän vuoksi lastensuojeluvirasto oli pyytänyt, että maistraatti kumoaisi kaupunginvoudin päätöksen ja velvoittaisi kaupunginvoudin perimään elatusapumaksut Kauko K:lta myös Jouko K:n asevelvollisuuden suorittamisajalta.\n        Kaupunginvouti oli maistraatin häneltä pyytämässä selityksessä perustellut päätöstään muun muassa sillä, että elatuksensaajan ollessa suorittamassa asevelvollisuutta valtio huolehti hänen tarpeistaan.\n        Joensuun maistraatti on päätöksessään 11.7.1984 katsonut, että valtio suoritti asevelvollisen elatuskustannukset. Asevelvollisuuden suorittamisen aikana ei siten ole ollut sellaista huoltosuhdetta elatukseen oikeutetun ja hänen aikaisemman huoltajansa välillä, jonka perusteella ensin mainitulla olisi oikeus elatusapuun. Ulosottomenettelyssä ei siten voitu periä elatusapumaksuja, jotka olivat erääntyneet maksettaviksi asevelvollisuuden suorittamisen aikana. Näillä perusteilla maistraatti on katsonut, että päätös, jolla jompikumpi vanhemmista oli velvollinen suorittamaan lapselleen elatusapua, menetti täytäntöönpanokelpoisuutensa lapsen suorittaessa asevelvollisuutta. Kysymyksessä oleva Joensuun raastuvanoikeuden avioeropäätös ei siten ollut Jouko K:n asevelvollisuusaikana 15.2. -23.11.1978 maksettaviksi erääntyneiden elatusmaksuerien osalta täytäntöön pantavissa. Sen vuoksi maistraatti on katsonut jääneen näyttämättä, että kaupunginvouti olisi menetellyt virheellisesti.\n        Itä-Suomen hovioikeus, jonka tutkittavaksi lastensuojeluvirasto oli saattanut asian, on 14.12.1984 antamassaan päätöksessä todennut, että Helsingin lastensuojelulautakunta oli suorittanut Jouko K:lle ajalta 15.2. - 23.11197 elatustukea. Jouko K on ollut sanottuna aikana suorittamassa asevelvollisuuttaan. Koska valtio vastasi asevelvollisen toimeentulokustannuksista asevelvollisuuden suorittamisen aikana eikä ollut näytetty, että Jouko K:lla olisi ollut tuona aikana sellaisia asumiskustannuksia tai muita elatukseen kuuluvia kustannuksia, joista valtio ei olisi vastannut, hovioikeus on katsonut, että Jouko K oli tällöin kyennyt elättämään itsensä ja ettei Kauko K niin ollen ollut velvollinen suorittamaan hänelle elatusapua tuolta ajalta. Hovioikeus on hylännyt valituksen.\n        Lastensuojeluvirastolle on myönnetty valituslupa 4.2.1985. Kauko K on antanut häneltä pyydetyn vastauksen.\n      \n    \n    \n      KORKEIMMAN OIKEUDEN RATKAISU\n      \n        Perustelut\n        Kauko K oli kysymyksessä olevalla avioerotuomiolla velvoitettu maksamaan lapselleen Jouko K:lle elatusapua kunnes tämä täyttää 20 vuotta tai sitä ennen kykenee itsensä elättämään tai asiasta ehkä toisin määrätään. Sen kysymyksen ratkaiseminen, onko Jouko K kyennyt elättämään itsensä ennen mainittua ikää, kuuluu tuon elatusaputuomion täytäntöönpanon yhteydessä ulosottomiehelle, jonka on olosuhteista riippuen joko toistaiseksi lakkautettava elatusavun periminen tai jatkettava perimistä avioerotuomiossa lausuttuun elatusavun määrään pitäytyen, huomioon ottaen lainmukaiset indeksikorotukset. Jouko K on ollut 15.2. - 23.11.1978 suorittamassa asevelvollisuuttaan. Asiassa ei ole ilmennyt, että hänellä olisi ollut tuona aikana sellaisia asumis- tai muita elatuksesta johtuneita kustannuksia, joiden suorittamiseksi elatusapu olisi ollut tarpeen. Hänen on siten katsottava tuolloin kyenneen elättämään itsensä. Jouko K:lla ei sen vuoksi ole oikeutta saada elatusapua mainitulta ajalta.\n      \n      \n        Päätöslauselma\n        Hovioikeuden päätöksen lopputulosta ei muuteta. Helsingin kaupungin lastensuojeluvirasto velvoitetaan korvaamaan Kauko K:n vastauskulut 1.000 markalla.\n      \n      \n        Eri mieltä olevan jäsenen lausunto\n        Oikeusneuvos Portin: Jouko K:n asumiskustannukset eivät ole muuttuneet sinä aikana kun hän on suorittanut asevelvollisuutta. Nykyisen lomajärjestelmän mukaan hän on usein saattanut saada lomaa ja tällöin hän on saanut käyttää omia vaatteita ja aterioimiseen hän on joutunut käyttämään omia varoja samoin kuin osaksi lomamatkakustannuksiin. Ottaen huomioon kysymyksessä olevien elatusapumaksujen vähäisen määrän ne eivät ole ylittäneet Kauko K:n vastattavaa osaa Jouko K:n elatuskustannuksista asevelvollisuusaikana. Sen vuoksi hovioikeuden ja maistraatin päätökset ja palautan asian kaupunginvoudille, jonka tulee panna elatusapupäätös täytäntöön ellei siihen ole muuta estettä.\n        \n          Ratkaisuun osallistuneet: oikeusneuvokset Mörä, Riihelä, Hiltunen ja Ketola\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II4"
  ],
  "description": [
    "http://data.finlex.fi/voc/kko/fin/40d42713",
    "http://data.finlex.fi/voc/kko/swe/aa367339"
  ],
  "judgmentNumber": [
    "II4"
  ],
  "date": [
    "1985-04-26"
  ],
  "issued": [
    "1986-01-10"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}