{
  "@id": "sfecli:kko/1987/104",
  "languageVersion": [
    {
      "@id": "sfecli:kko/1987/104/fin",
      "title_fi": [
        "KKO:1987:104"
      ],
      "abstract_fi": [
        "\n    Sen jälkeen kun vuokraoikeuteen ja vuokra-alueella oleviin vuokralaisen omistamiin rakennuksiin oli vahvistettu kiinnitys, vuokra-alue oli lohottu tilaksi, joka oli siirtynyt vuokralaisen omistukseen. Kiinnitystä ei voitu uudistaa tähän tilaan.\n  "
      ],
      "hasFormat": {
        "@id": "sfecli:kko/1987/104/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A ja B olivat 3.4.1975 tehdyllä vuokrasopimuksella vuokranneet Joutsenon kunnalta omakotirakennuksen rakentamista varten tontin kunnan omistamasta Tyrminen nimisestä tilasta RN:o 26:38, Joutsenon kunnan Joutsenon kylässä. Vuokraoikeuden pysyvyyden vakuudeksi oli 10.7.1975 Lappeen tuomiokunnan Lappeen käräjäkunnan kiinnitysasiainpöytäkirjan 713 §:n kohdalla vahvistettu kiinnitys mainittuun tilaan. Vuokraoikeuteen ja A ja B:n omistamiin vuokra-alueella oleviin rakennuksiin oli mainitun käräjäkunnan arkistokäsittelyssä vahvistettu seuraavat velkakiinnitykset eli niin sanotut laitoskiinnitykset:\n      1) 11.7.1975 kiinnitysasiainpöytäkirjan 726 §:n kohdalla haltijalle, joka oli Lappeenrannan Säästöpankki, vakuudeksi A ja B:n 2.7.1975 tunnustaman numerolla 1 merkityn 16.000 markan määräisen velkakirjan sisällyksen maksamisesta 15 prosentin korkoineen ja enintään 1.000 markan perimiskuluineen etuoikeuksin vahvistamispäivästä,\n      2) 14.7.1975 kiinnitysasiainpöytäkirjan 741 §:n kohdalla Joutsenon kunnalle vakuudeksi A ja B:n 13.5.1975 tunnustaman numerolla 2 merkityn 57.000 markan määräisen velkakirjan sisällyksen maksamisesta 10 prosentin korkoineen, 2 prosentin viivästymiskorkoineen ja enintään 500 markan perimiskuluineen etuoikeuksin vahvistamispäivästä ja\n      3) 15.7.1975 kiinnitysasiainpöytäkirjan 750 §:n kohdalla haltijalle, joka oli Lappeenrannan Säästöpankki, vakuudeksi A ja B:n 2.7.1975 tunnustaman numerolla 3 merkityn 4.000 markan määräisen velkakirjan sisällyksen maksamisesta 15 prosentin korkoineen ja enintään 1.000 markan perimiskuluineen etuoikeuksin vahvistamispäivästä.\n      Pankki ja kunta ovat kohdaltaan kiinnityksensaajina antaneet tuomiokunnan kansliaan edellä mainitut velkakirjat ja pyytäneet kiinnitysten uudistamista tilaan Tontti 811/1 RN:o 26:39, Joutsenon kunnan Joutsenon kylässä. Tilan, joka oli lohkomalla muodostettu vuokra-alueesta, A ja B:t olivat ostaneet kunnalta. Velkakirjoihin oli 19.6.1985 merkitty A ja B:n suostumus siihen, että niissä määrättyjen maksuvelvoitteiden täyttämisestä saatiin vahvistaa kiinnitys tilaan Tontti 811/1 RN:o 26:39.\n      \n        Lappeen tuomiokunnan käräjätuomarin päätös 8.7.1985\n        Käräjätuomari on lausunut, että A ja B:lle oli 27.11.1981 annettu lainhuuto kummallekin puoleen mainitusta Tontti 811/1 nimisestä tilasta RN:o 26:39. A ja B:t olivat ostaneet tilan 3.7.1981 vahvistetulla kauppakirjalla Joutsenon kunnalta.\n        Maanvuokralain 25 §:n 2 momentin mukaan, jos omistusoikeus vuokra-alueeseen ja vuokraoikeus siihen joutuivat samalle henkilölle, ei vuokraoikeus lakannut, ennen kuin sen pysyvyyden vakuudeksi vahvistettu kiinnitys oli kuoletettu. Säännöksellä tarkoitettiin turvata laitoskiinnityksen haltijan panttikohteen säilyminen reaalisena vuokraoikeuden alunperin sovittuun lakkaamisajankohtaan saakka.\n        Kiinnityksestä kiinteään omaisuuteen annetun asetuksen 2 §:n 3 momentin mukaan velkakiinnityksen kohteena laitoskiinnityksessä oli alueen vuokraoikeus ja vuokramiehen alueella olevat rakennukset. Velkakiinnityksen hakijalta ei edellytetty näyttöä siitä, että vuokra-alueella olisi olemassa vuokramiehelle kuuluva rakennus, vaan hakemuksen hyväksymiseen riitti, että vuokraoikeuden pysyvyyden vakuudeksi oli voimassa kiinnitys. Laitoskiinnityksen kohteena oli siten ensisijaisesti vuokraoikeus.\n        Tilaan vahvistetun velkakiinnityksen ja laitoskiinnityksen panttikohteet olivat siten erillisiä. Omistusoikeuden ja vuokraoikeuden yhtymyksestä huolimatta tilaan vahvistetut velkakiinnitykset eivät kohdistuneet vuokraalueella mahdollisesti oleviin rakennuksiin eivätkä laitoskiinnitykset tilan maapohjaan. Oli mahdollista, että maan omistaja siirtäisi vuokrasopimuksen uudelle vuokramiehelle.\n        Kiinnityksestä kiinteään omaisuuteen annetussa asetuksessa ei ollut säädetty, että laitoskiinnitys yhtymyksen tapahtuessa itsestään muuttuisi kohdistumaan tilan maapohjaankin ja mainitun asetuksen 5 §:n 1 momentin mukaan kiinteän omaisuuden kiinnityksen edellytyksenä oli sen omistajan määrämuotoinen suostumus. Laissa ei ollut säännöstä, jonka mukaan yhtymyksestä olisi ilmoitettava tuomarille kiinnitysrekisteriin tehtävää merkintää varten. Jos kiinnityksen kohteen katsottaisiin yhtymyksen tapahtuessa laajentuneen käsittämään muutakin kuin alkuperäisen panttikohteen, tätä ei voitaisi havaita julkisesta kiinnitysrekisteristä, mikä johtaisi piilevän panttioikeuden luomiseen. Lisäksi kiinnityksestä kiinteään omaisuuteen annetun asetuksen 3 §:n mukaan tilaan kohdistettavan velkakiinnityksen edellytyksenä oli lainhuudon saaminen. Laissa ei ollut säädetty, että lainhuutoa myönnettäessä olisi tehtävä kiinnitysrekisteriin merkintä tilan omistusoikeuden ja mahdollisen vuokraoikeuden yhtymyksestä. Tämä edellyttäisi myös riittävän selvityksen vaatimista lainhuudon hakijalta siitä, oliko hän kenties ennen omistusoikeuden saamista ollut tilan tai sen määräalan vuokramiehenä.\n        Kiinnityksestä kiinteään omaisuuteen annetun asetuksen mukaan kiinnitys syntyi oikeuden tai tuomarin päätöksellä eikä yhtymystilanteen varalta ollut säädetty poikkeusta tästä. Myöskään ei ollut säädetty, että velkakiinnitys tai laitoskiinnitys olisi sitä uudistettaessa yhtymyksen jälkeen uudistettava laajempaan kohteeseen kuin mihin se oli vahvistettu tai että kiinnityksiä myönnettäessä tai uudistettaessa olisi tutkittava, vastasiko panttikohde arvoltaan kiinnitettäväksi haettuja velkoja tai tilan arvo edes jotakuinkin siihen kiinnitetyn vuokraoikeuden ja vuokra-alueella ehkä olevien rakennusten arvoa.\n        Näillä perusteilla ja ottaen huomioon muissa tuomiokunnissa noudatetun käytännön käräjätuomari on, hyläten pankin ja kunnan pyynnön kohdissa 1-3 mainittujen velkakiinnitysten uudistamisesta Tontti 811/1 nimiseen tilaan RN:o 26:39, uudistanut kiinnitykset Tyrmisen tilasta RN:o 26:38 vuokrasopimuksella 3.4.1975 vuokratun alueen vuokraoikeuteen ja vuokra-alueella oleviin vuokralaisen rakennuksiin.\n      \n      \n        Kouvolan hovioikeuden päätös 19.8.1986\n        Hovioikeus, jonka tutkittavaksi pankki ja kunta olivat valittamalla saattaneet asian, ei ole muuttanut käräjätuomarin päätöstä.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 10.11.1986. A ja B:t eivät ole antaneet heiltä pyydettyä vastausta.\n      Pankki ja kunta ovat vaatineet, hakemuksensa toistaen, että mainitut velkakiinnitykset uudistettaisiin A ja B:en omistamaan Tontti 811/1 nimiseen tilaan RN:o 26:39.\n    \n    \n      KORKEIMMAN OIKEUDEN RATKAISU\n      \n        Perustelut\n        Korkeimpaan oikeuteen hankitusta rasitustodistuksesta ilmenee, että vuokraoikeus, johon kysymyksessä olevat kiinnitykset rakennusten ohella on vahvistettu, on annettu 50 vuodeksi 3.4.1975 alkaen. Vuokraoikeuden pysyvyyden vakuudeksi vahvistettua kiinnitystä ei ole kuoletettu eikä vuokraoikeus näin ollen maanvuokralain 25 §:n 2 momentin mukaan myöskään ole lakannut sen johdosta, että omistusoikeus ja vuokraoikeus kysymyksessä olevaan alueeseen ovat joutuneet samoille henkilöille. Kohde eli vuokraoikeus ja rakennukset, johon kiinnitykset on vahvistettu, on siten edelleen olemassa eikä sen vuoksi ole estettä myös uudistaa kiinnitykset siihen.\n        Kiinnityksen uudistamista hakiessaan kiinnityksen haltijan on esitettävä se alkuperäinen asiakirja, jonka nojalla kiinnitys on vahvistettu. Kiinnityksen uudistamisesta tehdään merkintä tähän asiakirjaan samoin kuin kiinnitysrekisteriin kiinnityksestä kiinteään omaisuuteen annetun asetuksen 34 a §:ssä ja kiinnitysrekisteristä annetun asetuksen 5 §:ssä tarkoitetulla tavalla. Mainittujen säännösten mukaan kiinnitys uudistetaan samaan kohteeseen, mihin se on vahvistettukin. Säännökset koskevat myös laitoskiinnityksen uudistamista eikä kiinnityksestä kiinteään omaisuuteen annetussa asetuksessa tai muuallakaan laissa ole säännöstä siitä, että kysymyksessä olevassa pankin ja kunnan hakemuksessa tarkoitetussa yhtymistapauksessa olisi laitoskiinnityksiä uudistettaessa meneteltävä muulla tavoin.\n        Tämän vuoksi hakemuksessa tarkoitettuja laitoskiinnityksiä ei voida uudistaa A ja B:en vuokra-alueesta lohottuun ja heidän omistamaansa Tontti 811/1 nimiseen tilaan RN:o 26:39.\n      \n      \n        Päätöslauselma\n        Hovioikeuden päätöksen lopputulosta ei muuteta.\n        \n          Ratkaisuun osallistuneet: oikeusneuvokset Salervo, Ailio, Ådahl, Roos ja Tulenheimo-Takki\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1987-11-11"
  ],
  "judgmentNumber": [
    "104"
  ],
  "date": [
    "1987-01-13"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1987:104"
  ],
  "year": [
    "1987"
  ],
  "description": [
    "http://data.finlex.fi/voc/kko/swe/80f79980",
    "http://data.finlex.fi/voc/kko/fin/c2ce2afb"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}