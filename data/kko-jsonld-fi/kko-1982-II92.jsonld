{
  "@id": "sfecli:kko/1982/II92",
  "languageVersion": [
    {
      "@id": "sfecli:kko/1982/II92/fin",
      "title_fi": [
        "KKO:1982-II-92"
      ],
      "abstract_fi": [
        "\n    Maanomistaja oli hänelle puhelinlinjaa vedettäessä aiheutuneista vahingoista vaatinut posti- ja telelaitokselta korvausta sen perusteella, että sanotun laitoksen virkamies oli menetellyt asiassa virheellisesti. Kun kysymys ei siten ollut lennätinlaitteissa annettuun lakiin perustuvasta korvausvelvollisuudesta, kanne oli käsiteltävä yleisessä tuomioistuimessa.\n  "
      ],
      "hasFormat": {
        "@id": "sfecli:kko/1982/II92/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli valtiolle tiedoksi toimitetun haasteen nojalla Mikkelin KO:ssa lausunut, että lennätinlaitoksen toimesta oli A:n omistamalta Kaislarannan tilalta, Mikkelin maalaiskunnan Koskentaipaleen kylässä, ilman A:n lupaa lokakuussa 1977 lennätinlinjaa rakennettaessa hakattu ja karsittu puustoa sillä tavoin, että A:lle oli aiheutunut vahinkoa tarpeettomasti ja luvattomasti hakatun ja karsitun puuston arvona 940 sekä tilan arvon alentumisesta 7 200 markkaa. Sen vuoksi ja kun mainitun uuden lennätinlinjan rakentaminen oli tapahtunut ilman että lennätinlaitos olisi menetellyt lennätinlaitteista annetun lain 7 §:ssä säädetyllä tavalla, ja kun puita oli kaadettu ja karsittu täysin tarpeettomasti eikä lennätinlaitos niin ollen ollut menetellyt asiassa lennätinlaitteista annetussa laissa säädetyssä järjestyksessä, A oli vaatinut, että valtio velvoitettaisiin suorittamaan hänelle korvaukseksi lennätinlaitoksen aiheuttamasta vahingosta, tarpeettomasti ja luvattomasti hakatuista ja karsituista puista 940, tilan arvon alentumisesta 7 200 ja vahingon selvittelystä aiheutuneista rahakuluista 200 eli yhteensä 8 340 markkaa 6 prosentin korkoineen 10.12.1977 lukien sekä korvaamaan hänen oikeudenkäyntikulunsa.\n      Posti- ja lennätinhallitus valtion edustajana oli ennen kanteeseen vastaamistaan väittänyt, ettei kannetta voitu tutkia, koska A:n esittämät vaatimukset oli vahingonkorvauslain 1 §:n ja lennätinlaitteista annetun lain 11 §:n säännökset huomioon ottaen välimiesten ratkaistava.\n      Kuultuaan A:ta sanotusta väitteestä KO oli 9.5.1978 oikeudenkäynnissä erikseen julistamallaan väitepäätöksellä, koska kanne oli perustettu virkamiehen virheelliseen menettelyyn, hylännyt väitteen\n      Posti- ja lennätinhallitus oli vastustanut kannetta muun muassa sillä perusteella, että mainittu puhelinlinja, joka oli aikaisemmin sijainnut ko. tien vastakkaisella puolella, oli kanteessa tarkoitetussa tilaisuudessa jouduttu sähköturvallisuusmääräysten vuoksi kiireellisesti rakentamaan uudelleen tien toiselle puolelle tie- ja tienvierialueelle, jota lennätinlaitos oli lennätinlaitteista annetun lain 5 §:n 1 ja 2 momentin sekä yleisistä teistä annetun lain 40 §:n mukaisesti oikeutettu käyttämään ilman korvausta lennätinjohtojen johtamista varten. Rakennettaessa mainittua lennätinlinjaa oli A:n tilalta tie- ja tienvierialueelta jouduttu kaatamaan puita ja katkaisemaan oksia, mistä posti- ja lennätinhallitus oli katsonut kohtuulliseksi korvaukseksi 600 markkaa vähennettynä kaadettujen, A:lle jääneiden puiden polttopuuarvolla 300 markalla. Posti- ja lennätinhallitus oli kuitenkin ollut valmis vapaaehtoisesti korvaaman A:lle puustolle aiheutetusta vahingosta 600 markkaa, mistä A ei ollut edes suostunut neuvottelemaan.\n      Kuultuaan myös Mikkelin telealuekonttorin päällikköä KO p. 9.5.1978 oli lausunut selvitetyksi, että telealuekonttorin toimesta oli lokakuussa 1977 Mikkelin maalaiskunnan Koskentaipaleen kylässä rakennettu yleisen tien tienvierialueelle puhelinlinja, jonka rakentamisen yhteydessä oli A:n omistamalta Kaislarannan tilalta jouduttu poistamaan ja karsimaan puustoa. Tuolloin oli poistettu lähinnä leppiä ja muuta lehtipuustoa sekä karsittu joitakin tukkipuita. Puuston arvoksi KO oli katsonut 900 markkaa. Sen vuoksi ja kun kaadetut puut olivat jääneet A:lle ja posti- ja lennätinhallituksen oli katsottava olevan vastuussa myös vaadituista vahingon suuruuden selvittämisestä johtuneista kustannuksista, KO oli, hyläten kanteen enemmälti, velvoittanut posti- ja lennätinhallituksen heti kuitin saadessaan suorittamaan A:lle puuston poistamisesta aiheutuneesta vahingosta 600 ja selvittelykuluista 200 markkaa, mutta määrännyt, että A jolle posti- ja lennätinhallitus oli ilmoittanut tarjoutuneensa maksamaan puustosta 600 markkaa, sai pitää hänelle jutussa aiheuneet kulunsa vahinkonaan.\n      Itä-Suomen HO, jonka tutkittavaksi A oli saattanut jutun pyytäen mm. sen palauttamista KO:een lisäselvityksen esittämistä varten, p. 29.1.1981 oli käsitellyt jutun; ja koska lennätinlaitteista annetun lain 11 §:n mukaan A:n esittämien korvausvaatimusten ratkaiseminen ei kuulunut yleisen tuomioistuimen toimivaltaan, vaan A:n olisi pitänyt jättää vaatimuksensa sanotun lain 8 §:ssä tarkoitettujen välimiesten ratkaistavaksi, eikä KO:n näin ollen olisi pitänyt ottaa kannetta tutkittavakseen, HO oli kumonnut ja poistanut KO:n päätöksen.\n      Pyytäen valituslupaa A haki muutosta HO:n päätökseen. Lupa myönnettiin. Posti- ja telehallitus antoi siltä hakemuksen johdosta pyydetyn vastauksen.\n    \n    \n      \n      KKO p. käsitteli jutun. A oli kanteessaan vaatinut posti- ja telehallituksen velvoittamista suorittamaan korvausta vahingosta, jotka olivat aiheutuneet hänelle sanotun laitoksen virkamiehen virheelliseksi väitetystä menettelystä. Kysymys ei siis ollut lennätinlaitteista annettuun lakiin perustuvasta posti- ja telelaitoksen korvausvelvollisuudesta, josta olisi ollut määrättävä sanotun lain 11 §:ssä säädetyissä järjestyksessä. A:n kanne oli siksi käsiteltävä yleisessä tuomioistuimessa eikä itä-Suomen HO:n olisi pitänyt jättää sitä tutkimatta. Tämän vuoksi ja koska A oli lisäksi pyytänyt saada esittää selvitystä hänelle aiheutuneesta vahingosta, KKO harkitsi oikeaksi, kumoten HO:n ja KO:n päätökset, palauttaa jutun Mikkelin KO:een, jonka tuli ilmoituksesta ottaa se uudelleen käsiteltäväkseen ja siinä laillisesti menetellä.\n      \n        Ratkaisuun osallistuneet: oikeusneuvokset Manner, Mälkki, Nybergh ja Hiltunen sekä ylimääräinen oikeusneuvos Karetie\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-06-18"
  ],
  "judgmentNumber": [
    "II92"
  ],
  "date": [
    "1982-02-01"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II92"
  ],
  "year": [
    "1982"
  ],
  "description": [
    "http://data.finlex.fi/voc/kko/fin/044d7126",
    "http://data.finlex.fi/voc/kko/swe/4abf5a55",
    "http://data.finlex.fi/voc/kko/swe/06f08ac6"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}