{
  "@id": "sfecli:kko/1984/II157",
  "languageVersion": [
    {
      "@id": "sfecli:kko/1984/II157/fin",
      "title_fi": [
        "KKO:1984-II-157"
      ],
      "abstract_fi": [
        "\n    Kantajat eli leski ja viisi sisarusta olivat vuonna 1956 myyneet samalla kauppakirjalla kukin omistamansa osuuden tilakokonaisuudesta vastaajalle eli kuudennelle sisarukselle. Vuonna 1982 vireillepannussa jutussa vaadittiin kaupan julistamista kokonaan mitättömäksi, koska kaksi myyjistä oli kaupasta päätettäessä ollut alaikäisiä eikä kaupalle ollut haettu holhoustuomioistuimen hyväksymistä.\n    Kun kauppakirjassa ei mainittu kunkin kantajan osuuden kaupan pätevyyden ehdoksi sitä, että kauppa hyväksytään alaikäisten myyjien osalta, eikä sellaista edellytystä muutenkaan ollut näytetty, kauppa julistettiin mitättömäksi vain alaikäisten myyjien tilaosuuksien osalta.\n  "
      ],
      "hasFormat": {
        "@id": "sfecli:kko/1984/II157/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Vetelin KO:n päätös 18.5.1982\n        KO oli päätöksessään siltä osin kuin kysymys oli A:n, B:n, C:n ja D:n E:hen kohdistamasta kiinteistönkaupan mitättömäksi julistamisesta koskevasta 1.2.1982 vireille pannusta kanteesta. johon myös F ja G olivat yhtyneet, lausunut, että A:n puolison, 7.10.1939 kuolleen H:n kuolinpesä, johon kuuluivat KO:n päätöksessä mainitut Vetelin kunnassa sijaitsevat Pihlaja, Lisämaa D ja Lisämaa G nimiset tilat, oli 19.1.1956 toimitettu perunkirjoitus ja perinnönjako ja että sen jälkeen samana päivänä tehdyssä kiinteistökaupassa A oli myynyt omistamansa puolet kysymyksessä olevista tiloista ja kukin kuudesta H:n lapsesta, joista F 20-ja G 18-vuotiaina olivat tuolloin alaikäisiä, omistamansa 1/14 osan tiloista samanlaisen osuuden niistä omistaneelle veljelleen E:lle. Katsoen, että jutussa oli kysymys vain sanottujen alaikäisten osuudesta kiinteistönkauppaan, KO oli jättänyt ensiksi mainittujen neljän kantajan kanteen tutkimatta. Tutkiessaan asian F:n ja G:n osalta KO oli todennut, ettei holhoustuomioistuin ollut heidän osaltaan antanut lupaa kauppaan holhouslain 39 §:n edellyttämällä tavalla eivätkä he olleet täysi-ikäisiksi tultuaan kauppaa hyväksyneet. Sen vuoksi KO oli julistanut kiinteistönkaupan heidän tilaosuuksiaan koskevalta osalta mitättömäksi. Asian laadun vuoksi asianosaisten oli pidettävä vahinkonaan heillä olleet kulunsa.\n      \n      \n        Vaatimukset Vaasan HO:ssa siltä osin kuin vielä oli kysymys\n        A, B, C ja D olivat uudistaneet kanteessaan esittämänsä vaatimuksen sanotun kiinteistönkaupan julistamisesta mitättömäksi myös heidän osaltaan, koska kaupan tarkoituksena oli tilakokonaisuuden omistuksen ja hallinnan säilyttäminen, mika ei toteutuisi, mikäli KO:n päätös jäisi voimaan. Sen ohessa he olivat vaatineet E:n velvoittamista korvaamaan heidän kulunsa sekä KO:ssa että HO:ssa.\n        E oli vaatinut, että KO:n päätös kumottaisiin siltä osin kuin kanne oli hyväksytty ja että kanne siis myös F:n ja G:n ajamana hylättäisiin.\n        F ja G olivat yhteisesti vastanneet vastapuolensa muutoksenhakemukseen vaatien samalla korvausta vastauskuluistaan.\n      \n      \n        HO: tuomio 18.5.1982\n        HO oli todennut, että A myötäpuolineen oli 13.1.1982 laaditulla kanteellaan vaatinut 19.1.1956 tehdyn nyt kysymyksessä olevan kiinteistönkaupan julistamista kokonaisuudessaan pätemättömäksi, minkä vuoksi KO:n ei olisi pitänyt lausumillaan perusteilla jättää kannetta mainitsemiltaan osilta tutkimatta. HO oli kuitenkin, välttääkseen asian käsittelyn viivästymisen, tutkinut jutun kokonaisuudessaan. Siihen nähden, että kysymyksessä olevien kiinteistöjen kohdalta oli tehty perinnönjako KO:n päätöksestä ilmenevin tavoin jo ennen puheena olevaa kiinteistönkauppaa, jossa ostaja oli ollut kiinteistöistä jo perinnönjaon perusteella osuuden omistanut osakas, HO oli katsonut, ettei kaupan kohteena myyjien tarkoituksen mukaan ollut myydä tilakokonaisuutta sellaisenaan ja että niin ollen kukin myyjistä oli myynyt oman osuutensa siitä erikseen. Omistusoikeus kaupan kohteeseen oli kauppakirjan mukaan määrätty siirtyväksi heti panematta ehtoa siitä, että kaupan pätevyys riippuisi asianomaisen holhoustuomioistuimen suostumuksesta kauppaan, jossa alaikäisiä myyjiä olivat edustaneet heille perunkirjoitusta, perinnönjakoa ja siinä yhteydessä mahdollisesti tehtävää kiinteistönkauppaa varten määrätyt uskotut miehet. Edellä mainituin perustein HO oli katsonut, ettei mainittu kiinteistönkauppa ollut A:n, B:n, C:n ja D:n osalta pätemätön. Sen vuoksi HO oli kumonnut KO:n päätöksen A:n sekä B:n, C:n ja D:n kanteen tutkimatta jättämisestä ja hylännyt heidän kanteensa. Muilta osin KO:n päätöstä ei muutettu. E velvoitettiin korvaamaan F:n ja G:n yhteiset vastauskulut HO:ssa 500 markalla.\n      \n    \n    \n      KORKEIN OIKEUS\n      Pyytäen valituslupaa A, B, C ja D toiselta sekä E toiselta puolen hakivat muutosta HO:n tuomioon. A ja hänen myötäpuolensa toistivat esittämänsä kanteen oikeudenkäyntikulujen korvausvaatimuksineen. E uudisti vaatimuksensa kanteen hylkäämisestä kokonaan ja pyysi vapauttamista HO:n hänen maksettavakseen tuomitsemasta oikeudenkäyntikulujen korvausvelvollisuudesta F:lle ja G:lle.\n      Kummallekin valitusluvan hakijataholle myönnettiin valituslupa ja he antoivat heiltä pyydetyt vastaukset. Lisäksi F ja G yhteisesti vastasivat E:n muutoksenhakemukseen.\n      KKO t. lausui perusteluinaan:\n      KKO havaitsee, että kaupan kohteena olleista tiloista, jotka kaikki sijaitsevat Vetelin kunnassa, asiakirjoista saadun selvityksen mukaan ovat Pihlaja RN:o 6 Pulkkisen kylässä Lisämaa D RN:o 14:5 ja Lisämaa G RN:o 11:8 kumpikin Korpilahden kylässä. Alemmat oikeudet ovat maininneet Pihlajan tilan olevan Korpilahden kylässä ja kahden viimeksi mainitun tilan Vetelin kylässä eli toisin kuin jutun asiakirjat osoittavat.\n      A ja hänen myötäpuolensa ovat kysymyksessä olevassa kiinteistönkaupassa myyneet kukin osuutensa mainituista tiloista. Kuten HO on todennut, kauppakirjassa ei mainita kukin osuuden kaupan pätevyyden ehdoksi sitä, että kauppa hyväksytään alaikäisten myyjien osalta. Sellaista edellytystä ei ole muutoinkaan näytetty. Koska E ei ole miltään osin huudattanut saantoaan, moitekanne ei ole ollut sidottu lainhuudatuksesta ja kiinteistönsaannon moittimisajasta annetun lain 21 §:ssä tarkoitettuun määräaikaan.\n      Edellä lausumillaan perusteilla KKO jätti HO:n tuomion lopputuloksen pysyväksi. E velvoitettiin suorittamaan F:lle ja G:lle yhteisesti korvaukseksi heillä vastauksen antamisesta KKO:ssa olleista kuluista 600 markkaa.\n      \n        Ratkaisuun osallistuneet: oikeusneuvokset Leivonen, Heinonen, Portin ja Hiltunen sekä ylimääräinen oikeusneuvos Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II157"
  ],
  "judgmentNumber": [
    "II157"
  ],
  "date": [
    "1984-03-05"
  ],
  "issued": [
    "1984-10-03"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}