{
  "@id": "sfecli:kko/1982/II138",
  "languageVersion": [
    {
      "@id": "sfecli:kko/1982/II138/fin",
      "title_fi": [
        "KKO:1982-II-138"
      ],
      "abstract_fi": [
        "\n    Valtion palveluksessa oleva A, jolle valtio oli myöntänyt oikeuden käyttää virkamatkoilla omaa autoa, oli luovuttanut lomalle lähtiessään autonsa niin ikään valtion palveluksessa olevan B:n käytettäväksi työmatkoilla. Valtio ei ollut A:n ja B:n välisen sopimuksen perusteella eikä VahKorvL 3 luvun säännösten nojalla vastuussa A:lle B:n varomattomasta ajosta tällaisella matkalla A:n autolle aiheutuneiden vahinkojen korvaamisesta.\n  "
      ],
      "hasFormat": {
        "@id": "sfecli:kko/1982/II138/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli Suomen valtiolle 23.1.1979 sekä B:lle 30.1.1979 tiedoksi annetun haasteen nojalla sekä kannetta kehittäessään Hollolan KO:ssa kertonut, että toimiessaan maanmittausteknikkona Lahden maanmittauspiirin maanmittaustoimistossa hän oli loma-ajakseen luovuttanut omistamansa henkilöauton, jota autoa hänellä oli maatalousministeriön luvalla oikeus käyttää virkamatkoihin toimialueellaan, maanmittaustoimiston palkkaamalle ja mittamiehenä toimineelle B:lle käytettäväksi työajoja varten. Kun B oli palannut 6.7.1978 työryhmän mukana erään lohkomistoimituksen mittaustyötä suorittamasta ja toiminut mainitun auton kuljettajana, oli auton öljypohja B:n äkillisen jarrutuksen takia osunut tien pinnasta noin 5 senttimetriä koholla olleeseen kiveen seurauksin, että öljypohja oli haljennut. Ottaen huomioon kyseisen tien hyvän laadun sekä mainitun kiven korkeuden tien pinnasta oli B näin ollen aiheuttanut vahingon sanotulla virheellisellä ajotyylillään ja käyttäen lisäksi ennen jarrutusta auton kuormituskin huomioiden liian suurta nopeutta. Koska B tai maanmittaushallitus hänen työnantajanaan eivät olleet suostuneet suorittamaan hänelle vahingosta aiheutuneita kustannuksia, A oli vaatinut, että Suomen valtio ja B velvoitettiin yhteisvastuullisesti suorittamaan hänelle korvaukseksi auton korjauskustannuksista 2 073,25 markkaa ja auton käyttöhyödyn menetyksestä sen seisontapäiviltä 36 markan päiväkorvauksen mukaan laskettuna ajalta 7.7. - 18.8.1978 1 512 markkaa laillisine korkoineen sekä korvaamaan hänen oikeudenkäyntikulunsa.\n      Maanmittaushallituksen valtion edustajana sekä A:n vastustettua kannetta KO p. 3.5.1979 oli lausunut selvitetyksi, että Lahden maanmittauspiirin maanmittaustoimistossa vireillä olleen Nastolan kunnan Ruuhijärven kylässä Iso-Huovilan tilaa koskevan lohkomistoimituksen n:o 202367. A:n lähtiessä lomalle 3.7. - 22.7.1978 väliseksi ajaksi oli edellä mainittu lohkomistoimitus kenttätöiden osalta kesken. Lomalle lähtiessään A, jolle maatalousministeriö oli 4.9.1969 myöntänyt oikeuden käyttää toimialueellaan virkamatkoilla omaa autoa, oli luovuttanut omistamansa Austin Maxi henkilöauton Lahden maanmittaustoimiston palkkaamalle mittamiehelle B:lle käytettäväksi tarvittavia työajoja varten.\n      Maanmittausharjoittaja M:n johtaman työryhmän, jonka suoritettavana edellä mainitun lohkomistoimituksen mittaustyöt olivat, palatessa 6.7.1978 B:n ohjaamalla A:n omistamalla Austin Maxi henkilöautolla mittaustyötä suorittamasta, oli auton öljypohja B:n olosuhteisiin nähden liian varomattoman ajon johdosta Ruuhijärvellä mittauspaikalle johtavalla eräällä yksityistiellä osunut tien pinnasta kohoavaan noin 5 senttimetriä korkeaan kiveen seurauksin, että öljypohja halkesi. Öljypohjan korjaaminen tuli maksamaan 2 073,25 markkaa korjaustyön kestäessä korjaamon kesälomista johtuen 7.7. - 18.8.1978 välisen ajan.\n      Koska lohkomistoimituksen kohteena olevalle tilalle ei ollut päässyt yleistä kulkuneuvoa käyttäen ja auton käyttäminen oli ollut välttämätön edellytys itse mittaustyön suorittamiselle ja ja koska matkat toimituspaikalle luettiin myös mittaustyöhön osallistuneiden työntekijöiden työaikaan, KO oli katsonut, että valtiovahingonkorvauslain 3 luvun 1 §:n 1 ja 2 momenttien nojalla oli velvollinen korvaamaan edellä mainitussa työssä aiheutetuksi katsotun vahingon.\n      Sen vuoksi KO oli velvoittanut valtion korvaamaan A:n auton öljypohjan korjaamisesta vaaditut 2 073 markkaa 25 penniä ja seisontapäiväkorvauksia ajalta 7.7. - 18.8.1978 yhteensä 1 512 markkaa molemmat määrät 5 prosentin korkoineen päätöksen julistamispäivästä lukien, sekä A:n oikeudenkäyntikulut asiassa 3 900 markalla 52 pennillä.\n      Mitä tuli kanteeseen B:tä vastaan, KO oli hylännyt sen, koska valtio edellä olevan mukaisesti oli vastuussa vahingosta, jonka työntekijä oli virheellään työssä aiheuttanut.\n      Kouvolan HO, jonka tutkittavaksi A ja maanmittaushallitus valtion edustajana olivat saattaneet jutun, t. 19.11.1980 oli todennut, että jutussa esitetyn selvityksen mukaan A:n auton korjaamiseen kuluneen ajan pituus kymmenen päivän yli menevältä osalta oli johtunut työntekijöiden kesälomien aiheuttamasta viivytyksestä A:n valitsemassa korjaamossa. A ei ollut näyttänyt, että auton seisonta-aika olisi sanotun kymmenen päivää ylittävältä osalta ollut välttämätön auton saamiseksi asianmukaisesti korjatetuksi. Tämän vuoksi ja koska ei ollut edes näytettävissä, että A ei voisi saada korvausta kysymyksessä olevasta B:n työssä huolimattomuudella aiheuttamasta vahingosta vahingonkorvauslain 3 luvun mukaan siitä työnantajana vastuussa olevalta valtiolta, HO oli jättänyt asian KO:n päätöksen lopputuloksen varaan muutoin paitsi että tuomittu vahingonkorvaus seisontapäivien osalta alennettiin kymmentä päivää vastaavaksi 360 markaksi.\n      Pyytäen valituslupaa maanmittaushallitus haki muutosta HO:n tuomioon. Lupa myönnettiin ja A antoi häneltä hakemuksen johdosta pyydetyn vastauksen. Vastauksessaan A vaati sen varalta, että valtio vapautettiin suorittamasta hänelle korvausta, B:n velvoittamista korvaamaan A:n vahingon.\n    \n    \n      \n      KKO t. jätti A:n vastineessaan B:hen kohdistaman vaatimuksen tutkimatta, tutki muutoin jutun ja totesi, että A oli sopinut B:n kanssa, että tämä voi A:n lomalla olleessa käyttää A:n omistamaa autoa mittaustyötä koskeviin ajoihin. Se seikka, että A:lla oli ollut maatalousministeriön lupa autonsa käyttämiseen virkamatkoihin siitä A:lle suoritettavaa korvausta vastaan, ei aiheuttanut että maanmittaushallitus olisi joutunut A:n ja B:n välisen sopimuksen johdosta vastuuseen A:lle auton käyttämisestä. Maanmittaushallitus ei myöskään vahingonkorvauslain 3 luvun 1 §:n säännösten mukaan ollut B:n työnantajana vastuussa siitä vahingosta, jonka B työtoverinsa A:n kanssa tekemänsä sopimuksen perusteella hallintaansa saamalleen A:n omaisuudelle aiheutti, vaikka vahinko oli sattunut työmatkalla. Mahdollinen korvausvelvollisuus auton vaurioitumisesta B:n menettelyn johdosta määräytyi A:n ja B:n välisen sopimuksen perusteella. Tämän vuoksi KKO, kumoten HO:n tuomion, harkitsi oikeaksi vapauttaa maanmittaushallituksen velvollisuudesta suorittaa A:lle öljypohjan korjaamisesta maksettavaksi tuomittua vahingonkorvausta 2 073 markkaa 25 penniä ja seisonta-ajan korvausta 360 markkaa sekä oikeudenkäyntikulujen korvausta KO:ssa 3 900 markkaa 52 penniä. Asian laadun vuoksi maanmittaushallitukselle ei ollut tuleva kulujen korvausta. Samalla KKO huomioon ottaen, millä perusteella HO oli hylännyt A:n B:tä vastaan esittämän korvausvaatimuksen, totesi, että A:lla oli oikeus HO:n tuomion estämättä erikseen ajaa kannetta B:tä vastaan vahingon korvaamisesta.\n      \n        Ratkaisuun osallistuneet: oikeusneuvokset Saarni-Rytkölä, Portin, Mörä ja Lindholm sekä ylimääräinen oikeusneuvos Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-09-08"
  ],
  "judgmentNumber": [
    "II138"
  ],
  "date": [
    "1981-11-05"
  ],
  "subject": [
    "http://data.finlex.fi/common/Rikosasia"
  ],
  "referenceToLegislation": [
    "http://data.finlex.fi/eli/sd/1974/412"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II138"
  ],
  "year": [
    "1982"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}