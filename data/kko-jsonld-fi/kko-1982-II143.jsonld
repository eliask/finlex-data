{
  "@id": "sfecli:kko/1982/II143",
  "languageVersion": [
    {
      "@id": "sfecli:kko/1982/II143/fin",
      "title_fi": [
        "KKO:1982-II-143"
      ],
      "abstract_fi": [
        "\n    Takaajaan kohdistettu maksuvaatimus hylättiin, koska velkoja luopumalla oikeudestaan velan maksuun sovittuna erääntymispäivänä oli menettänyt oikeutensa myös takaajaan nähden eikä takausta ollut annettu maksuvelvollisuudesta velkojan ja velallisen sopimana myöhempänä ajankohtana.\n    Ks. KKO:1994:47\n  "
      ],
      "hasFormat": {
        "@id": "sfecli:kko/1982/II143/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A:n B:tä vastaan ajamasta kanteesta Helsingin RO p. 6.4.1978 oli lausunut selvitetyksi, että C:n sitouduttua A:n kanssa 3.2.1977 tekemällään sopimuksella toimittamaan hirsirakenteet ja rakentamaan niistä huvilarakennuksen Vihdin kuntaan A:n hyväksymien toimitusehtojen mukaan, B oli sopimuksen liitteeksi otettuihin toimitusehtoihin merkityssä sitoumuksessaan puolestaan sitoutunut vastaamaan A:n C:lle sopimusta tehtäessä maksamaan 30 000 markan maksuerän takaisin maksamisesta ja rakennustyön huolellisesta ja hyvän rakennustavan mukaisesta suorittamisesta. Tämän jälkeen B oli vielä 9.2.1977 allekirjoittamallaan erillisellä takaussitoumuksella sen varalta, ettei C täyttäisi edellä mainitusta sopimuksesta johtuvia velvollisuuksiaan toimitusajan päättymiseen 31.7.1977 mennessä, sitoutunut omavelkaiseen takaukseen mainitun 30 000 markan toimituserän takaisin maksamisesta.\n      Edelleen RO oli katsonut käyneen ilmi, että C oli 6.9.1977 päivätyllä kirjeellään ilmoittanut A:lle, ettei hän pystynyt huolehtimaan huvilatoimituksesta. Tämän jälkeenkään ei hirsirakenteita ollut sopimuksen mukaan toimitettu eikä rakentamistyötä suoritettu.\n      Jutussa oli käynyt myös selville, että C ja A olivat muutamia kertoja, viimeksi ilmeisesti heinäkuun loppupuolella 1977 tai mahdollisesti seuranneen elokuun alussa sopineet eräistä muutoksista rakennustyön suorittamistapaan ja rakennettavan huvilan rakenteisiin. Koska B sitoutuessaan takaukseen oli tiennyt, että rakennettavan huvilan piirustuksia ei tuolloin ollut asianomaisten rakennusviranomaisten toimesta tarkastettu, eikä rakentamista varten ollut myönnetty rakennuslupaa, ja kun toimitusta koskevien sopimusehtojen mukaan, joiden sisällöstä B oli ollut selvillä, rakentamisessa voitiin tehdä muutoksia sovittujen rakennuksen ulkomittojen ja sen korkeuden puitteissa, RO oli katsonut, ettei tilausehtoja ollut B:n suostumuksetta sillä tavoin olennaisesti muutettu, että hän vapautuisi takausvastuustaan.\n      Vaikka C ja A olivat sopiessaan heinä - elokuun vaihteessa 1977 muutoksista rakennustyön suorittamiseen samalla sopineet toimitusajan siirtämisestä 30.3.1978 saakka ei tuo seikkakaan, kun toimituksen täyttäminen alunperin sovitun toimitusajan kuluessa tuossa vaiheessa oli jo osoittautunut mahdottomaksi, vapauttanut B:tä takaussitoumuksestaan. Sen vuoksi ja kun B ei ollut näyttänyt muutoinkaan vapautuneensa vastuusta, RO oli velvoittanut B:n saadessaan sitoumuksensa kuitattuna maksamaan A:lle vaaditut 30 000 markkaa 5 prosentin korkoineen haasteen tiedoksiantopäivästä 5.12.1977 lukien ja korvaamaan A:n oikeudenkäyntikulut 1 800 markalla.\n      Helsingin HO, jonka tutkittavaksi B oli saattanut jutun, t. 13.2.1980 oli katsonut selvitetyksi, että C ja A olivat B:n 9.2.1977 antaman takaussitoumuksen jälkeen, siten kun puheena olevaa rakentamista ei ollut seuranneena heinäkuun loppuun mennessä edes aloitettu, elokuun alussa 1977 tekemässään RO:n päätöksessä mainitussa asiakirjassa \"Liite N: 3 sopimukseen N: 111/3.2.1977\" B:tä kuulematta sopineet, että kysymyksessä olevan huvilarakennuksen toimitusajankohta siirrettiin 31.7. p:stä 1977 30.3. p:ään 1978 ja että rakennusta alkuperäisestä suunnitelmasta poiketen eräiltä kohdin pidennettiin ja levennettiin, sekä muutoinkin muuttaneet 3.2.1977 tekemäänsä sopimusta. Sen vuoksi ja kun alkuperäistä toimitussopimusta oli B:n suostumuksetta siinä määrin muutettu, että hänen vastuunsa takaajana oli olennaisesti lisääntynyt, HO oli, kumoten RO:n päätöksen, hylännyt kanteen ja vapauttanut B:n takausvastuustaan sekä velvoittanut A:n korvaamaan B:lle hänen oikeudenkäyntikulunsa jutussa 600 markalla.\n      Pyytäen valituslupaa A haki muutosta HO:n tuomioon. Lupa myönnettiin ja B antoi häneltä hakemuksen johdosta pyydetyn vastauksen.\n    \n    \n      \n      KKO t. tutki jutun ja totesi, että B oli 9.2.1977 sitoutunut omavelkaiseen takaukseen A:n C:lle maksaman 30 000 markan kauppahintaennakon takaisin maksamisesta \"Siinä tapauksessa, ettei Huvilaveistämö C täytä 1977.02.02 tehdyn sopimuksen N:o 111 mukaisia velvoitteita heinäkuun 31 päivään 1977 mennessä\". C:n jätettyä nuo velvoitteensa määräajassa täyttämättä A ei kuitenkaan ollut vaatinut ennakkomaksun palauttamista, vaan oli elokuun alussa 1977 sopinut C:n kanssa rakennuksen toimitusajan pidentämisestä 30.3.1978 saakka sekä siitä, että A \"pidättää oikeuden kaupan purkuun joulukuuhun 1977 mennessä, jolloin C suorittaa koko käsirahan takaisin.\" Luopumalla näin oikeudestaan ennakkomaksun palautukseen alkuaan sovitusta erääntymispäivästä 31.7.1977 lukien A oli menettänyt myös oikeutensa saada palautusmaksu B:ltä. B ei ollut antanut takausta A:n ja C:n sittemmin uudelleen sopimasta palautusvelvollisuudesta.\n      Edellä lausumillaan perusteilla KKO katsoi, ettei ollut syytä muuttaa HO:n tuomion lopputulosta. A velvoitettiin suorittamaan B:lle korvaukseksi tälle vastauksen antamisesta aiheutuneista kuluista 500 markkaa.\n      \n        Ratkaisuun osallistuneet: oikeusneuvokset Salervo, Manner ja Hiltunen sekä ylimääräiset oikeusneuvokset Karetie ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II143"
  ],
  "description": [
    "http://data.finlex.fi/voc/kko/fin/c717c86c",
    "http://data.finlex.fi/voc/kko/swe/c6ccd1cf"
  ],
  "judgmentNumber": [
    "II143"
  ],
  "date": [
    "1982-02-04"
  ],
  "issued": [
    "1982-09-15"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}