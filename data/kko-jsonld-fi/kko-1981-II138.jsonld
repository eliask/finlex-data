{
  "@id": "sfecli:kko/1981/II138",
  "languageVersion": [
    {
      "@id": "sfecli:kko/1981/II138/fin",
      "title_fi": [
        "KKO:1981-II-138"
      ],
      "abstract_fi": [
        "\n    Yksityistapaturmavakuutukseen liittyvien vakuutusehtojen mukaan oli ohimenevän työkyvyttömyyden johdosta suoritettava päivärahaa enintään yhden vuoden ajalta tapaturmapäivästä lukien. HO oli, kun tuon ehdon soveltaminen olisi johtanut ilmeiseen kohtuuttomuuteen vakuutuksenottajaa kohtaan, VakSopL 34 §:n nojalla tuominnut päivärahan maksettavaksi yli ehdossa tarkoitetun ajan. Katsottiin, ettei asiassa ollut sovellettava VakSopL 34 §:ää, ja vakuutusyhtiö vapautettiin suorittamasta päivärahaa yhden vuoden ylittävältä osalta.\n  "
      ],
      "hasFormat": {
        "@id": "sfecli:kko/1981/II138/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A:n vakuutusyhtiö B:tä vastaan ajamasta kanteesta Helsingin RO p. 26.11.1973 oli lausunut selvitetyksi, että A, jolla oli ollut vakuutusyhtiö B:ssä MTK-ryhmätapaturmavakuutus, jossa päiväraha oli 13 markkaa 75 penniä ja elinkorko 6 000 markkaa vuodessa, oli 28.3.1972 kaatunut ja satuttanut oikean olkapäänsä, johon oli muodostunut kiputila ja jonka liikkeet olivat jääneet jonkinverran rajoittuneiksi, minkä lisäksi olkapään eteen oli tullut voimakkaasti painoarka kohta. Vakuutusyhtiö oli suorittanut A:lle täyden päivärahan ajalta 29.3. - 1.6.1972, mutta sen jälkeen ensin kieltäytynyt enemmästä suorituksesta ja jutun vireille tulon jälkeen maksanut ajalta 2.6.1972 - 27.3.1973 20 prosenttia täydestä päivärahasta eli 822 markkaa 25 penniä. A:lle oli 17.5.1973 tehty leikkaus, jossa oikean olkapään musculus bicepsin pitkänjänteen alta sulcuksesta oli poistettu kaksi pienehköä terävää luupiikkiä. 16.6.1973 jälkeen Jokilaakson aluesairaalassa muun hoidon yhteydessä oli havaittu, että olkapään liikkuvuus oli normaali ja kivut olivat poissa. Leikkauksen suorittaneen lääkärin käsityksen mukaan leikkauslöydös ja vaivojen loppuminen olivat selvästi osoittaneet, että tapaturma oli aiheuttanut kiputilan. Sen vuoksi RO oli velvoittanut vakuutusyhtiön suorittamaan A:lle täyden päivärahan ajalta 2.6. - 27.3.1973 eli 4 111 markkaa 25 penniä, mistä saatiin vähentää jo suoritetut 822 markkaa 25 penniä, jolloin maksettavaksi jäi 3 289 markkaa sekä elinkorkoa enemmän selvityksen puuttuessa toukokuun 1973 loppuun eli 65 päivältä yhteensä 1 068 markkaa 49 penniä ja oikeudenkäyntikulujen korvaukseksi 1 000 markkaa.\n      Helsingin HO, jonka tutkittavaksi vakuutusyhtiö oli saattanut jutun, t. 2.3.1977 oli katsonut selvitetyksi, että A:lle oli aiheutunut 28.3.1972 tapahtuneesta loukkaantumisesta hänen ennestään nivelrikkoiseen oikeaan olkapäähänsä kipua, liikearkuutta ja painoarkuutta sekä että A oli ollut sen jälkeen osittaisesti työkyvytön 31.5.1973 asti. Siihen nähden, että A:lla oli aikaisemmin ollut olkapäässään vamma ja että hänellä loukkaantumisen jälkeenkin olisi ollut mahdollista suorittaa kevyempää maanviljelykseen liittyvää työtä, ei vaikutukseltaan A:lle tarkemmin selvittämättä jäänyttä vammaa voitu katsoa sellaiseksi, että se olisi aiheuttanut enempää kuin 60 prosentin haitta-asteen. Sen vuoksi ja kun vakuutussopimusehtojen soveltaminen siten, että korvauksen maksaminen olisi päättynyt jo 27.3.1973 ennen haitan päättymistä, johtaisi ilmeiseen kohtuuttomuuteen A:ta kohtaan, eikä toisaalta vakuutussopimuslain 34 §:n säännöskin huomioon ottaen ollut riittävää syytä poiketa siinä määrin vakuutussopimusehtojen ehdoista, että A:lle määrättäisiin maksettavaksi lyhytaikaiselta ja ohimenevältä työkyvyttömyysajaltaan elinkorkoa, HO oli jättänyt asian RO:n päätöksen varaan muutoin paitsi että vakuutusyhtiön A:lle maksettava korvaus alennettiin, RO:n määräämien päivärahan ja elinkoron asemesta, 60 prosenttia täydestä päivärahasta 2.6.1972 ja 31.5.1973 väliseltä ajalta vastaavaksi eli 3 011 markaksi 25 penniksi, josta kuitenkin saatiin vähentää vakuutusyhtiön 7.6.1972 jälkeiseltä ajalta jo suorittamat 822 markkaa 75 penniä, jääden siten maksettavaksi 2 188 markkaa 50 penniä.\n      Asianosaiset pyysivät lupaa hakea muutosta HO:n tuomioon ja lupahakemuksiinsa sisällyttivät muutoksenhakemukset.\n    \n    \n      KORKEIN OIKEUS\n      KKO t. suostui lupahakemuksiin, tutki jutun ja katsoi, ettei ollut esitetty syytä muuttaa HO:n tuomiota muulla tavoin kuin että, koska puheena olevaan yksityistapaturmavakuutukseen liittyvien vakuutusehtojen mukaan päivärahaa oli ohimenevän työkyvyttömyyden johdosta suoritettava enintään yhden vuoden ajan tapaturmapäivästä lukien eikä vakuutussopimuslain 34 §:n säännöstä ollut asiassa sovellettava, vakuutusyhtiö B vapautettiin suorittamasta A:lle HO:n maksettavaksi tuomitsemaa päivärahaa yhden vuoden ylittävältä osalta. Vakuutusyhtiön A:lle suoritettava korvaus alennettiin siten 2 466 markaksi 75 penniksi, jolloin yhtiön maksettavaksi jäi, huomioon ottaen yhtiön jo suorittamat 822 markkaa 25 penniä, 1 644 markkaa 50 penniä.\n      \n        Ratkaisuun osallistuneet: oikeusneuvokset Salervo, Takala ja Surakka sekä ylimääräiset oikeusneuvokset Mäkinen ja Rosokivi\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-10-23"
  ],
  "judgmentNumber": [
    "II138"
  ],
  "date": [
    "1981-03-31"
  ],
  "subject": [
    "http://data.finlex.fi/common/Siviiliasia"
  ],
  "referenceToLegislation": [
    "http://data.finlex.fi/eli/sd/1994/543/luku/4/pykala/34"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II138"
  ],
  "year": [
    "1981"
  ],
  "description": [
    "http://data.finlex.fi/voc/kko/swe/4c5aef38",
    "http://data.finlex.fi/voc/kko/fin/4675c736"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}