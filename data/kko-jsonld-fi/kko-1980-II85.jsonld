{
  "@id": "sfecli:kko/1980/II85",
  "languageVersion": [
    {
      "@id": "sfecli:kko/1980/II85/fin",
      "title_fi": [
        "KKO:1980-II-85"
      ],
      "abstract_fi": [
        "\n    Kaupungin asemakaava-alueelle rakennuttaman viemärin johdosta pohjaveden pinta oli alentunut siinä määrin, että tontinomistajan kaivo oli tyhjentynyt. Viemärin rakentamisen yhteydessä kaupunki oli myös rakentanut alueelle yleisen vesijohdon, johon tontinomistaja oli liittynyt. Koska tontinomistaja oli menettänyt mahdollisuuden käyttää tontillaan olevan kaivon vettä, tämä menetys määrättiin hänelle korvattavaksi.\n    Ään\n  "
      ],
      "hasFormat": {
        "@id": "sfecli:kko/1980/II85/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Veikko A ja hänen vaimonsa Aili A olivat Länsi-Suomen VEO:een saapuneessa, Turun kaupungille 15/5 1973 tiedoksiannetussa kannekirjelmässä lausuneet, että kaupunki oli ilman vesilain 1 luvun 18 §:n 1 momentin säännöksessä tarkoitettua vesioikeuden lupaa talvella 1971 - 72 rakentanut kokoojaviemärin Hellaksentien alle Turun kaupungin Kärsämäen kaupunginosan 46 ja 48 kortteleiden alueella seurauksin, että useiden sanottujen kortteleiden tonttien mahdollisuus talousveden saamiseen paikallista, erityisen hyvää pohjavesiesiintymää hyväksi käyttäen oli joko olennaisesti huonontunut tai täysin estynyt. Tämä oli johtunut siitä, että pohjavesi oli imeytynyt viemäriputkien alle tehtyyn kantavaan ja jakavaan kivimurskekerrokseen ja valunut sitä pitkin niin paljon, että pohjaveden pinta alueella oli yleisesti alentunut. Tästä oli ollut seurauksena, että muun muassa A:n aviopuolisojen omistamilla 46 korttelissa sijaitsevilla tonteilla numero 4 ja 5 olivat kaivot kuivuneet ja talojen sisäiset vesijohtojärjestelmät käyneet hyödyttömiksi. Kaivojen kuivumisesta oli heille aiheutunut vahinkoa muun muassa vesijohtopiirustuksista, maankaivuusta ja -täytöstä, putkitöistä ja vesijohdon liittämisestä kaupungin vesijohtoverkostoon sekä vesimittarin vuokrana, vesimaksuina ja veden laadun heikkenemisenä ilmenevästä kiinteistöjen myyntiarvon alenemisesta ja käyttöarvon vähenemisestä tontin numero 4 osalta 18 889 markkaa 32 penniä ja tontin numero 5 osalta 18 889 markkaa 2 penniä. Kun kaupunki oli suostunut suorittamaan korvausta vain 1 950 markkaa tonttia kohden, A:n puolisot olivat vaatineet kaupungin velvoittamista suorittamaan korvausta lisäksi 33 878 markkaa 34 penniä 6 prosentin korkoineen kannekirjelmän tiedoksiantopäivästä lukien ja korvaamaan heidän oikeudenkäyntikulunsa.\n      Kaupungin vastustettua kannetta, mikäli se kummankin tontin osalta ylitti 1 950 markkaa, ja vaadittua korvausta oikeudenkäyntikuluistaan VEO, toimitettuaan riidan kohteessa tarkastuksen, p. 19/12 1975 oli lausunut, että kaupunki oli rakentanut edellä mainitun viemärin Kärsämäen kaupunginosan asemakaavoitetulla alueella ja että etukäteen ei ollut voitu katsoa rakennustyön johdosta aiheutuvan talousveden saannin olennaista huonontumista sanotulla alueella. Tämän vuoksi VEO oli vesilain 1 luvun 18 §:n 1 momentin ja 10 luvun 18 §:n nojalla katsonut, että viemärin rakentamiseen ei ollut tarvittu VEO:n lupaa. Koska A:n puolisojen kaivojen kuivuminen ei ollut johtunut luvattomasta toimenpiteestä vaan oli katsottava ennalta arvaamattomaksi seuraukseksi viemärin rakentamisesta, VEO, ottaen huomioon vesilain 14 luvun 7 §:n 3 momentin säännöksen, oli katsonut, ettei asiaa ollut käsiteltävä vesilain mukaisena riita-asiana.\n      VEO oli vesilain 11 luvun 1 §:n 3 momentin ja 8 §:n 1 momentin nojalla tutkinut asian hakemusasiana ja katsonut, että A:n puolisojen kaivot olivat kaupungin suorittaman viemärin rakentamisen johdosta kuivuneet ja että A:n puolisot olivat liittäneet kiinteistöjensä vesijohdot kaupungin vesijohtoverkostoon. Koska A:n puolisot eivät olleet väittäneetkään, että asianomainen terveyslautakunta olisi vapauttanut heidän kiinteistönsä terveydenhoitolain 58 §:n 1 momentissa tarkoitetusta velvollisuudesta liittyä yleiseen vesijohtoverkostoon, ja kaivojen merkityksen heidän kiinteistöjensä talousveden hankinnassa näin ollen oli katsottava olleen tavanomaista pienempi, VEO oli velvoittanut kaupungin heti kuittia vastaan suorittamaan A:n puolisoille korvaukseksi kaivojen kuivumisesta aiheutuneesta vahingosta 7 000 markkaa 6 prosentin vuotuisine korkoineen 1/3 1972 lukien maksupäivään saakka, mutta vesilain 16 luvun 27 §:n nojalla hylännyt oikeudenkäyntikulujen korvaamista koskevan vaatimuksen lakiin perustumattomana.\n      VYO, jossa asianosaiset olivat hakeneet muutosta VEO:n päätökseen, oli tutkinut asian. Koska kysymyksessä olevan, kaupungin suorittaman, vesihuollon järjestämistä tarkoittaneen toimenpiteen yhteydessä oli tehty, paitsi viemäri, myös vesijohto sille kaupunkialueelle, jossa A:n puolisojen omistamat tontit sijaitsivat, ei talousveden saannin näillä kiinteistöillä ollut katsottava olennaisesti huonontuneen. Kun erityisen antoisan pohjavesiesiintymän hyväksi käytön mahdollisuudesta kiinteistöillä ei ollut selvitystä eikä muitakaan sellaisia seurauksia, joiden vuoksi toimenpiteeseen olisi tarvittu VEO:n lupa, ollut näytetty aiheutuneen, ei toimenpidettä vesilain mukaan ollut pidettävä luvattomana. Näillä perusteilla VYO oli päätynyt siihen samaan lopputulokseen kuin VEO:kin, että asiaa oli pidettävä hakemusasiana.\n      Mitä asiaan muutoin tuli, VYO oli katsonut, ettei ollut syytä muuttaa VEO:n päätöstä muulla tavalla kuin että, koska A:n puolisot eivät olleet näyttäneet heillä liittyessään kaupungin heidän omistamiensa tonttien eteen rakentamaan vesijohtoon olleen muita tai suurempia kustannuksia kuin mitä terveydenhoitolain 58 §:n 1 momentin määräyksestä johtuva liittymisjohdon rakentaminen 15 metrin etäisyydellä tontista olevaan yleiseen vesijohtoon olisi aiheuttanut tai että heillä vesijohtoverkostoon liittymisestä aiheutuvien kustannusten lisäksi olisi ollut muuta taloudellista menetystä kuin mitä johtui tonteilla ennestään olleen vesijohtojärjestelmän hyödyttömäksi käymisestä, jonka vahingon korvaamista kaupungin tarjoamat 1 950 markkaa tonttia kohden tarkoitti, kaupungin maksettavaksi määrätty korvaus alennettiin 3 900 markkaan ja että määrätty 6 prosentin korko oli laskettava edellä kannekirjelmäksi kutsutun kirjelmän tiedoksiantopäivästä 15/5 1973. Näin muutettuna VEO:n päätös jäi vesilain 1 luvun 18 §:n 1 momentin, 11 luvun 1 §:n 1 momentin ja 8 §:n 2 momentin ja 16 luvun 27 §:n nojalla voimaan. Asian laatuun nähden kaupunki sai itse kärsiä kulunsa siinä.\n      A:n puolisot pyysivät oikeudenkäymiskaaren 30 luvun 3 §:n 1 kohdan nojalla lupaa hakea muutosta VYO:n päätökseen sekä lupahakemukseensa sisällyttivät muutoksenhakemuksen.\n    \n    \n      KORKEIN OIKEUS\n      KKO t. myönsi muutoksenhakuluvan, tutki asian ja katsoi, ettei ollut esitetty syytä muuttaa VYO:n päätöstä muulla tavoin kuin että, koska Veikko ja Aili A:lle oli puheena olevasta viemärin rakentamisesta aiheutunut VYO:n päätöksessä mainitun vahingon lisäksi tonttia kohti laskettuna 2 800 markan määräiseksi arvioitu vahinko siitä, että he olivat menettäneet mahdollisuuden käyttää tonteillaan olevien kaivojen vettä, Turun kaupungin A:n puolisoille maksettava vahingonkorvaus korotettiin 9 500 markaksi VYO:n päätöksessä mainituin tavoin laskettavine korkoineen.\n      \n        Eri mieltä olevien jäsenten lausunnot\n        Ylimääräinen oikeusneuvos Pentti Surakka: en myönnä muutoksenhakulupaa. Äänestyksen tuloksen johdosta velvollisena lausumaan asiasta tarkemmin katson, ettei ole esitetty syytä muuttaa VYO:n päätöstä.\n        Oikeusneuvos Heinonen oli samaa mieltä kuin ylimääräinen oikeusneuvos Pentti Surakka.\n      \n      \n        Ratkaisuun osallistuneet: oikeusneuvokset Leivonen, Pirkko Surakka ja Riihelä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1980:II85"
  ],
  "description": [
    "http://data.finlex.fi/voc/kko/fin/c1226b94",
    "http://data.finlex.fi/voc/kko/swe/abf8e040"
  ],
  "judgmentNumber": [
    "II85"
  ],
  "date": [
    "1979-10-01"
  ],
  "issued": [
    "1980-08-22",
    "1980-08-28"
  ],
  "creator": [
    "http://data.finlex.fi/common/KKO"
  ],
  "year": [
    "1980"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}