{
  "@id": "sfecli:kko/1994/104",
  "languageVersion": [
    {
      "@id": "sfecli:kko/1994/104/fin",
      "title_fi": [
        "KKO:1994:104"
      ],
      "abstract_fi": [
        "\n    Puolisoiden tekemän keskinäisen testamentin mukaan eloonjäänyt sai ensin kuolleen omaisuuden omistusoikeuksin. Jälkeen jääneen puolison kuoltua puolisoiden omaisuus oli menevä vaimon perillisille.\n    Mies kuoli ensin. Hänen toissijaisten perillistensä ajama testamentin moitekanne voitiin tutkia yksin leskeä vastaan ajettuna. Hovioikeuden ei olisi pitänyt jättää kannetta tutkimatta sillä perusteella, että toissijaisia testamentinsaajia ei ollut haastettu vastaajiksi.\n    Kysymys myös testamentin allekirjoittamisesta.\n  "
      ],
      "hasFormat": {
        "@id": "sfecli:kko/1994/104/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Tuusulan kihlakunnanoikeudessa\n        A, B, C, D, E, F, G ja H ovat I:tä vastaan esittämässään kanteessa lausuneet seuraavaa:\n        J oli kuollut 9.8.1990. J:n puoliso I oli antanut tiedoksi J:n toissijaisille perillisille 7.5.1990 päivätyn testamentiksi otsikoidun asiakirjan, jonka mukaan eloon jäänyt puoliso peri ensiksi kuolleen omistusoikeuksin ja jälkeen jääneen kuoltua omaisuuden perivät I:n perilliset perintökaaren mukaisesti. J ei ollut itse allekirjoittanut testamenttia, vaan hänen nimensä testamenttiin oli kirjoittanut I. Testamentti ei myöskään vastannut J:n tahtoa, kun siinä oli syrjäytetty hänen toissijaisten perillistensä perimysoikeus. Sen vuoksi A myötäpuolineen oli vaatinut sanotun testamentin julistamista pätemättömäksi sekä vastaajan velvoittamista korvaamaan heidän oikeudenkäyntikulunsa 16 prosentin korkoineen.\n        Vastaus\n        I on kiistänyt kanteen ja vaatinut sen hylkäämistä. J oli ollut niin heikko testamentin tekotilaisuudessa, että ei ollut yrityksistään huolimatta pystynyt allekirjoittamaan testamenttia. Tämän vuoksi I oli allekirjoittanut testamentin J:n pyynnöstä tämän puolesta.\n      \n      \n        Tuusulan kihlakunnanoikeuden päätös 18.10.1991\n        J, joka oli syntynyt 17.1.1912, oli 12.3.1957 vihitty avioliittoon I:n kanssa. Puolisoilla ei ollut rintaperillisiä. J oli kuollut 9.8.1990 ja häneltä olivat toissijaisina perillisinä jääneet muun muassa A ja hänen myötäpuolensa.\n        A myötäpuolineen oli esittänyt kaksi lääkärinlausuntoa, joiden mukaan J oli ollut lausunnon antaneen lääkärin hoidossa 9.3. - 4.4.1990 välisen ajan lääkityksen ja yleistilan tarkistamista varten. Mainitun hoitojakson aikana J:n keuhkoissa oli todettu pahanlaatuinen kasvain. Hänet oli kotiutettu 4.4.1990 ja hän oli 31.5.1990 yleiskunnon heikentymisen vuoksi joutunut uudelleen terveyskeskuksen vuodeosastolle, jossa hän oli ollut hoidettavana kuolemaansa saakka. Kotiutuspäivänä 4.4.1990 J:n yleistila oli ollut melko hyvä. Hän oli kävellyt keppiä käyttäen ja oli ollut omatoiminen muun muassa ruokailun suhteen. Lääkäri oli lausunut käsityksenään, että täydellä varmuudella J olisi teknisesti pystynyt allekirjoittamaan asiakirjoja. J:n yleiskunnon oli todettu heikentyneen 31.5.1990 nimenomaan liikkumisen suhteen.\n        Todistajana kuultu X oli kertonut laatineensa kanteessa tarkoitetun testamentin ja allekirjoittaneensa sen todistajana. Aloite testamentin laatimisesta oli tullut I:ltä. X oli todistaja Y:n kanssa mennyt I:n ja J:n puolisoiden kotiin, jossa J oli koko ajan maannut vuoteessaan. X oli aluksi keskustellut J:n kanssa päivän tapahtumista ja varmistautunut, että tämä oli testamentintekokelpoinen. X oli lukenut testamentin ääneen ja J oli kahteen kertaan ilmoittanut testamentin vastanneen hänen tahtoaan. J:n käteen oli annettu kynä, jota hän oli pitänyt kämmenessään. Hän oli kolme eri kertaa yrittänyt allekirjoittaa testamentin, mutta käsi ei ollut lähtenyt liikkeelle. J oli sen jälkeen pyytänyt X:ää allekirjoittamaan testamentin, mutta hän ei ollut suostunut siihen. Sen jälkeen J oli pyytänyt vaimoaan allekirjoittamaan puolestaan testamentin, minkä I oli tehnytkin. Tästä oli tehty testamenttiin merkintä. X oli tullut vakuuttuneeksi siitä, että J ei ollut yrityksistään huolimatta pystynyt allekirjoittamaan testamenttia.\n        X oli laatinut puolisoitten aiemmankin testamentin, joka oli revitty tämän uuden testamentin allekirjoituksen jälkeen. Jo ensimmäisen testamentin allekirjoittaminen oli tuottanut vaikeuksia J:lle, minkä vuoksi X ei ollut ollut yllättynyt siitä, ettei J nyt ollut pystynyt allekirjoittamaan testamenttia.\n        Todistaja Y oli kertonut testamentin allekirjoitustilaisuudesta yhtä pitävästi X:n kanssa.\n        Todistaja Z oli kertonut käyneensä toukokuussa 1990 yhdessä miehensä kanssa auttamassa vuodepotilaana olleen J:n päivittäin pesulle. J:n olkapäät ja kädet olivat olleet kipeät eikä hän ollut kyennyt nostamaan käsiään. J oli nostettu sängystä lakanoiden avulla, koska hänen kätensä olivat olleet kosketusarat. J oli kävelykeppiä apunaan käyttäen kävellyt pesuhuoneeseen. Z:n käsityksen mukaan J ei olisi kyennyt kirjoittamaan nimeään.\n        Edellä mainituilla perusteilla kihlakunnanoikeus on katsonut näytetyksi, että J oli ollut oman käsityksensä mukaan ja myös objektiivisesti arvostellen fyysisen sairautensa vuoksi kykenemätön itse allekirjoittamaan testamenttia. Testamentti oli täyttänyt perintökaaren 10 luvun 1 §:n muotomääräyksen. Kihlakunnanoikeus on katsonut myös näytetyksi, että testamentti oli vastannut J:n tahtoa.\n        Kihlakunnanoikeus on hylännyt kanteen ja velvoittanut A:n myötäpuolineen yhteisvastuullisesti korvaamaan I:n oikeudenkäyntikulut korkoineen.\n      \n      \n        Helsingin hovioikeuden päätös 14.4.1993\n        Hovioikeus, jossa A myötäpuolineen oli vaatinut kihlakunnanoikeuden päätöksen kumoamista ja kanteensa hyväksymistä sekä korvausta oikeudenkäyntikuluistaan korkoineen, on ratkaisunsa perusteluina lausunut seuraavaa.\n        J oli 7.5.1990 päivätyllä testamentillaan määrännyt, että hänen kuoltuaan I sai omistusoikeuden kaikkeen hänen omaisuuteensa ja että I:n jälkeen tuo omaisuus oli menevä laillisen perimysjärjestyksen mukaan I:n perillisille.\n        Testamentin sisältöön nähden kanne ei ollut toteutettavissa yksin I:tä vastaan ajettuna. Kihlakunnanoikeuden ei olisi tästä syystä tullut tutkia asiaa.\n        Tämän vuoksi hovioikeus on poistanut kihlakunnanoikeuden päätöksen siltä osin kuin siinä oli lausuttu A:n ja hänen myötäpuoltensa kanteesta ja jättänyt kanteen tutkimatta.\n        Hovioikeus on velvoittanut A:n myötäpuolineen korvaamaan I:n vastauskulut korkoineen.\n        \n          Asian ovat ratkaisseet hovioikeuden jäsenet Surakka, Brax ja Eija Soininen, joka myös esitteli asian.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 5.10.1993. A myötäpuolineen on vaatinut hovioikeuden ja kihlakunnanoikeuden päätösten kumoamista ja jutun käsittelyn palauttamista hovioikeuteen. Toissijaisesti A myötäpuolineen on vaatinut jutun käsittelemistä Korkeimmassa oikeudessa ja kanteensa hyväksymistä sekä I:n velvoittamista korvaamaan heidän oikeudenkäyntikulunsa kaikkien oikeusasteiden osalta 16 prosentin korkoineen.\n      I on antanut häneltä pyydetyn vastauksen ja vaatinut korvausta vastauskuluistaan 16 prosentin korkoineen.\n    \n    \n      KORKEIMMAN OIKEUDEN RATKAISU 20.10.1994\n      \n        Perustelut\n        J:n ja I:n 7.5.1990 tekemässä testamentissa on määrätty, että eloonjäänyt puoliso perii ensimmäisenä kuolleen puolison omistusoikeudella ja että leskenkin kuoltua heidän omaisuutensa perivät I:n perilliset perintökaaren mukaisesti. J on kuollut 9.8.1990. Testamentin mukaan I on siten ensisijainen testamentinsaaja ja hänen perillisensä toissijaisia testamentinsaajia.\n        Kun J:n perillisenä on ollut eloonjäänyt puoliso, testamentti on tullut perintökaaren 14 luvun 4 §:n 2 momentin (700/90) mukaan antaa tiedoksi myös J:n perintökaaren 3 luvun 1 §:n 2 momentissa tarkoitetuille toissijaisille perillisille. I on vedonnut testamenttiin antamalla sen tiedoksi J:n toissijaisille perillisille. Tämän vuoksi heillä on ollut perintökaaren 14 luvun 5 §:n (700/90) säännöksen mukaan tiedoksisaannista lukien kuuden kuukauden määräaika moitekanteen nostamiseen.\n        Milloin omaisuutta on testamentissa määrätty useammalle testamentinsaajalle, testamentin moitekanne voidaan nostaa yhtä tai useampaa testamentissa mainittua testamentinsaajaa vastaan. Siten testamentin moitekanne on voitu nostaa yksin I:tä vastaan eikä hovioikeuden olisi tullut mainitsemillaan perusteilla jättää kannetta tutkimatta.\n        Asian selvitettyyn tilaan nähden Korkein oikeus viivytyksen välttämiseksi ottaa jutun välittömästi tutkittavakseen sitä hovioikeuteen palauttamatta.\n        Kihlakunnanoikeuden lausumilla perusteilla Korkein oikeus katsoo, että kysymyksessä oleva testamentti täyttää J:n allekirjoituksen osalta perintökaaren 10 luvun 1 §:ssä tarkoitetun muotomääräyksen ja että testamentti on myös vastannut hänen tahtoaan.\n      \n      \n        Tuomiolauselma\n        Hovioikeuden päätös kumotaan oikeudenkäyntikuluja koskevia lausumia lukuun ottamatta ja asia jätetään kihlakunnanoikeuden päätöksen lopputuloksen varaan.\n        A myötäpuolineen velvoitetaan yhteisvastuullisesti suorittamaan I:lle korvaukseksi oikeudenkäyntikuluista Korkeimmassa oikeudessa 2 000 markkaa 16 prosentin korkoineen Korkeimman oikeuden tuomion antopäivästä lukien.\n        \n          Asian ovat ratkaisseet oikeusneuvokset Tulenheimo-Takki, Taiple, Suhonen, Wirilander ja Pellinen. Esittelijä Pirjo Pohjalainen.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1994-10-20"
  ],
  "judgmentNumber": [
    "104"
  ],
  "date": [
    "1994-03-23"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1994:104"
  ],
  "year": [
    "1994"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}