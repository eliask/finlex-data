{
  "@id": "sfecli:kko/1984/II12",
  "languageVersion": [
    {
      "@id": "sfecli:kko/1984/II12/fin",
      "title_fi": [
        "KKO:1984-II-12"
      ],
      "abstract_fi": [
        "\n    Laittomasti lomautetulla ts-valtuutetulla ei sinänsä ollut velvollisuutta lomauttamisen asemesta vastaanottaa muuta työtä. Ts-valtuutetun kieltäytyminen hänelle entisin palkkaeduin tarjotusta hänen ammattitaitoaan vastaavasta muusta työstä otettiin huomioon työnantajan korvausvelvollisuutta pienentävänä tekijänä.\n    Ään.\n    Vrt. KKO:1974-II-63\n  "
      ],
      "hasFormat": {
        "@id": "sfecli:kko/1984/II12/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Mustasaaren KO:n päätös 16.10.1981\n        KO oli Tekstiili- ja Vaatetustyöväen Liitto r.y:n A Oy:tä vastaan ajamasta kanteesta päätöksessään lausunut selvitetyksi, että yhtiö oli sen Mustasaaren tehtaalla toimitetun uudelleen järjestelyn yhteydessä 23.1.1981 antanut ennakkoilmoituksen tehtaan kaikkien työntekijöiden lomauttamisesta ja seuranneen helmikuun 6 päivänä lomauttanut osan työntekijöistään, heidän joukossaan tehtaan työsuojeluvaltuutetuksi valitun H:n, joka oli työskennellyt tehtaan leikkaamossa, että työt leikkaamossa olivat uudelleenjärjestelyn jälkeen jatkuneet sen mestarin ja yhden työntekijän jäädessä työhön, minkä lisäksi leikkaamoon oli myöhemmin otettu takaisin yksi entinen työntekijä ja että yhtiö näin ollen, kun erittäin painavia syitä H:n lomauttamiseen ei ollut olemassa, työsuojelulain 11 §:n 4 momentin ja työsopimuslain 30 §:n 1 momentin ja 53 §:n 2 momentin mukaan ei olisi saanut lomauttaa H:ta ilman työntekijöiden enemmistön suostumusta, mutta että H:lle oli samana päivänä, kun ilmoitus lomauttamisesta annettiin, tarjottu työtä tehtaan kutomossa.\n        Sen vuoksi ja kun työt kutomossa tehtiin vuorotyönä siten, että ensimmäinen vuoro alkoi aamulla kello 6 ja toinen vuoro päättyi illalla kello 23, mistä Vaasassa asuvalle H:lle, joka siihen saakka oli matkustanut työpaikkaan ja kotiin säännöllisillä linja-autovuoroilla, jos hän olisi siirtynyt tehtaan kutomoon, olisi aiheutunut haittaa ja kustannuksia, KO oli velvoittanut A Oy:n suorittamaan Tekstiili- ja Vaatetustyöväen Liitto r.y.:lle, jolle H oli siirtänyt korvausvaatimuksensa, korvaukseksi siitä KO:n harkinnan mukaan 5.000 markkaa 5 prosentin korkoineen haastepäivästä 28.4.1981 lukien sekä oikeudenkäyntikulujen korvaukseksi 5.000 markkaa.\n      \n      \n        Vaasan HO:n tuomio 4.11.1982\n        HO:ssa, jonka tutkittavaksi liitto ja yhtiö olivat saattaneet jutun, liitto oli vaatinut että H:n laittomasta lomauttamisesta maksettavaksi tuomittu vahingonkorvaus korotettiin KO:ssa vaadittuun 30.000 markkaan, ja myös oikeudenkäyntikulujen korvauksen korottamista. Yhtiö oli vaatinut kanteen hylkäämistä.\n        HO oli tuomiossaan lausunut, että H:lle oli, kuten KO:kin oli todennut, lomauttamisilmoituksen yhteydessä tarjottu työtä samassa työpaikassa olleessa tehtaan kutomossa. H oli kuitenkin kieltäytynyt ottamasta sitä vastaan. Tarjottu työ olisi ollut laadultaan samanlaista ja siitä olisi maksettu sama palkka kuin H:n leikkaamossa tekemästä työstä. H:lle ei näin ollen ollut Ko:n päätöksessä selostetun laittoman lomautuksen johdosta oikeutta saada yhtiöltä korvausta työansion menetyksestä.\n        Yhtiö ei ollut velvoittautunut korvaamaan H:lle tämän työssäkäynnistä aiheutuneita matkakustannuksia. Toisaalta H ei ollut näyttänyt, että hänen työmatkakustannuksensa olisivat lisääntyneet siinä tapauksessa, että hän olisi siirtynyt vuorotyöhön tehtaan kutomolle. H ei ollut näyttänyt kärsineensä muutakaan korvattavaa vahinkoa.\n        Sen vuoksi HO, joka vielä oli todennut että KO:n päätöksessä oli työsuojelulain 11 §:n 4 momentin asemesta sovellettu työsuojelun valvonnasta annetun lain 11 §:n 4 momenttia, oli, kumoten KO:n päätöksen, hylännyt kanteen ja vapauttanut yhtiön velvollisuudesta suorittaa liitolle KO:n tuomitsemia korvauksia.\n      \n    \n    \n      KORKEIN OIKEUS\n      Pyytäen valituslupaa Tekstiili- ja Vaatetustyöväen Liitto r.y. haki muutosta HO:n tuomioon. Lupa myönnettiin ja A Oy antoi siltä valituksen johdosta pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Yhtiön lomauttaessa H:n ei työ leikkaamossa, jossa hän työskenteli, ollut kokonaan loppunut. Työsuojelun valvonnasta annetun lain 11 §:n 4 momentin ja työsopimuslain 30 §:n 1 momentin ja 53 §:n 2 momentin mukaan H:n lomauttaminen oli siten tapahtunut laittomasti siitäkin huolimatta, että hänelle oli lomauttamisen yhteydessä tarjottu muuta työtä yhtiössä.\n        Kieltäytymällä hänelle yhtiössä entisin palkkaeduin tarjotusta työstä, joka olisi vastannut hänen ammattitaitoaan, H oli laiminlyönyt velvollisuutensa vähentää vahinkoaan. H:lle olisi kuitenkin hänen ottaessaan vastaan tarjotun työn aiheutunut vahinkoa siinä, että hän olisi työaikojen erilaisuudesta johtuen johtunut joutunut suorittamaan työmatkansa aikaisempaa suuremmin kustannuksin. Tätä vahinkoa vastaavan korvauksen yhtiö on velvollinen H:lle suorittamaan. Kun tämän vahingon määrästä ei ole saatavissa näyttöä, KKO oikeudenkäymiskaaren 17 luvun 6 §:n nojalla arvioi sen kertakaikkiseksi määräksi 5.000 markkaa.\n      \n      \n        Tuomiolauselma\n        HO:n tuomio kumotaan ja asia jää edellä ja muutoin KO:n päätöksessä mainituilla perusteilla KO:n päätöksen lopputuloksen varaan muutoin paitsi että A Oy velvoitetaan suorittamaan Tekstiili- ja Vaatetustyöväen Liitto r.y:lle korvaukseksi kuluista jutussa 6.000 markkaa. Tätä kaikki asianomaiset noudattakoot.\n        Eri mieltä olevien jäsenten lausunnot.\n        Ylimääräinen oikeusneuvos Heikkilä: KKO:n enemmistön tavoin katson selvitetyksi, että A Oy oli 6.2.1981 lomauttanut yhtiön Mustasaaren tehtaan työsuojeluvaltuutettuna toimineen H:n, vaikka työt tehtaan leikkausosastolla, jossa H oli työskennellyt leikkaajana, eivät olleet päättyneet kokonaan. Yhtiö oli lomauttaessaan H:n tarjonnut hänelle työtä kutomosta samoin palkkaeduin, mutta H oli kieltäytynyt siitä. H oli yrittänyt sen jälkeen saada ammattiaan vastaavaa ja myös muuta työtä saamatta sitä kuitenkaan 6.10.1981 mennessä. Tämän vuoksi ja koska H työsuojeluvaltuutettuna ei ollut ollut velvollinen siirtymään leikkausosastolta kutomoon työhön, harkitsen oikeaksi, kumoten HO:n tuomion sekä muuttaen KO:n päätöstä ja hyläten kanteen enemmälti perusteettomana, työsopimuslain 51 §:n 1 momentin nojalla velvoittaa yhtiön suorittamaan Tekstiili- ja Vaatetustyöväen Liitto r.y:lle, jolle H on siirtänyt korvaussaatavansa, korvaukseksi menetetystä työansiosta kahdeksan kuukauden ajalta, huomioon ottaen korvausmäärää harkitessani ne menot, joilta H oli työttömyysajan johdosta välttynyt, arvion mukaan 18.000 markkaa 5 prosentin korkoineen haastepäivästä 28.4.1981 lukien. Oikeudenkäyntikulujen korvauksen osalta olen sama mieltä kuin enemmistö.\n        Oikeusneuvos Saarni-Rytkölä: Yhtiön lomauttaessa H:n ei hänen työnsä leikkaamossa ollut kokonaan loppunut. Ottaen huomioon työsuojelun valvonnasta annetun lain 11 §:n 4 momentin ja työsuojelulain 53 §:n 2 momentin määräykset H on siten työsuojeluvaltuutettuna laittomasti lomautettu. Sen johdosta, että H:n oma työ ei ollut loppunut, ei yhtiön tarjoamalla muulla työllä ole merkitystä yhtiön laittomasta lomauttamisesta johtuvaan vahingonkorvausvelvollisuuteen. Jutussa kuultujen todistajien kertomuksista kuitenkin ilmenee, että työaikaa siinä tehtävässä, jossa H oli työskennellyt, oli lomautuksen aikana huomattavasti vähennetty. Tämä on otettava huomioon H:lle laittomasta lomautuksesta aiheutunutta vahinkoa määrättäessä. Edellä olevin perustein harkitsen oikeaksi, kumoten HO:n tuomion, siten muuttaa KO:n päätöstä, että velvoitan A Oy:n suorittamaan Tekstiili- ja Vaatetustyöväen Liitto r.y:lle siirrettynä korvauksena H:n laittomasta lomauttamisesta 10.000 markkaa KO:n päätöksessä mainittuine korkoineen. Oikeudenkäyntikulujen korvauksen osalta olen KKO:n tuomiolauselmasta ilmenevällä kannalla.\n        \n          Ratkaisuun osallistuneet: oikeusneuvokset Saarni-Rytkölä, Takala ja Lindholm sekä ylimääräiset oikeusneuvokset Paasikoski ja Heikkilä.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II12"
  ],
  "description": [
    "http://data.finlex.fi/voc/kko/swe/3f875c9c"
  ],
  "judgmentNumber": [
    "II12"
  ],
  "date": [
    "1983-08-18"
  ],
  "issued": [
    "1984-01-25"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}