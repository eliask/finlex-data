{
  "@id": "sfecli:kko/1980/II72",
  "languageVersion": [
    {
      "@id": "sfecli:kko/1980/II72/fin",
      "title_fi": [
        "KKO:1980-II-72"
      ],
      "abstract_fi": [
        "\n    A:n tuottamuksesta surmansa saanut B oli katsottu yhtä suuressa määrin kuin A syylliseksi kuolemaansa. A velvoitettiin maksamaan B:n omaiselle puolet kohtuullisen elatusavun määrästä ja siitä oli vähennettävä puolet perhe-eläkelain ja työntekijäin eläkelain nojalla B:n omaiselle maksettavista eläkkeistä.\n    Ään\n  "
      ],
      "hasFormat": {
        "@id": "sfecli:kko/1980/II72/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Anja B omasta puolestaan sekä alaikäisten lastensa Tapani ja Jaana B:n holhoojana oli Ensio A:lle 10/4 1975 tiedoksi annetun haasteen nojalla Hollolan KO:ssa lausunut, että A oli 21/8 1974 Hollolassa kuljettanut Anja B:n miehen sekä sanottujen lasten isän Pietari B:n omistamaa, vakuutusyhtiössä X liikennevahingon varalta vakuutettua henkilöautoa alkoholin vaikutuksen alaisena ja niin varomattomasti, että auto oli törmännyt erään tien oikeaan reunaan osaksi ajoradan ulkopuolelle pysähtyneen kuorma-auton perävaunuun seurauksin, että autossa matkustajana A:n vieressä istunut Pietari B oli heti saanut surmansa ja hänen autonsa oli vaurioitunut. Sen vuoksi Anja B oli vaatinut, että A velvoitettaisiin suorittamaan Anja, Tapani ja Jaana B:lle elatusapua, Anja B:lle 925 markkaa kuukaudessa sekä Tapani ja Jaana B:lle kummallekin 462 markkaa 50 penniä kuukaudessa 21/8 1974 lukien, jo erääntyneet erät heti ja vastedes erääntyvät erät kuukausittain etukäteen, korvaukseksi Pietari B:n hautauskuluista 1 882 markkaa ja hautakiven hankkimisesta 1 000 markkaa, auton hinauskuluista 246 markkaa ja korjauskelvottomaksi vahingoittuneesta autosta 3 000 markkaa, kaikki mainitut erät, elatusapuja lukuunottamatta, laillisine korkoineen.\n      Vakuutusyhtiön, joka oli kieltäytynyt maksamasta vaadittuja elatusapuja ja korvauksia, vastustettua jutussa kuultuna niiden tuomitsemista, koska Pietari B:n olisi pitänyt tietää, että A oli ollut siinä määrin alkoholin vaikutuksen alainen, että hän oli ollut kykenemätön turvallisesti kuljettamaan autoa, ja kuultuaan A:ta häneen kohdistetuista vaatimuksista KO p. 5/5 1975 oli lausunut selvitetyksi, että A oli 21/8 1974 Hollolan kunnassa kuljettanut Pietari B:n omistamaa henkilöautoa Lahdesta Tampereelle johtavaa valtatietä alkoholin vaikutuksen alaisena sekä tuolloin Sairakkalan kylässä laiminlyönyt noudattaa olosuhteiden edellyttämää huolellisuutta ja varovaisuutta vahingon välttämiseksi sekä sovittaa ajoneuvonsa nopeuden olosuhteiden mukaan sellaiseksi, että hän ketään vaarantamatta varmasti olisi hallinnut sen kaikissa ennalta varottavissa olevissa tilanteissa, mistä oli ollut seurauksena, että hän oli törmännyt tien oikeaan reunaan osaksi ajoradan ulkopuolelle pysähtyneeseen kuorma-auton perävaunun vasempaan takanurkkaan ja A:n kuljettaman auton peräosan käännyttyä keskitielle se oli törmännyt vastakkaisesta suunnasta tulleeseen toiseen kuorma-autoon, jolloin kaikki mainitut ajoneuvot olivat vaurioituneet ja A:n autossa matkustajana ollut Pietari B oli saanut niin pahoja vammoja, että hän niiden johdosta oli välittömästi kuollut. Sen vuoksi ja kun surmansa saaneen Pietari B:n vaimo ja lapset olivat rikoksen johdosta jääneet tarpeellista elatusta vaille sekä Pietari B:n joka oli yhdessä A:n kanssa ennen viimeksi mainitun ajoon lähtemistä nauttinut runsaasti alkoholia, olisi pitänyt tietää A:n olleen kysymyksessä olevassa tilaisuudessa siinä määrin väkijuomien vaikutuksen alainen, että hän oli kykenemätön turvallisesti kuljettamaan autoa ja Pietari B näin ollen menemällä A:n kuljettamaan autoon oli yhtä suuressa määrin kuin A:kin syyllinen kuolemaansa ja hänelle aiheutuneisiin vahinkoihin, KO oli vahingonkorvauksia sovitellen velvoittanut A:n suorittamaan Anja B:lle puolet kohtuullisiksi harkituista elatusavun määristä eli maksamaan elatusapua Anja B:lle 400 markkaa sekä Tapani ja Jaana B:lle kummallekin erikseen 150 markkaa kuukaudessa 21/8 lukien siksi, kun he itse voivat itse itsensä elättää, mitkä elatusmaksut oli suoritettava kuluneelta ajalta heti ja siitä eteenpäin kuukausittain etukäteen sekä muista vahingoista myös puolet eli kansaneläkelaitoksen hautausavun suorittamisen jälkeen 1 882 markan määräisiksi jääneistä hautajaiskuluista 941 markkaa, 1 000 markan hintaisesta hautakivestä 500 markkaa, auton 246 markan suuruisista hinauskuluista 123 markkaa ja 2 000 markan arvoiseksi arvioidusta romuttuneesta autosta 1 000 markkaa, kaikki viimeksi mainitut määrät 5 prosentin korkoineen haastepäivästä lukien.\n      Turun HO, jonka tutkittavaksi asianosaiset olivat saattaneet jutun t. 3/6 1977 oli jättänyt asian KO:n päätöksen varaan muutoin paitsi että A:n Anja B:lle maksettava elatusapu oli alennettu 310 markkaan kuukaudessa ja mainituille lapsille maksettavat elatusavut korotettu kummankin osalta 155 markaksi kuukaudessa ja mainituille lapsille tuomitut elatusavut määrätty maksettaviksi heille itselleen sekä KO:n päätöksessä tuomitut korvausmäärät määrätty maksettaviksi Anja, Tapani ja Jaana B:lle yhteisesti.\n      A pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n tuomioon ja lupahakemukseensa sisällytti muutoksenhakemuksen.\n    \n    \n      KORKEIN OIKEUS\n      KKO t. myönsi muutoksenhakuluvan, tutki jutun ja katsoi, ettei ollut esitetty syytä muuttaa HO:n tuomiota muulla tavoin kuin että Anja, Tapani ja Jaana B:lle HO:n tuomiossa maksettaviksi määrätyistä elatusavuista oli kunkin kohdalta vähennettävä puolet niistä määristä, jotka heille perhe-eläkelain ja työntekijäin eläkelain nojalla oli voitu tai voitiin maksaa perhe-eläkkeenä Pietari B:n kuoleman johdosta, sekä että Tapani ja Jaana B:lle oli maksettava elatusapua ainoastaan siihen saakka, kunnes he täyttivät 18 vuotta tai sitä ennen kykenivät itsensä elättämään.\n      \n        Oikeusneuvos Hiltunen, joka oli eri mieltä, lausui: olen muutoin KKO:n tuomiolauselmasta ilmenevällä kannalla paitsi että katson, että Anja, Tapani ja Jaana B:lle HO:n tuomiossa maksettaviksi määrätyistä elatusavuista on kunkin kohdalta vähennettävä ne määrät, jotka heille perhe-eläkelain ja työntekijäin eläkelain nojalla on voitu tai voidaan maksaa perhe-eläkkeenä Pietari B:n kuoleman johdosta.\n      \n      \n        Ratkaisuun osallistuneet: oikeusneuvokset Salervo ja Portin sekä ylimääräiset oikeusneuvokset Karetie ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1980:II72"
  ],
  "judgmentNumber": [
    "II72"
  ],
  "date": [
    "1979-10-22"
  ],
  "issued": [
    "1980-06-25"
  ],
  "creator": [
    "http://data.finlex.fi/common/KKO"
  ],
  "year": [
    "1980"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}