{
  "@id": "sfecli:kko/1980/II9",
  "languageVersion": [
    {
      "@id": "sfecli:kko/1980/II9/fin",
      "title_fi": [
        "KKO:1980-II-9"
      ],
      "abstract_fi": [
        "\n    A ja B olivat, päätettyään perustaa asuntoosakeyhtiön ja hankittuaan yhtiön lukuun tontin, sitoutuneet perustettavan yhtiön puolesta kaupungille korvaamaan viherkaistan, jalkakäytävän ja pysäköintialueen rakentamiskustannukset sekä suorittamaan kadun ja viemärin rakentamiskustannuksista kertakaikkisen korvauksen. Sen jälkeen kun perustetun asunto-osakeyhtiön hallinto oli luovutettu sen osakkeita ostaneille uusille osakkeenomistajille, A ja B vaativat asunto-osakeyhtiön velvoittamista korvaamaan heille heidän sanotuista rakentamiskustannuksista kaupungille suorittamansa määrät. Koskei näitä kustannuksia ollut otettu huomioon yhtiölle jäävinä velkoina A:n ja B:n gryndereinä hyväksymässä asunto-osakeyhtiön rakentamisvaiheen aikaisessa talousarviossa, jonka perusteella yhtiön osakkeita oli myyty, eikä asunto-osakeyhtiön yhtiökokous vahvistaessaan yhtiön rakentamisvaiheen aikaiset tilit ollut hyväksynyt ko. kustannuksia yhtiön tileihin yhtiön velaksi, A:n ja B:n kanne hylättiin.\n  "
      ],
      "hasFormat": {
        "@id": "sfecli:kko/1980/II9/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Rakennusmestarit A ja B olivat asunto-osakeyhtiö C:lle tiedoksi toimituttamansa haasteen nojalla Oulun RO:ssa lausuneet, että he olivat, päätettyään perustaa mainitun asunto-osakeyhtiön ja ostettuaan erään kolmannen henkilön kanssa yhtiön lukuun kaksi tonttia, joista sittemmin oli 27/10 1969 vahvistetun asemakaavan muutoksen mukaisesti muodostettu uusi tontti ja katualue, yhtiön perustajina sen puolesta 14/8 1969 Oulun kaupungin kanssa tekemässään sopimus- ja luovutuskirjassa muun muassa sopineet, että kaupunki rakentaisi tontinomistajan kustannuksella sopimuksessa tarkemmin mainituin tavoin tontille viherkaistan tai tarvittaessa jalkakäytävän yleistä jalankulkua varten sekä osittain tontille ja osittain katualueelle pysäköintialueen, sekä edellisen lisäksi sitoutuneet korvaamaan kaupungille kadun ja viemärin rakentamisen aiheutuneet kustannukset maksamalla heti, kun tontille rakennettavaksi suunniteltu rakennus oli valmistunut, kertakaikkisena korvauksena määrän, joka oli laskettava rakennuslain 86 ja 87 §:n mukaan pitäen laskentaperusteena pienentämätöntä tonttialaa sekä asemakaavan muutoksen mukaista kerrosalaa. Yhtiön tultua 5/12 1969 merkityksi kaupparekisteriin oli saman kuun 29 päivänä pidetyssä ylimääräisessä yhtiökokouksessa yhtiön puolesta yksimielisesti hyväksytty kaikki ne toimet, joihin A ja B yhtiön perustajina ja hallituksen jäseninä olivat yhtiön perustamis- ja rakentamistoimissa ennen yhtiön rekisteröimistä ryhtyneet. Sen lisäksi 8/9 1971 pidetyssä varsinaisen yhtiökokouksen jatkokokouksessa oli myönnetty rakentamisenaikaiselle hallitukselle tili- ja vastuuvapaus. Kun Oulun kaupunki ei kuitenkaan ollut vapauttanut A:ta ja B:tä edellä mainitusta sitoumuksesta, Vaasan HO oli 16/10 1973 antamallaan, lainvoiman saaneella tuomiolla osakeyhtiöistä annetun lain 14 §:n 2 momentin nojalla velvoittanut heidät yhteisvastuullisesti yhtiön kanssa suorittamaan kaupungille korvaukseksi viherkaistan, jalkakäytävän ja pysäköintialueen rakentamisesta yhteensä 6 493 markkaa 5 prosentin korkoineen haasteen tiedoksiantopäivästä 21/1 1972 lukien sekä kadun ja viemärin rakentamisesta yhteensä 14 469 markkaa 6 prosentin korkoineen rakennuksen valmistumispäivästä 29/6 1970 lukien sekä korvaamaan kaupungin oikeudenkäyntikulut 700 markalla. Oulun kaupunginvouti oli 12/2 1974 perinyt A:lta ja B:ltä kaupungin edellä mainituista 6 492 ma 14 469 markan suuruisista saatavista sekä niille lasketuista 3 820 markan 24 pennin suuruisista koroista ja 267 markan 75 pennin ulosotto- ja oikeudenkäyntikuluista eli yhteensä 25 048 markasta 99 pennistä A:n ja B:n osuutena 16 704 markkaa 77 penniä. Koska yhtiö oli edellä kerrotuin tavoin hyväksynyt kaikki ne toimet, joihin A ja B olivat sen puolesta ryhtyneet, kuuluivat puheena olevat kustannukset kokonaan yhtiön maksettaviksi. Sen vuoksi ja kun yhtiö kieltäytymällä suorittamasta A:n ja B:n Oulun kaupungille suorittamaa osuutta kysymyksessä olevista kustannuksista oli pyrkinyt saavuttamaan itselleen perusteetonta etua, A ja B olivat vaatineet, että yhtiö velvoitettaisiin suorittamaan heille mainitut 16 704 markkaa 77 penniä 6 prosentin korkoineen sanotusta 12/2 1974 lukien sekä korvaamaan heidän oikeudenkäyntikulunsa.\n      Asunto-osakeyhtiö oli vastustanut kannetta muun muassa sillä perusteella, ettei ylimääräisen yhtiökokouksen 29/12 1969 tekemällä, edellä kerrotulla päätöksellä ollut vapautettu A:ta ja B:tä vastaamasta sopimus- ja luovutuskirjasta johtuneista velvoitteista yhtiöön nähden, vaan päätös oli vain merkinnyt yhtiön tulemista heidän kanssavelallisekseen Oulun kaupunkiin nähden. Varsinaisen yhtiökokouksen jatkokokouksessa 8/9 1971 tehty vastuuvapauspäätös ei myöskään merkinnyt sitä, että yhtiö olisi vapauttanut A:n ja B:n vastaamasta kysymyksessä olevista, liikavelkana pidettävistä kustannuksista, joita ei ollut otettu huomioon yhtiön rakentamisvaiheen aikaisessa talousarviossa.\n      RO p. 8/8 1974 oli todennut, että Vaasan HO:n 16/10 1973 antamalla, lainvoiman saaneella tuomiolla A ja B oli sen johdosta, että he olivat 14/8 1969 ennen asunto-osakeyhtiö C:n rekisteröimistä tehneet yhtiön puolesta sen perustajina Oulun kaupungin kanssa edellä kerrotun sopimuksen, osakeyhtiöistä annetun lain 14 §:n 2 momentin nojalla velvoitettu yhteisvastuullisesti yhtiön kanssa suorittamaan kaupungille korvaukseksi viherkaistan, jalkakäytävän ja pysäköintialueen rakentamisesta yhteensä 6 492 markkaa 5 prosentin korkoineen 21/1 1972 lukien sekä kadun ja viemärin rakentamisesta 14 469 markkaa 6 prosentin korkoineen 29/6 1970 lukien sekä korvaamaan kaupungin oikeudenkäyntikulut 700 markalla. Sanotun tuomion perusteella A ja B olivat 12/2 1974 suorittaneet kaupungille sen saatavasta ulosottokulut mukaan laskien yhteensä 16 704 markkaa 77 penniä. Koska kysymyksessä olevalla sopimus- ja luovutuskirjalla, niin kuin sen sanamuodosta ja allekirjoituksestakin kävi ilmi, oli tarkoitettu, että sopimuksen toisena osapuolena tulisi olemaan perustettava asunto-osakeyhtiö, ja koska yhtiön 29/12 1969 pidetty ylimääräinen yhtiökokous, jossa olivat olleet edustettuina yhtiön kaikki osakkeenomistajat A:n, B:n ja A:n määräysvallassa olevan rakennusyhtiö X:n omistaessa tuolloin asunto-osakeyhtiön 175 294 osakkeesta 170 488 osaketta, oli kanteessa kerrotulla päätöksellä hyväksyessään myös sopimus- ja luovutuskirjan velvoitteet yhtiötä sitoviksi tarkoittanut vapauttaa A:n ja B:n nyt kysymyksessä olevista korvauksista asunto-osakeyhtiöön nähden sekä kun A ja B sopimus- ja luovutuskirjan allekirjoittajina osakeyhtiöistä annetun lain 14 §:n 2 momentin nojalla kuitenkin olivat ensisijaisesti korvausvelvollisia kaupunkiin nähden eikä heillä näin ollen ollut oikeutta vaatia asunto-osakeyhtiöltä korvausta kaupungille maksamistaan koroista ja oikeudenkäyntikuluista, RO oli, hyläten kanteen enemmälti, velvoittanut asunto-osakeyhtiö C:n suorittamaan A:lle ja B:lle yhteisesti kaksi kolmasosaa 6 492 ja 14 469 markasta eli yhteensä 13 974 markkaa 5 prosentin korkoineen haasteen tiedoksiantopäivästä 19/3 1974 lukien sekä korvaamaan A:n ja B:n yhteiset oikeudenkäyntikulut 1 500 markalla.\n      Vaasan HO, jonka tutkittavaksi A, B ja asunto-osakeyhtiö olivat saattaneet jutun, t. 8/1 1976 oli lausunut, etteivät A ja B olleet näyttäneet, että kysymyksessä olevaan Oulun kaupungin kanssa tehtyyn sopimus- ja luovutuskirjaan perustuvat velvoitteet olisi heidän väittämänsä mukaisesti otettu huomioon asunto-osakeyhtiötä varten laaditussa, osakkeiden merkitsijöiden nähtävänä olleessa talousarviossa, vaan yhtiön tilintarkastajat olivat päinvastoin 29/3 1971 päivätyssä tilintarkastuskertomuksessaan todenneet, että yhtiötä, jonka hoito oli 1/7 1970 siirtynyt uusille osakkeenomistajille, olivat rasittaneet talousarviossa mainittujen ja yhtiön toiminnasta aiheutuneiden velkojen lisäksi kadun ja viemärin rakentamisesta johtuneet, kaupungin 20/10 1970 laskuttamat kustannukset 14 469 markkaa. A ja B, jotka olivat olleet yhtiön rakennuksen rakentamisvaiheen aikaisen hallituksen jäseninä ja yhdessä A:n omistaman rakennusyhtiö X:n kanssa myyneet pääosan perustamansa asunto-osakeyhtiön osakkeista, olivat ostajiin nähden vastuussa siitä, etteivät yhtiötä ja siten sen osakkeenomistajia olleet jääneet rasittamaan muut rakentamisvaiheiset velat kuin yhtiön talousarviossa oli edellytetty. Heillä ei näin ollen ollut takautumisoikeutta asunto-osakeyhtiötä kohtaan Oulun kaupungille suorittamistaan, mainittuun sopimus- ja luovutuskirjaan perustuvista kustannuksista tontin viherkaistan, jalkakäytävän, pysäköintialueen, kadun ja viemärin rakentamisesta. Sen vuoksi HO oli, kumoten RO:n päätöksen, hylännyt kanteen ja vapauttanut asunto-osakeyhtiön RO:n sille määräämästä maksuvelvollisuudesta sekä velvoittanut A:n ja B:n yhteisvastuullisesti korvaamaan asunto-osakeyhtiön oikeudenkäyntikulut 2 000 markalla.\n      A ja B pyysivät oikeudenkäymiskaaren 30 luvun 3 §:n 1 kohdan nojalla lupaa saada hakea muutosta HO:n tuomioon ja lupahakemukseensa sisällyttivät muutoksenhakemuksen.\n    \n    \n      KORKEIN OIKEUS\n      KKO t. myönsi muutoksenhakuluvan, tutki jutun ja totesi, ettei kanteessa tarkoitettuja A:n ja B:n perustettavan asunto-osakeyhtiön puolesta Oulun kaupungin kanssa 14/8 1969 tekemästä sopimus- ja luovutuskirjasta johtuvia kustannuksia ollut otettu huomioon asunto-osakeyhtiö C:lle jäävinä velkoina A:n ja B:n gryndereinä hyväksymässä yhtiön rakentamisvaiheen aikaisessa talousarviossa, jonka perusteella yhtiön osakkeita oli myyty edelleen osakehuoneistoja haluaville henkilöille. Asunto-osakeyhtiön 8/9 1971 pidetty varsinaisen yhtiökokouksen jatkokokous vahvistaessaan yhtiön ensimmäisen eli 1/7 1969 ja 31/12 1970 välisen tilikauden tilit ei ollut hyväksynyt näitä kustannuksia, joita ei ollut näytetty merkityn tuota kautta koskeviin tileihin, yhtiön velaksi eikä myöskään vastuuvapauden myöntäminen yhtiön rakentamisvaiheen aikaiselle hallitukselle ollut käsittänyt A:n ja B:n vapauttamista vastaamasta kysymyksessä olevista kustannuksista. Kun A:lla ja B:llä gryndereinä näin ollen ei ollut takautumisoikeutta yhtiötä vastaan heidän Oulun kaupungille suorittamistaan, mainittuun sopimukseen perustuvista kustannuksista, KKO todeten, että yhtiö oli HO:ssa vaatinut korvausta vain sillä siellä olleista kuluista, katsoi ettei ollut esitetty syytä muuttaa HO:n tuomion lopputulosta muulla tavoin kuin että A ja B vapautettiin suorittamasta yhtiölle HO:n tuomitsemaa 2 000 markan suuruista oikeudenkäyntikulujen korvausta.\n      \n        Ratkaisuun osallistuneet: oikeusneuvokset Leivonen, Heinonen ja Ådahl sekä ylimääräiset oikeusneuvokset Surakka ja Sarkko\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1980:II9"
  ],
  "description": [
    "http://data.finlex.fi/voc/kko/fin/5f1278dc",
    "http://data.finlex.fi/voc/kko/swe/e2750b8b",
    "http://data.finlex.fi/voc/kko/swe/c7f8ef28"
  ],
  "judgmentNumber": [
    "II9"
  ],
  "date": [
    "1979-09-13"
  ],
  "issued": [
    "1980-01-29"
  ],
  "creator": [
    "http://data.finlex.fi/common/KKO"
  ],
  "year": [
    "1980"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}