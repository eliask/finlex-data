{
  "@id": "sfecli:kko/1986/II49",
  "languageVersion": [
    {
      "@id": "sfecli:kko/1986/II49/fin",
      "title_fi": [
        "KKO:1986-II-49"
      ],
      "abstract_fi": [
        "\n    Ulosmittausvelkoja vaati ulosottolain 3 luvun 35 §:n nojalla, että velallisen kiinteistönluovutus määrättäisiin peräytymään. Jutussa oli näin ollen kysymys siitä, voitiinko luovutettua tilaa luovutuksensaajan omistusoikeudesta huolimatta käyttää luovuttajan velkojen maksamiseen. Koska jutussa siten riideltiin luovutuksensaajan omistusoikeuden oikeusvaikutuksesta ja myös hänen hallinnastaan tilaan, riidasta oli oikeudenkäymiskaaren 10 luvun 14 §:n nojalla tuomittava siinä oikeudessa, jonka tuomiopiirissä tila oli.\n  "
      ],
      "hasFormat": {
        "@id": "sfecli:kko/1986/II49/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Tammisaaren kihlakunnanoikeudessa\n        Uudenmaan lääninverovirasto on Erik M:lle 4.3.1985 tiedoksi toimitetun haasteen nojalla lausunut, että lääninverovirasto oli pyytänyt ulosottoviranomaisia perimään Helsingistä olevalta Erik M:n entiseltä vaimolta, liikkeenharjoittaja Ulla M:ltä hänelle maksuunpantuja liikevaihto- ja lopullisia veroja yhteensä 19.929 markkaa sekä veronlisäystä 748 markkaa viivästysseuraamuksineen. Ulosottoyrityksissä Ulla M oli todettu varattomaksi, mistä lääninverovirasto oli saanut tiedon Helsingin ulosottovirastolta 4.1.1985 jälkeen ja Tammisaaren piirin nimismieheltä 9.1.1985 jälkeen. Eerik M oli 20.2.1984 päivätyllä kauppakirjalla ostanut ulla M:ltä Tammisaaren kaupungin Båsan kylässä olevan Lilla-Kungsholmen nimisen tilan RN:o 2:11 50.000 markan kauppahinnasta. Erik M oli saanut lainhuudon tilaan 20.3.1984. Kiinteistön käypä arvo oli ollut 150.000-220.000 markkaa ja kauppa oli siten lahjanluonteisena loukannut velkojain oikeutta. Lääninverovirasto on sen vuoksi ulosottolain 3 luvun 35 ja 36 §:n sekä konkurssisäännön 46 §:n 1 momentin b kohdan nojalla vaatinut, että kiinteistökauppa julistetaan peräytyneeksi ja että tila määrätään luovutettavaksi ulosottomiehelle lääninveroviraston saatavan suorittamiseksi ja että, mikäli omaisuus ei enää ole tallella, sen arvo määrätään korvattavaksi enintään 18.547 markalla sille veron viivästyskorosta ja jäämämaksusta annetun lain mukaan laskettavine viivästysseuraamuksineen. Lääninverovirasto on lisäksi vaatinut oikeudenkäyntikulujensa korvaamista.\n        Oikeuskäyntiväite: Erik M on ennen pääasiaan vastaamista väittänyt, että kihlakunnanoikeus ei ollut toimivaltainen tutkimaan kannetta, koska hänen kotinsa ja asuinpaikkansa ei ollut kihlakunnanoikeuden tuomiopiirissä eikä kanne koskenut oikeudenkäymiskaaren 10 luvun 4 §:ssä tarkoitettua kiinteistöriitaa.\n      \n      \n        Kihlakunnanoikeuden päätös 25.3.1985\n        Kihlakunnanoikeus Erik M:n väitteen johdosta lausunut, että takaisinsaanti nykyisen oikeuskäytännön mukaan ei merkitse oikeustoimen mitättömäksi julistamista vaan sietämistuomiota luovutuksen saajaan nähden. Pääsääntönä takaisinsaantikanteen osalta on, että sen oikeuspaikka on arvosteltava yleisten oikeuspaikkasäännösten mukaan. Asia tulisi siten käsitellä Erik M:n kotipaikan tuomioistuimessa. Kihlakunnanoikeus on sen vuoksi oikeudenkäymiskaaren 10 luvun 1 §:n, 11 §:n 2 momentin ja 14 §:n nojalla jättänyt kanteen tutkimatta ja velvoittanut lääninveroviraston korvaamaan Erik M:n oikeudenkäyntikulut 1.200 markalla.\n      \n      \n        Helsingin hovioikeuden päätös 17.7.1985\n        Hovioikeus, jonka tutkittavaksi lääninverovirasto oli valittamalla saattanut asian, on jättänyt kihlakunnanoikeuden päätöksen pysyväksi sekä velvoittanut lääninveroviraston suorittamaan Erik M:lle korvaukseksi hänellä hovioikeudessa olleista oikeudenkäyntikuluista 750 markkaa.\n      \n    \n    \n      VALITUSLUVAN MYÖNTÄMINEN JA VÄLITOIMI\n      Lääninverovirastolle on myönnetty valituslupa 23.10.1985. Erik M on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Jutussa on kysymys siitä, voidaanko kanteessa tarkoitettua tilaa Erik M:n omistusoikeudesta huolimatta käyttää Ulla M:n velkojen maksuun. Jutussa riidellään siten Erik M:n tilan saaman omistusoikeuden oikeusvaikutuksesta ja myös hänen hallinnastaan tilaan. Tällaisesta riidasta on oikeudenkäymiskaaren 10 luvun 14 §:n nojalla tuomittava siinä oikeudessa, jonka tuomiopiirissä tila on. Tila on Tammisaaren kihlakunnanoikeuden tuomiopiirissä.\n      \n      \n        Päätöslauselma\n        Tammisaaren kihlakunnanoikeuden ja Helsingin hovioikeuden päätöksen kumotaan ja juttu palautetaan kihlakunnanoikeuteen, jonka tulee ilmoituksesta ottaa juttu uudelleen käsiteltäväksi.\n      \n      \n        Ratkaisuun osallistuneet: oikeusneuvokset Salervo, Ådahl, Portin, Mörä ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-04-28"
  ],
  "judgmentNumber": [
    "II49"
  ],
  "date": [
    "1985-12-18"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II49"
  ],
  "year": [
    "1986"
  ],
  "description": [
    "http://data.finlex.fi/voc/kko/fin/044d7126",
    "http://data.finlex.fi/voc/kko/swe/4abf5a55",
    "http://data.finlex.fi/voc/kko/swe/aa367339",
    "http://data.finlex.fi/voc/kko/fin/40d42713"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}