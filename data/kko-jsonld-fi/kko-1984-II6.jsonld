{
  "@id": "sfecli:kko/1984/II6",
  "languageVersion": [
    {
      "@id": "sfecli:kko/1984/II6/fin",
      "title_fi": [
        "KKO:1984-II-6"
      ],
      "abstract_fi": [
        "\n    Työvoimaministeriö oli palkkaturvalain nojalla suorittanut lomakorvausta konkurssiin asetetun kommandiittiyhtiön työntekijöille, jotka 20 päivän kuluttua työsuhteensa päättymisestä olivat siirtyneet kommandiittiyhtiön toimintaa jatkamaan perustetun osakeyhtiön palvelukseen. A ja hänen miehensä B olivat olleet, A kommandiittiyhtiön äänetön yhtiömies ja osakeyhtiön, jonka osakepääomasta hän yhdessä tyttärensä C:n kanssa omisti puolet, toimitusjohtaja ja kolmijäsenisen hallituksen puheenjohtaja, sekä B kommandiittiyhtiön vastuunalainen yhtiömies ja osakeyhtiön hallituksen varsinainen jäsen ja prokuristi. A:lla katsottiin olevan vuosilomalain 6 §:n 1 momentissa tarkoitettu osuus kummassakin yhtiössä ja hänellä yhdessä B:n ja C:n kanssa määräysvalta osakeyhtiössä, jonka palvelukseen mainittujen työntekijöiden katsottiin sanotussa lainkohdassa mainituin tavoin välittömästi siirtyneen. Koska osakeyhtiö ei ollut antanut työntekijöille vuosilomaa tai suorittanut heille sitä vastaavaa lomakorvausta, sen katsottiin saaneen työvoimaministeriöltä tämän erehdyksessä suorittamia lomakorvauksia vastaavan perusteettoman edun.\n  "
      ],
      "hasFormat": {
        "@id": "sfecli:kko/1984/II6/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Saarijärven KO:n päätös 22.1.1981\n        KO oli työvoimaministeriön Suomen valtion edustajana X Oy:tä vastaan ajamasta kanteesta julistamassaan päätöksessä todennut, että Saarijärvellä oli toiminut kommandiittiyhtiö Y harjoittaen soittimien ja elektroniikkalaitteiden valmistusta, myyntiä ja maahantuontia sekä että yhtiön henkilökohtaisesti vastuunalaisena yhtiömiehenä oli ollut B ja ainoana äänettömänä yhtiömiehenä 25.1.1980 kaupparekisteriin tehdyn merkinnän mukaan hänen vaimonsa A 5.000 markan panoksella. Yhtiön työntekijät oli irtisanottu 11.4.1980 siten, että heidän työsuhteensa olivat päättyneet 25.4.1980, ja yhtiö oli asetettu konkurssiin Saarijärven KO:n päätöksellä 22.4.1980. Yhtiön konkurssin vuoksi työvoimaministeriö oli 29.5.1980 antamillaan päätöksillä palkkaturvalain nojalla maksanut yhtiön palveluksessa olleille 15 työntekijälle palkkaturvana lomakorvauksia 1.4.1979 alkaneelta lomanmääräytymisvuodelta yhteensä 34.109 markkaa 74 penniä.\n        Edelleen KO oli todennut, että A, A:n ja B:n tytär C, työnjohtaja D ja konttoristi E olivat 11.3.1980 perustaneet X Oy:n, jonka 44 osaketta käsittävästä osakepääomasta A ja E olivat kumpikin merkinneet 20 sekä C ja D kumpikin kaksi osaketta. Yhtiön toimialana oli soittimien ja elektroniikkalaitteiden valmistus, myynti ja maahantuonti, minkä lisäksi yhtiö voi toimintaansa varten omistaa ja hallita kiinteistöjä. Yhtiö oli merkitty kaupparekisteriin 11.4.1980. Sen hallituksen puheenjohtajana ja toimitusjohtajana oli A ja hallituksen varsinaisina jäseninä B ja E. Yhtiön toiminimen kirjoittivat, paitsi hallituksen puheenjohtaja ja toimitusjohtaja kumpikin yksin tai kaksi hallituksen jäsentä yhdessä, myös B prokuristina yksin. Kommandiittiyhtiön 15 työntekijästä 13 oli 15.5.1980 siirtynyt X Oy:n palvelukseen. Osakeyhtiö harjoitti toimintaansa kommandiittiyhtiön entisissä tiloissa.\n        KO oli katsonut, että A:lla oli vuosilomalain 6 §:n 1 momentin tarkoittama osuus sekä kommandiittiyhtiössä että osakeyhtiössä. B oli ollut kommandiittiyhtiön henkilökohtaisesti vastuunalainen yhtiömies. A ja B, A vielä osakkeenomistajana, kuuluivat osakeyhtiön hallitukseen ja B oli lisäksi yhtiön prokuristi. Osakeyhtiölain mukaan osakeyhtiön hallitus käytännössä johti ja valvoi yhtiön toimintaa ja näin myös osaltaan käytti ylintä päätäntävaltaa osakeyhtiössä, vaikka ylin päätäntävalta muodollisesti kuului yhtiökokoukselle. Näillä perusteilla KO, huomioon ottaen vielä, että C omisti osakeyhtiön osakkeita, oli katsonut, että A:lla ja B:llä oli määräysvalta osakeyhtiössä. Kun mainitut 13 työntekijää lisäksi olivat välittömästi siirtyneet X Oy:n palvelukseen, KO oli vuosilomalain 6 §:n 1 momentin nojalla katsonut, etteivät sanottujen työntekijöiden työsuhteet heidän siirtyessään X Oy:n palvelukseen olleet irtisanomisista huolimatta keskeytyneet eivätkä heidän vuosilomakorvauksensa erääntyneet maksettaviksi. X Oy:n olisi työsopimuslain 7 §:n 2 momentin nojalla tullut antaa heille säädetty vuosiloma 2.5.1980 alkaneena lomakautena ja maksaa heille lomapalkka loman ajalta. X Oy oli näin ollen työvoimaministeriön suorittaessa 13 työntekijälle palkkaturvana lomakorvauksia yhteensä 32.299 markkaa 2 penniä saanut saman suuruisen perusteettoman edun. Sen vuoksi KO oli velvoittanut yhtiön suorittamaan työvoimaministeriölle sanotut 32.299 markkaa 2 penniä 5 prosentin korkoineen haasteen tiedoksiannosta 5.11.1980 lukien. Lisäksi yhtiö velvoitettiin suorittamaan työvoimaministeriölle korvaukseksi oikeudenkäyntikuluista 1.500 markkaa\n      \n      \n        Vaasan HO:n tuomio 21.10.1982\n        HO, jonka tutkittavaksi X Oy oli valittamalla saattanut jutun, oli tuomiollaan jättänyt asian KO:n päätöksen varaan. Yhtiö velvoitettiin korvaamaan työvoimaministeriön kulut vastineen antamisesta 200 markalla.\n      \n    \n    \n      KORKEIN OIKEUS\n      Pyytäen valituslupaa X Oy haki muutosta HO:n tuomioon. Lupa myönnettiin ja työvoimaministeriö antoi siltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Vuosilomalain 6 §:n 1 momentin mukaan työsuhteen ei katsota keskeytyneen yrityksen omistajan tai haltijan vaihtumisen johdosta eikä siitä syystä, että työntekijä on välittömästi siirtynyt sellaisen yrityksen palvelukseen, jossa aikaisemmalla työnantajalla on määräysvalta. Aikaisemmalla työnantajalla katsotaan olevan määräysvalta myös silloin, kun henkilöllä on osuus kummassakin yrityksessä ja hänellä yksin tai yhdessä perheenjäsentensä kanssa on määräysvalta niissä molemmissa.\n        A:lla on ollut sanotussa lainkohdassa tarkoitettu osuus sekä kommandiittiyhtiö Y:ssä, että sen toimintaa jatkamaan perustetussa X Oy:ssä. Hän on yhdessä tyttärensä C:n kanssa omistanut puolet osakeyhtiön osakepääomasta ja kuulunut B:n kanssa varsinaisena jäsenenä osakeyhtiön kolmijäseniseen hallitukseen ollen itse hallituksen puheenjohtaja ja osakeyhtiön toimitusjohtaja. B on lisäksi osakeyhtiön prokuristina ollut oikeutettu yksin kirjoittamaan yhtiön toiminimen. A:lla yhdessä mainittujen perheenjäsentensä kanssa on siten katsottava olleen vuosilomalain 6 §:n 1 momentissa tarkoitettu tosiasiallinen määräysvalta osakeyhtiössä.\n        Koska kysymyksessä olevat 13 työntekijää eivät heidän työsuhteensa kommandiittiyhtiöön 25.4.1980 päätyttyä olleet välillä olleet muun työnantajan palveluksessa, on heidän 15.5.1980, jolloin heidän työsuhteensa osakeyhtiöön oli alkanut, katsottava välittömästi siirtyneen osakeyhtiön palvelukseen. Työvoimaministeriö ei siten ole palkkaturvalain nojalla ollut velvollinen suorittamaan sanotuille työntekijöille lomakorvausta 1.4.1979 alkaneelta lomanmääräytymisvuodelta, vaan osakeyhtiön olisi tullut antaa työntekijöilleen vuosiloma 2.5.1980 alkaneena lomakautena tai suorittaa sitä vastaava lomakorvaus. Kun näin ei ole väitettykään tapahtuneen ja koska mainittujen työntekijöiden oikeus saada vuosilomakorvausta osakeyhtiöltä on vuosilomalain 15 §:n nojalla nyttemmin rauennut, osakeyhtiö on saanut työvoimaministeriöltä sen erehdyksessä työntekijöille suorittamia lomakorvauksia vastaavan perusteettoman edun.\n      \n      \n        Tuomiolauselma\n        HO:n tuomion lopputulosta ei muuteta. Työvoimaministeriölle tuomitusta määrästä on kuitenkin vähennettävä, mitä ministeriö kysymyksessä olevasta saatavasta on saanut tai tulee jako-osuutena saamaan kommandiittiyhtiön konkurssipesästä. X Oy velvoitetaan korvaamaan työvoimaministeriön kulut vastineen antamisesta KKO:lle 300 markalla.\n        \n          Ratkaisuun osallistuneet: oikeusneuvokset Jalanko, Nybergh ja Hiltunen sekä ylimääräiset oikeusneuvokset Paasikoski ja Virolainen.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II6"
  ],
  "description": [
    "http://data.finlex.fi/voc/kko/fin/f28a6de1"
  ],
  "judgmentNumber": [
    "II6"
  ],
  "date": [
    "1983-09-02"
  ],
  "issued": [
    "1984-01-17"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}