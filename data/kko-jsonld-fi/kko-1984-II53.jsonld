{
  "@id": "sfecli:kko/1984/II53",
  "languageVersion": [
    {
      "@id": "sfecli:kko/1984/II53/fin",
      "title_fi": [
        "KKO:1984-II-53"
      ],
      "abstract_fi": [
        "\n    Työntekijä oli työtapaturmassa saanut aivotärähdyksen, kaularangan retkahdusvamman, oikean solisluun murtuman ja haavan oikeaan pakaraan, minkä lisäksi hänen vasen korvalehtensä oli repeytynyt irti. Myöhemmin hänen oli todettu potevan masennusoireistoa. Masennusoireistoa pidettiin tapaturman seurauksena ja työntekijälle määrättiin suoritettavaksi siitä lain mukainen korvaus.\n    Ään.\n  "
      ],
      "hasFormat": {
        "@id": "sfecli:kko/1984/II53/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli 19.1.1979 B Oy:n nahkatehtaan työssä reunanleikkauskoneella työskennellessään ja vasemman hihansa tarttuessa koneen akseliin ja vetäessä A:n koneen väliin saanut aivotärähdyksen, kaularangan retkahdusvamman, oikean solisluun murtuman ja haavan oikeaan pakaraan, minkä lisäksi hänen vasen korvanlehtensä oli repeytynyt irti.\n      Vakuutusosakeyhtiö Pohjola p. 8.2.1980 oli tapaturmavakuutuslain nojalla myöntänyt A:lle, jonka oli todettu potevan myös masennusta, tapaturmavammojen johdosta elinkorkona peruskorkoa 40 %:n haitta-asteen mukaan ja, koska vamman vaikutusta ansiokykyyn A:n ammatissa oli pidettävä poikkeuksellisen suurena, täydennyskorkoa sen enimmäismäärän 1.2.1980 - 31.1.1981 ja velvoittanut A:n selvitykseksi viimeksi mainitun päivän jälkeisestä haitta-asteestaan toimittamaan vakuutusyhtiölle uuden lääkärinlausunnon, minkä lisäksi päätökseen oli merkitty, että enempi työkyvyttömyys johtui tapaturmasta riippumattomasta sairaudesta, joten korvausta siitä ja sen hoidosta aiheutuneista kuluista ei ollut suoritettava.\n      A oli, oheistaen valojäljennökset 29.1.1980 ja 13.2.1980 päivätyistä lääkärinlausunnoista, hakenut päätökseen muutosta, vaatien suuremman haitta-asteen mukaista elinkorkoa, minkä johdosta vakuutusyhtiö oli antanut lausunnon ilmoittaen katsovansa, että masennustila ei oikeuttanut korvaukseen.\n      Vakuutusoikeus p. 11.8.1981 oli, koska A:n masennusoireisto ei ollut häntä 19.1.1979 kohdanneen tapaturman seuraus, evännyt korvauksen masennusoireistosta ja jättänyt asian muutoinkin vakuutusyhtiön päätöksen varaan paitsi että, koska A:n tapaturmasta johtuva haitta-aste oli arvioitava 60 %:ksi 1.2.1980 - 31.1.1981, vakuutusyhtiö oli määrätty tapaturmavakuutuslain nojalla suorittamaan A:lle elinkorkona peruskorkoa 60 %:n haitta-asteen mukaan ja täydennyskorkoa sen enimmäismäärän 1.2.1980 - 31.1.1981 ja palauttanut asian vakuutusyhtiölle elinkoron suuruuden määräämistä varten.\n    \n    \n      KORKEIN OIKEUS\n      A haki muutosta vakuutusoikeuden päätökseen siltä osin kuin häneltä oli evätty oikeus korvaukseen masennusoireistosta. Lääkintöhallitus antoi siltä asiasta pyydetyn lausunnon sekä vakuutusyhtiö siltä vaaditun vastauksen.\n      KKO tutki asian ja lausui perusteluinaan:\n      A on häntä 19.1.1979 kohdanneessa työtapaturmassa saanut vakuutusoikeuden päätöksessä kerrotut vammat. Myöhemmin suoritetussa psykiatrisessa konsultaatiossa hänen on todettu potevan melko vahvaa masennusta, jonka on päätelty alkaneen kevättalvella 1979. Tutkimuksissa hänessä ei ole todettu aivotärähdystä vaikeampaa aivovammaa. Masennusoireiston ei siten voida katsoa aiheutuneen aivovammasta.\n      Asiassa esitetyn selvityksen perusteella voidaan todeta, että A on häntä äkillisesti kohdanneen melko vaikean vammautumisen johdosta kokenut huomattavan järkytyksen. Lääketieteellisen tiedon mukaan järkytys saattaa aiheuttaa masennusoireita. Sellaista selvitystä, joka viittaisi siihen, että A:lla olisi ollut sellaisia oireita ennen tapaturmaa, ei ole esitetty. Lääkintöhallitus on lausunnossaan katsonut, että A:n masennusoireistoa voidaan pitää häntä 19.1.1979 kohdanneen tapaturman seurauksena.\n      Edellä mainituilla perusteilla KKO katsoi, että A:lla todettu masennusoireisto oli häntä kohdanneen tapaturman seuraus. Sen vuoksi KKO, muuttaen vakuutusoikeuden päätöstä, velvoitti Vakuutusosakeyhtiö Pohjolan tapaturmavakuutuslain nojalla suorittamaan A:lle sanotun masennusoireiston johdosta lain mukaisen korvauksen ja palautti asian vakuutusoikeuteen tästä aiheutuvia toimia varten.\n      \n        Oikeusneuvos Miettinen, joka oli eri mieltä, lausui: Katson ettei ole syytä muuttaa vakuutusoikeuden päätöstä, jonka siis jätän pysyväksi.\n      \n      \n        Ratkaisuun osallistuneet: oikeusneuvokset Takala, Hämäläinen ja Lindholm sekä ylimääräinen oikeusneuvos Setälä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-03-23"
  ],
  "judgmentNumber": [
    "II53"
  ],
  "date": [
    "1984-01-31"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II53"
  ],
  "year": [
    "1984"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}