{
  "@id": "sfecli:kko/1982/II145",
  "languageVersion": [
    {
      "@id": "sfecli:kko/1982/II145/fin",
      "title_fi": [
        "KKO:1982-II-145"
      ],
      "abstract_fi": [
        "\n    Piippumuurarin ammattia harjoittanut A oli pysyvän 25 prosentin invaliditeetin aiheuttaneen liikennevahinkovammansa takia tullut kykenemättömäksi jatkamaan ammattiaan. A ei ollut tehnyt työkyvylleen sopivaa työtä eikä suostunut ammatilliseen uudelleenkoulutukseen. Kun A:n ammatti tulojen vähentymisestä ei siten ollut selvitystä, työkyvyttömyyseläkettä määrättiin maksettavaksi kohtuusharkinnan perusteella. Korvauserille määrättiin maksettavaksi korkoa myös tuomion jälkeiseltä ajalta.\n  "
      ],
      "hasFormat": {
        "@id": "sfecli:kko/1982/II145/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli vakuutusyhtiö B:lle 18.11.1976 tiedoksi toimituttamansa haasteen nojalla Turun RO:ssa lausunut, että hän oli 3.11.1972 loukkaantunut kuljettamansa ja vakuutusyhtiössä liikennevahingon varalta vakuutetun henkilöauton törmättyä edellään ajaneeseen henkilöautoon ja tämän jälkeen vielä vastakkaisesta suunnasta saapuneeseen henkilöautoon saaden vasemman reisiluun sijoiltaanmenon ja siihen liittyvän lonkkamaljakon murtuman, aivotärähdyksen ja rintakehän ruhjevamman. A oli ennen sanottua loukkaantumistaan piippumuurarina harjoittanut Kangasalla mainitun alan liikettä, mutta joutunut loukkaantumisestaan johtuen lopettamaan toimintansa piippumuurarina ja lakkauttamaan liikkeensä. Vakuutusyhtiö oli suorittanut A:lle liikennevakuutuksen perusteella korvausta ansionmenetyksestä 100 prosentin työkyvyttömyyden mukaan 4.11. - 31.12.1972 väliseltä ajalta 5 700 markkaa ja 1.1. - 31.12.1973 väliseltä ajalta 35 877 markkaa sekä indeksikorotusta mainituille määrille 2 282 markkaa 11 penniä, 1.1. - 31.12.1974 väliseltä ajalta 35 262 markkaa ja indeksikorotusta sanotulle määrälle 9 707 markkaa 76 penniä kuitenkin vähennettynä ennakonpidätyksellä 5 277 markalla 60 pennillä sekä väliaikaista työkyvyttömyyseläkettä 50 prosentin työkyvyttömyyden mukaan 1.1. - 31.12.1975 väliseltä ajalta 17 631 markkaa ja indeksikorotusta tuolle määrälle 9 707 markkaa 76 penniä vähennettynä ennakonpidätyksellä 2 445 markalla 60 pennillä, minkä lisäksi vakuutusyhtiö oli suorittanut viivästymiskorkoa 1 075 markkaa 99 penniä ja ennakkona vahingosta 1.1. - 30.6.1976 väliseltä ajalta 25 prosentin työkyvyttömyyden mukaan 9 435 markkaa 95 penniä eli korvauksia kaikkiaan 118 956 markkaa 37 penniä. Liikennevahinkolautakunta oli 31.5.1973 vahvistanut A:n vuosiansioksi loukkaantumisen aikaan 48 000 markkaa ja A:n omaksi myötävaikutusalennukseksi korvauksesta yhden neljäsosan. Sen vuoksi ja kun edellä kerrotut liikennevakuutuksen perusteella suoritetut korvaukset oli laskettu liian alhaista ansiotasoa käyttäen A:n ansiotason loukkaantumisen aikaan oltua 103 082 markkaa kymmenessä kuukaudessa ja kun vakuutusyhtiö oli maksanut A:lle korvaukseksi pysyvästä haitasta ja viasta ainoastaan 9 787 markkaa 50 penniä eikä laisinkaan korvausta kosmeettisesta vahingosta sekä kun A oli pysyväisesti täysin kykenemätön ansiotyöhön omassa ammatissaan ja vakuutusyhtiö siten oli velvollinen suorittamaan hänelle täyden työkyvyttömyyseläkkeen loukkaantumisesta lukien, A oli vaatinut, että hänen ansiotasokseen loukkaantumisajankohtana vahvistettaisiin 123 696 markkaa vuodessa ja että vakuutusyhtiö velvoitettaisiin suorittamaan hänelle lisäkorvausta, vuodelta 1972 9 762 markkaa, vuodelta 1973 56 895 markkaa, vuodelta 1974 57 510 markkaa, vuodelta 1975 75 141 markkaa ja vuodelta 1976 1.1. - 30.6. väliseltä ajalta 36 950 markkaa 8 penniä sekä 1.7.1976 lukien korvausta 7 731 markkaa kuukaudessa, korvausta pysyvästä viasta ja haitasta 50 prosentin haitta-asteen mukaisesti 45 675 markkaa vähennettynä vakuutusyhtiön jo suorittamalla 9 787 markalla 50 pennillä, ontumisvamman aiheuttamasta rumentavasta viasta 30 prosentin rumennusasteen mukaan 1 992 markkaa 38 penniä kuin myös vahingonkorvauksena vakuutusyhtiön maksujen myöhästymisen aiheuttamasta verovahingosta vuosilta 1973 ja 1974 100 000 markkaa, kaikki edellä mainitut korvaukset lain mukaisine indeksikorotuksineen ja korkoineen korvausten erääntymispäivästä tai haasteen tiedoksiantopäivästä lukien sekä korvausta oikeudenkäyntikuluista.\n      RO p. 11.10.1977 oli lausunut vakuutusyhtiön vastustettua kannetta selvitetyksi, että A oli 3.11.1972 Toivakan kunnassa kuljettaessaan omistamaansa ja vakuutusyhtiö B:ssä liikennevakuutettua henkilöautoa ajanut edellä samaan suuntaan kulkeneen auton perään, minkä jälkeen auto oli kulkeutunut vasemmalle ajokaistalle törmäten vastaantulleeseen autoon, jolloin A oli loukkaantunut saaden vasemman reisiluun sijoiltaan menon ja siihen liittyvän lonkkamaljakon murtuman, aivotärähdyksen ja rintakehän ruhjevamman, mitkä vammat oli katsottava vaikeaksi vammoiksi ja joista kahden ensiksi mainitun vamman seurauksena oli ollut vasemman lonkkanivelen kivulias nivelrikko.\n      Edelleen RO oli lausunut selvitetyksi, että kaksi ensiksi mainittua vammaa olivat aiheuttaneet A:lle täydellisen työkyvyttömyyden vahinkopäivänä 3.11.1972 31.12.1974 saakka 50 prosentin suuruisen työkyvyttömyyden 1.1. - 31.12.1975 sekä sen jälkeen pysyväksi viaksi ja haitaksi katsottavan 25 prosentin suuruisen invaliditeetin sekä kyvyttömyyden jatkaa entisessä ammatissaan piippumuurarina, että 26.7.1976 otetuissa röntgenkuvissa oli todettu A:n neljännen ja viidennen lannenikaman nikamavälilevyn madaltuneen, mikä kuitenkin oli todettu erilliseksi taudiksi, joka ilmeisestikään ei ollut ollut seuraus puheena olevasta liikennevahingosta, sekä että A oli jo ennen liikennevahinkoa toiminut piippumuurarin ammatissa käyttäen apunaan itse kustantamaansa kone- ja työvoimaa, hänen ansiotulojensa ollessa niin ennen kuin jälkeen liikennevahingon sekä liike- että ammattituloa, ja että hän oli lopettanut mainitun toimintansa vuonna 1974.\n      Edelleen RO oli havainnut käyneen selville, että vakuutusyhtiö oli liikennevahinkolautakunnan lausuntojen mukaisesti vahvistanut A:n vuosityön ansion vuodelta 1972 48 000 markaksi ja katsonut A:n oman myötävaikutusosuuden yhdeksineljäsosaksi sekä suorittanut A:lle korvaukseksi ansion menetyksestä työkyvyttömyyden perusteella ajalta 4.11. - 31.12.1972 markkaa, ajalta 1.1. - 31.12.1973 35 877 markkaa ja indeksikorotusta 2 282 markkaa 11 penniä, ajalta 1.1. - 31.12.1974 35 262 markkaa ja indeksikorotusta 9 707 markkaa 76 penniä vähentäen veronpidätyksenä 5 277 markkaa 60 penniä, 50 prosentin suuruisen haitta-asteen mukaisesti ajalta 1.1. - 31.12.1975 17 631 markkaa ja indeksikorotusta 9 707 markkaa 76 penniä vähentäen veronpidätyksenä 2 445 markkaa 60 penniä, 25 prosentin suuruisen haitta-asteen mukaisesti ennakkona ajalta 1.1. - 30.6.1976 9 435 markkaa 95 penniä ja maksujen viivästymisen johdosta korkoa 1 075 markkaa 99 penniä sekä 25 prosentin suuruisesta pysyvästä viasta ja haitasta kertakaikkisena korvauksena 9 787 markkaa 50 penniä, minkä lisäksi yhtiö oli tarjonnut A:lle ottaen huomioon hänen ikänsä, 33 vuotta, vahinkohetkellä uudelleen kuntoutusmahdollisuuden muuhun soveliaaseen työhön, josta A kuitenkin oli kieltäytynyt.\n      Sen sijaan RO oli katsonut jääneen näyttämättä, että A:n ansiotulo vuodelta 1972 olisi ollut vahvistettava 48 000 markkaa suuremmaksi, että hänelle olisi jäänyt 25 prosentin haitta-astetta suurempaa invaliditeettia, että siitä olisi suoritettava vakuutusyhtiön suorittamaa 9 787 markkaa 50 penniä suurempaa korvausta, että mainittu invaliditeetti ottaen huomioon A:n iän ja hänelle tarjotun mahdollisuuden uudelleen koulutukseen aiheuttaisi A:lle pysyvän työkyvyttömyyden, että A:lle aiheutunut kosmeettinen haitta olisi erikseen korvattava taikka että A olisi maksujen myöhentymisen vuoksi oikeutettu saamaan korvausta lain muutoksen johdosta suoritetusta veronpidätyksestä.\n      Edellä lausutun perusteella RO oli hylännyt kanteen ja velvoittanut A:n korvaamaan vakuutusyhtiön oikeudenkäyntikulut 2 000 markalla.\n      Turun HO, jonka tutkittavaksi A oli saattanut jutun, t. 18.1.1980 oli jättänyt asian RO:n päätöksen varaan ja velvoittanut A:n suorittamaan vakuutusyhtiölle korvaukseksi sillä jutun vuoksi HO:ssa olleista kuluista 300 markkaa.\n      Pyytäen valituslupaa A haki muutosta HO:n tuomioon. Lupa myönnettiin ja vakuutusyhtiö antoi siltä pyydetyn vastauksen.\n    \n    \n      KKO t. tutki jutun ja totesi, että A oli pysyvän 25 prosentin invaliditeetin aiheuttaneen liikennevammansa takia kykenemätön tekemään piippumuurarin työtä ja siten myös jatkamaan vammautuessaan harjoittamaansa sanottua työkykyä oleellisesti edellyttävää alan toimintaa. Sitä vastoin hänen oli todettu kykenevän kevyempään työhön, jossa ei joutunut kiipeilemään, nostamaan ja kantamaan, kuten työnjohtoluonteiseen työhön tai toimistotyöhön. A oli kuitenkin ilman hyväksyttävää syytä kieltäytynyt koulutuksesta uuteen ammattiin ja myös pidättynyt palaamasta työkykynsä ja ammattitaitonsa sallimissa rajoissa työelämään. Uudelleenkoulutukseen tai A:n nykyiseen työkokemukseen pohjautuvien tulojen voitiin päätellä jäävän 30.6.1976 jälkeen pysyvästi piippumuurarin ansiotasoa alhaisemmiksi. Muun selvityksen puuttuessa arvioitiin vähennys kohtuuden mukaan vahinkohetken tasossa 1 000 markaksi kuukaudelta, mistä määrästä myötävaikutusalennuksin jäi korvattavaksi 750 markkaa kuukaudelta. Piippumuurarin ammatin erityisolosuhteet huomioon ottaen korvausta voitiin määrätä vain 5.2.1989 asti, jolloin A täytti 50 vuotta. Kohtuullisena korvauksena liikenneonnettomuudesta A:lle aiheutuneesta pysyvästä viasta ja haitasta, jonka vuoksi hän oli joutunut kokonaan luopumaan erikoisammatistaan piippumestarina, oli pidettävä A:n myötävaikutusalennus huomioon ottaen 23 000 markkaa.\n      Edellä mainituilla perusteilla KKO muutti HO:n ja RO:n ratkaisuja seuraavasti. Vakuutusyhtiö velvoitettiin suorittamaan A:lle korvaukseksi tulojen vähentymisestä 1.7.1976 ja 5.2.1989 väliseltä ajalta vahinkohetken 3.11.1972 tasossa 750 markkaa kuukaudessa, jo erääntyneet erät heti sekä vastedes kuukausittain etukäteen. Korvaukselle oli maksettava 5 prosentin korko laskettuna ajalta ennen haasteen tiedoksiantopäivää 18.11.1976 tulevan korvauksen osalta haastepäivästä sekä haastepäivän ja KKO:n tuomion antopäivän väliseltä ajalta tulevalle korvaukselle kunkin kuukausierän osalta asianomaisen kuukauden 1 päivästä lukien. Jos KKO:n tuomion antopäivän jälkeen erääntyvien kuukausierien maksu viivästyi, oli niille maksettava 6 prosentin viivästyskorko erääntymispäivästä lukien. Vakuutusyhtiön A:n pysyvästä viasta ja haitasta maksettavaksi määrätty korvaus korotettiin 23 000 markaksi, josta kuitenkin oli vähennettävä vakuutusyhtiön tältä osin jo maksamat 9 787 markkaa 50 penniä. Jäännösmäärälle oli maksettava 5 prosentin korko haastepäivästä 18.11.1976 lukien. A vapautettiin suorittamasta korvausta vakuutusyhtiölle sillä RO:ssa ja HO:ssa olleista kuluista yhteensä 2 300 markkaa. Muilta osin HO:n tuomio jäi pysyväksi.\n      \n        Ratkaisuun osallistuneet: oikeusneuvokset Manner, Takala ja Lehtonen sekä ylimääräiset oikeusneuvokset Roos ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II145"
  ],
  "description": [
    "http://data.finlex.fi/voc/kko/fin/761e34a0",
    "http://data.finlex.fi/voc/kko/fin/41244837"
  ],
  "judgmentNumber": [
    "II145"
  ],
  "date": [
    "1981-09-17"
  ],
  "issued": [
    "1982-09-21"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}