{
  "@id": "sfecli:kko/1982/II115",
  "languageVersion": [
    {
      "@id": "sfecli:kko/1982/II115/fin",
      "title_fi": [
        "KKO:1982-II-115"
      ],
      "abstract_fi": [
        "\n    Tampereen kaupunki vaati valtiolta korvausta väittäen menettäneensä Tampereen kauppahallin kulttuurihistoriallisesti huomattavien rakennusten suojelusta annetun lain nojalla tehdyn suojelupäätöksen johdosta rakennusoikeutta omistamallaan naapuritontilla, kun sille suunniteltua rakennusta ei voitu ulottaa kiinni suojellun kauppahallin päätyyn. Kanne hylätty toteen näyttämättömänä, koska sanotulle tontille ei asemakaavamääräyksin tai muutoinkaan ollut vahvistettu rakennusoikeutta.\n    Kysymys myös kauppahallin perusparannuskustannuksista, joiden katsottiin osittain johtuneen suojelupäätöksestä mutta aiheuttavan kaupungille ainoastaan vähäistä haittaa, jota edellä mainitun lain 8 §:n mukaan ei ollut korvattava.\n  "
      ],
      "hasFormat": {
        "@id": "sfecli:kko/1982/II115/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Tampereen kaupunki oli Suomen valtiota vastaan nostamassaan kanteessa Tampereen RO:ssa lausunut, että kaupunki oli 30.3.1966 päättänyt luovuttaa perustamalleen Kiinteistö Oy Kauppa-Hämeelle uuden virasto-, toimisto- ja liikerakennuksen rakentamiseksi tontin n:o 11 A Tampereen kaupungin III kaupunginosan korttelissa 23. Tontin rakentaminen ja tontilla sijaitsevan kauppahallin uudistaminen ja korjaaminen oli ollut tarkoitus suorittaa osakeyhtiön hankkimilla lainavaroilla. Tontin rakennusoikeuden määrää ei ollut kaavamääräyksin eikä muutoinkaan vahvistettu. 18.1.1972 osakeyhtiö oli saanut tietää, että Suomen Osuuskauppojen Keskuskunta oli ryhtynyt suunnittelemaan mainitun tontin viereisen tontin rakentamista ja että tuo rakentaminen oli tarkoitus aloittaa samana vuonna. Kun rakennusteknisten syiden takia olisi ollut tarkoituksenmukaista rakentaa molemmat tontit yhtaikaa ja Postipankki oli lisäksi ollut halukas vuokraamaan huoneistotilaa tontilla n:o 11 A rakennettavasta rakennuksesta ja myös rahoittamaan sen rakentamisen, osakeyhtiö oli 24.1.1972 solminut tontin rakentamista koskevan suunnittelusopimuksen Arkkitehtitoimisto P. Lehtinen Kommandiittiyhtiön kanssa. Sopimuksen tarkoittamien luonnospiirustusten valmistuttua osakeyhtiö oli 18.4.1972 lähettänyt piirustukset kaupunginhallitukselle ja pyytänyt kaupunginhallitusta päättämään voitiinko luonnospiirustukset asettaa rakentamisen pohjaksi. Kaupunginhallitus oli 9.5.1972 hyväksynyt piirustukset käytettäväksi rakentamiseen. Tästä päätöksestä tehdyn valituksen Hämeen lääninhallitus oli 11.9.1972 hylännyt. Tämän jälkeen Kiinteistö Oy Kauppa-Häme olisi ryhtynyt asiassa jatkotoimenpiteisiin, mutta 13.10.1972 Pirkanmaan Perinnepoliittinen yhdistys r.y. oli tehnyt lääninhallitukselle esityksen tontilla n:o 11 A sijaitsevien kauppahallin ja virastotalon asettamisesta suojeltavaksi kulttuurihistoriallisesti huomattavien rakennusten suojelusta annetun lain nojalla. Valtioneuvosto olikin 20.2.1975 vahvistanut lääninhallituksen antaman suojelupäätöksen kauppahallin osalta. Tällä välin Suomen Osuuskauppojen Keskuskunta oli kuitenkin rakentanut tontin n:o 11 A viereiselle tontille uudisrakennuksensa, joten kaupungin tarkoittama molempien tonttien samanaikainen rakentaminen ei ollut toteutunut. Uuden virastotalon rakentamiseksi olivat kuitenkin edelleen käytettävissä Arkkitehtitoimisto P. Lehtinen Kommandiittiyhtiön laatimat piirustukset, joiden mukaan virastotalo olisi voitu rakentaa kauppahallin pohjoisseinään kiinni, jolloin tontille n:o 11 A rakennettavan uuden rakennuksen varsinaiseksi rakennusalaksi olisi tullut 6 485 m2. Postipankin luovuttua suojelupäätöksen viivästymisen vuoksi osallistumasta rakennushankkeeseen osakeyhtiö oli 15.8.1975 sanonut irti kaupungin kanssa solmimansa tontin n:o 11 A käyttösopimuksen ja luovuttanut piirustukset kaupungille. Kaupunki oli edelleen 29.8.1975 joutunut myymään tontin Hämeenkadun puoleisen, suojelupäätöksen johdosta nyt vain 5 015 m2:n suuruisen varsinaisen rakennusalan käsittävän rakennettavan osan, josta tonttijaon muutoksella oli tullut 843.9 neliömetrin suuruinen tontti n:o 1 mainitun kaupunginosan 23. korttelissa, Tampereen Seudun Osuuspankille 1 450 markan kerrosalaneliömetrin hinnasta. Kun verrattiin kommandiittiyhtiön laatimissa piirustuksissa toteutettavissa ollutta 6 485 m2:n suuruista varsinaista rakennusalaa suojeluspäätöksen perusteella toteutuneeseen 5 015 m2:n vastaavaan alaan, kaupungille oli koitunut 1 470 m2:n rakennusalan menetyksen vuoksi, kun neliömetrin hinta oli 1 450 markkaa, 2 131 500 markan suuruinen vahinko. Lisäksi kaupunki oli lausunut, että kauppahallirakennuksen ja viereisen Suomen Osuuskauppojen Keskuskunnan tontin väliin olisi voitu rakentaa, mikäli tonttien rakentaminen olisi suoritettu yhtaikaa, 173 m2:n suuruinen siipirakennus. Kun näin ei ollut tapahtunut, oli kaupungille koitunut mainitusta rakennusoikeuden menetyksestä 1 450 markan neliömetrihinnan mukaan laskettuna 250 850 markan suuruinen vahinko. Kun suojelupäätös edellytti myös perusparannustöiden suorittamista kauppahallirakennuksessa, kaupungille koitui suojelupäätöksen määräysten täyttämisestä johtuvien perusparannustöiden aiheuttamia 844 000 markan lisäkustannuksia vastaava vahinko. Sen vuoksi ja kun Tampereen kaupungin oikeutta käyttää tontilla olevaa rakennusta ja siihen liittyvää aluetta oli suojelupäätökseen sisältyvien suojelumääräysten nojalla rajoitettu ja siitä oli edellä mainituilla perusteilla aiheutunut kaupungille vahinkoa ja haittaa, jota ei ollut pidettävä vähäisenä, Tampereen kaupunki oli vaatinut, että Suomen valtio velvoitettaisiin suorittamaan kaupungille korvausta kauppahallirakennuksen suojelupäätöksestä aiheutuneista vahingosta ja haitasta yhteensä 3 226 350 markkaa laillisine korkoineen.\n      Valtion vastustettua kannetta RO p. 28.6.1977 oli lausunut selvitetyksi,\n      että Pirkanmaan Perinnepoliittinen Yhdistys r.y:n tehtyä 13.10.1972 Hämeen lääninhallitukselle esityksen Tampereen kaupungin III kaupunginosan korttelissa n:o 23 sijaitsevalla silloisella tontilla n:o 11 A olevien kauppahallirakennuksen ja virastotalorakennuksen suojelemisesta kulttuurihistoriallisesti huomattavien rakennusten suojelusta 27.11.1964 annetun lain säännösten nojalla valtioneuvosto oli 20.2.1975 vahvistanut lääninoikeuden asiassa antaman päätöksen, jolla esitys niin kutsutun virastotalorakennuksen suojelemisesta oli hylätty ja kauppahallirakennus määrätty suojeltavaksi päätöksessä mainituin suojelumääräyksin, joiden mukaan muun muassa rakennuksen päädyt tuli säilyttää ennallaan ja korjausten yhteydessä entistää, ja\n      että ennen tämän suojeluasian vireilletuloa Tampereen kaupunki oli 30.3.1966 luovuttanut mainitun tontin käyttöoikeuden omistuksessaan olleelle Kiinteistö Oy Kauppa-Hämeelle uuden liikeja toimistotalon rakentamiseksi tontin Hämeenkatuun rajoittuvalle osalle lainavaroin ja kiinteistöyhtiö tehnyt 24.1.1972 kirjallisen sopimuksen uudisrakennuksen suunnittelutehtävästä virastotalon osalta, jolloin tarkoituksena oli suorittaa vanhan rakennuksen purkaminen ja uudisrakennuksen perustustyöt yhtäaikaisesti viereiselle tontille rakennettavan Sokoksen tavaratalon vastaavien töiden kanssa sekä sijoittaa rakennukseen uuden toimitilat rakennushankkeen rahoittajaksi lupautunutta Postipankkia varten.\n      Suojeluasiain käsittelyn viivästyessä ja suojeluesityksen tehneen yhdistyksen valitettua lääninoikeuden virastotalon suojelua koskevasta hylkäävästä päätöksestä raukesi edellä selostettu rakennushanke, jonka yhteydessä laadittujen luonnospiirustusten mukaan toimistotalo olisi rakennettu kauppahallirakennuksen pohjoispäätyyn kiinni, jolloin muodostettavan tontin rakennusoikeus olisi ollut 6 485 neliömetriä kerrosalaa, jonka mukaisten rakennuspiirustusten oli jutussa esitetyn selvityksen perusteella katsottava rakennusoikeuden määrän osalta täyttäneen rakennusluvan saamiselle asetettavat edellytykset, kun alussa tarkoitetun tontin n:o 11 A rakennusoikeutta ei ollut kaavallisesti määritelty.\n      Valtioneuvoston vahvistettua kauppahallirakennuksen suojelupäätöksen ja nimenomaisen suojelumääräyksen muodostaessa esteen toimistotalon rakentamiselle kauppahallirakennuksen pohjoispäätyyn kiinni oli Tampereen kaupunki purettuaan 15.8.1975 Kiinteistö Oy Kauppa-Hämeen kanssa solmimansa käyttöoikeussopimuksen ja siten palautettuaan alueen käyttöoikeuden itselleen 29.8.1975 tehdyllä kauppakirjalla myynyt ja luovuttanut Tampereen Seudun Osuuspankille puheena olevasta rekisteritontista n:o 11 A noin 343,9 neliömetrin suuruisen alueen, josta sittemmin tonttijaon muutoksella oli muodostettu tontti n:o 1 korttelissa n:o 23 Tampereen kaupungin II kaupunginosassa, rakennuksineen 7 550 000 markan kauppahinnasta ja kauppaehdon mukaan oli alueen rakennuksen kerrosala noin 5 015 neliömetriä.\n      RO oli katsonut, ettei Tampereen kaupunki ollut lupautuessaan säilyttämään kauppahallirakennuksen ja hyväksyessään suojelupäätöksen luopunut vaatimasta korvausta asian johdosta Suomen valtiolta ja todennut kaupungin kulttuurihistoriallisesti huomattavien rakennusten suojelusta annetun lain 12 §:n edellyttämin tavoin koettaneen sopia korvauksen määrästä Museoviraston kanssa käydyissä neuvotteluissa ja panneen vahingonkorvausta koskevan kanteen vireille siinä säädetyssä määräajassa. Mitä ensiksi tuli kauppahallirakennuksen osalta suojelupäätöksestä aiheutuvista 844 000 markan suuruisiksi arvioiduista perusparannustöiden lisäkustannuksista vaadittuun korvaukseen, RO oli katsonut, että käytävän rakentamisesta Hämeenkadulta kauppahallirakennukseen, kauppahallirakennuksen pohjoispäädyn ja sosiaalitilojen rakentamisesta sekä katon lämpöeristystöiden ja ilmastointitöiden lisäkustannusten aiheuttama lopullinen vahinko ei ollut selvitettävissä tässä vaiheessa, kun töitä ei ollut vielä suoritettu, minkä vuoksi RO oli varannut kaupungille oikeuden toteuttaa vaatimuksensa eri oikeudenkäynnissä näiltä osin. Koska suojelumääräyksellä, jonka mukaan kauppahallirakennuksen päädyt oli säilytettävä ennallaan, oli rajoitettu kaupungin oikeutta saada alueen käyttämiseen ja kun oli näytetty, että tontin osan rakennusoikeus oli pienentynyt edellä selostetun mukaisesti 1 470 kerrosalaneliömetrillä sekä, että tontinosan kaupassa oli maksettu kerrosneliömetriltä 1 450 markkaa, oli alueen käyttämisen rajoituksesta aiheutunut omistajalle 2 131 500 markan suuruinen vahinko, jota ei ollut pidettävä vähäisenä, RO oli, hyläten esitetyt vaatimukset enemmälti, velvoittanut valtion kulttuurihistoriallisesti huomattavien rakennusten suojelusta 27.11.1964 annetun lain 8 §:n nojalla suorittamaan vahingonkorvauksena Tampereen kaupungille 2 131 500 markkaa 5 prosentin korkoineen haastepäivästä 4.1.1977 lukien sekä oikeudenkäyntikulujen hyvityksenä 5 000 markkaa.\n      Turun HO, jonka tutkittavaksi Tampereen kaupunki ja valtio olivat saattaneet jutun, t. 27.7.1979 oli tutkinut sen; ja mitä ensin tuli kaupungin vaatimukseen saada korvausta 173 m2:n suuruisen siipirakennuksen rakennusoikeuden menetyksestä, niin koska ei ollut näytetty että kaupungilla olisi Arkkitehtitoimisto P. Lehtinen Kommandiittiyhtiön laatimista kanteessa tarkoitetuista rakennuspiirustuksista ilmenevän, varsinaiselta kerrosalaltaan 6 485 m2:n suuruisen uuden rakennuksen lisäksi ollut tarkoitus rakentaa mainittu siipirakennus, HO oli katsonut, ettei tältä osin ollut syytä muuttaa RO:n päätöksen lopputulosta. Mitä asiaan muutoin tuli, HO oli katsonut, ettei ollut syytä muuttaa RO:n päätöstä muulla tavoin kuin että, koska käytävän rakentamisen Hämeenkadulta kauppahallirakennukseen, rakennuksen pohjoispäädyn ja sosiaalitilojen rakentamisen sekä katon lämpöeristys- ja ilmastointitöiden muodostamat perusparannustyöt eivät johtuneet kysymyksessä olevassa suojelupäätöksessä määrätyistä kauppahallirakennuksen tai sen ympärillä olevan alueen käyttämistä koskevista rajoituksista, kanne hylättiin siltä osin kuin se koski valtion velvoittamista suorittamaan kaupungille korvausta kauppahallirakennuksen perusparannustöiden aiheuttamista kustannuksista.\n      Tampereen kaupunki ja valtio pyysivät lupaa hakea muutosta HO:n tuomioon ja lupahakemuksiinsa sisällyttivät muutoksenhakemukset sekä vastasivat toistensa hakemuksiin.\n    \n    \n      \n      KKO t. suostui muutoksenhakulupa-anomuksiin ja tutki jutun.\n      Mitä ensin tuli Tampereen kaupungin kanteessaan esittämään vaatimukseen saada valtion varoista korvausta Tampereen kauppahallin suojelupäätöksen johdosta pienentyneeksi väittämästään rakennusoikeudesta puheena olevalla kaupungin omistamalla, hyväksytyn tonttijaon muutoksen mukaisella Tampereen III kaupunginosan 23. korttelin tontista n:o 11 A erotettavalla tontilla n:o 1, johon rajoittuvalla saman tonttijaon muutoksen mukaisella, tontin n:o 11 A muun alan käsittävällä tontilla n:o 2 kauppahalli sijaitsi, KKO totesi, ettei tontille n:o 11 A eikä myöskään tontille n:o 1 ollut kaavamääräyksin tai muutoinkaan vahvistettu rakennusoikeutta. Koska siis oli jäänyt näyttämättä, että kaupungille olisi kauppahallin suojelupäätöksen johdosta aiheutunut sellaista vahinkoa, joka kulttuurihistoriallisesti huomattavien rakennusten suojelusta 27.11.1964 annetun lain 8 §:n mukaan olisi korvattava valtion varoista, KKO harkitsi oikeaksi, tältä osin kanteen hyläten sekä HO:n tuomion ja RO:n päätöksen kumoten, vapauttaa valtion suorittamasta kaupungille tontin n:o 1 rakennusoikeuden pienentymisestä maksettavaksi määrättyä 2 131 500 markan suuruista vahingonkorvausta korkoineen ja korvaamasta kaupungille sen oikeudenkäyntikuluja RO:ssa 5 000 markalla.\n      Mitä sitten tuli kaupungin kanteessaan esittämään vaatimukseen saada valtiolta korvausta edellä mainitusta suojelupäätöksestä aiheutuviksi väitettyjen kauppahallin perusparannustöiden kustannuksista, KKO katsoi osittain jääneen näyttämättä, että nuo kustannukset johtuisivat suojelupäätöksestä ja että siltä osin kuin ne siitä johtuvat päätöksestä kaupungille näin koituva haitta oli edellä mainitun lainkohdan tarkoittamaa vähäistä haittaa. Sen vuoksi KKO harkitsi oikeaksi jättää HO:n tuomion lopputuloksen tältä osin pysyväksi. Myös siltä osin kuin kaupungin vaatimus saada valtiolta korvausta suojelupäätöksen johdosta menettämästään oikeudesta rakentaa kauppahallirakennuksen viereen siipirakennus oli hylätty asia jäi HO:n tuomion varaan. Valtio sai asian laadun vuoksi pitää sillä jutusta olleet kulut vahinkonaan.\n      \n        Ratkaisuun osallistuneet: oikeusneuvokset Heinonen, Hämäläinen, Riihelä ja af Hällström sekä ylimääräinen oikeusneuvos Setälä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-08-20"
  ],
  "judgmentNumber": [
    "II115"
  ],
  "date": [
    "1981-10-27"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II115"
  ],
  "year": [
    "1982"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}