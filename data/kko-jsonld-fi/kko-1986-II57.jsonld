{
  "@id": "sfecli:kko/1986/II57",
  "languageVersion": [
    {
      "@id": "sfecli:kko/1986/II57/fin",
      "title_fi": [
        "KKO:1986-II-57"
      ],
      "abstract_fi": [
        "\n    Lahjoman vastaanottanut virkamies oli asiassa suoritetun poliisitutkinnan jälkeen maksanut lahjoman arvon sen antajalle. Lahjoman arvo tuomittiin valtiolle menetetyksi.\n  "
      ],
      "hasFormat": {
        "@id": "sfecli:kko/1986/II57/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Helsingin hovioikeuden päätös 27.12.1984\n        Hovioikeuden kanneviskaali on 27.5.1983 hovioikeuteen antamassaan syytekirjelmässä lausunut, että Helsingistä oleva, nyttemmin eläkkeellä oleva diplomi-insinööri Jaakko T oli 1.4.1974 - 31.12.1982 välisenä aikana toiminut rautatiehallituksen koneosaston sopimuspalkkaisena johtajana. Jaakko T, jolla oli virka-asemassaan ja -tehtävissään rautatiehallituksessa ollut mahdollisuus vaikuttaa X Oy:tä koskevien asioiden ratkaisuihin ja joka oli virassaan saanut sellaisia tietoja ja asiantuntemusta, jotka olivat kiinnostaneet sanottua yhtiötä, oli syyllistynyt, paitsi muuhun, seuraavaan rangaistavaan menettelyyn:\n        1) Jaakko T oli vuosien 1981 ja 1982 vaihteessa saanut X Oy:n apualaisjohtajan yhtiön kustannuksella järjestämänä lahjana ainakin 1.986 markan arvoisen mikroaaltouunin ja ottanut siten tahallaan virkatoimestaan oikeudettoman edun syyllistyen lahjoman ottamiseen virkamiehenä. Jaakko T oli asiasta suoritetun poliisikuulustelun jälkeen 18.10.1982 maksanut uunista 1.986 markkaa X Oy:lle.\n        2) Jaakko T oli keväällä 1982 sopinut X Oy:n johtajien kanssa yhtiön 30.6.1978 hankkiman, tuolloin varusteineen yli 40.000 markan arvoisen Vator HT/MC 120-merkkisen, 120 hevosvoiman moottorilla varustetun moottoriveneen varusteineen ostamisesta veneen kaupantekohetken kirjanpitoarvolla 4.750,87 markalla, jolle määrälle oli 9.6.1982 tehty lasku. Mainitusta määrästä Jaakko T oli itse maksanut 1.000 markkaa ja loppuosa kauppahinnasta oli maksettu yhtiön erään johtajan toimesta X Oy:n emoyhtiöltä saaduista varoista. Lisäksi X Oy oli hankkinut kesäkuussa 1982 veneeseen sen ollessa jo Jaakko T:n omistuksessa erilaisia tarvikkeita 176,89 markan arvosta ja maksanut 28.6.1982 veneen korjauksesta, varaosista ja työkustannuksista yhteensä 949,42 markkaa. Jaakko T oli siten tahallaan ottanut virkatoimestaan maksamansa 1.000 markan kauppahinnan ja veneen kaupantekohetken käyvän arvon, lisättynä korjaus-, ja työkustannuksilla, välistä erotusta vastaavan oikeudettoman edun ja syyllistynyt näin lahjoman ottamiseen virkamiehenä. Jaakko T oli asiasta suoritetun poliisikuulustelun jälkeen 18.10.1982 maksanut veneestä X Oy:lle 3.750,87 markkaa.\n        Kuultuaan Jaakko T:tä syytteestä hovioikeus on päätöksessään lausunut, että Jaakko T:llä oli ollut virka-asemassaan mahdollisuus syytteessä kerrotuin tavoin jatkuvasti vaikuttaa X Oy:tä koskevien asioiden ratkaisuihin rautatiehallituksessa. Hovioikeus on katsonut selvitetyksi, paitsi muuta, seuraavaa:\n        1) X Oy:n apulaisjohtajan oli näytetty Jaakko T:n pyynnöstä toimittaneen tälle vuodenvaihteen 1981-1982 tienoilla X Oy:n varoilla hankitun 1.986 markan arvoisen mikroaaltouunin. X Oy ei ollut sittemmin laskuttanut uunista eikä Jaakko T ollut laskua jälkeenpäin tiedustellut, millä menettelyllään Jaakko T oli hyväksynyt uunin saamisen vastikkeetta. Maksun suorittamisella poliisikuulustelun jälkeen ja vaajaa vuosi uunin vastaanottamisen tapahduttua ei ollut merkitystä asiaa oikeudellisesti arvioitaessa muutoin kuin menettämisseuraamuksen osalta.\n        2) X Oy:n edustajien oli näytetty luovuttaneen Jaakko T:lle tämän oman aloitteen perusteella syytteessä kerrotun moottoriveneen, jonka arvo oli jutussa kuultujen todistajain kertomusten perusteella ollut luovutushetkellä noin 10.000 markkaa. Veneen hinnaksi oli sovittu osapuolten kesken veneen kirjanpitoarvo 4.750,87 markkaa, josta summasta Jaakko T oli maksanut veneen luovutushetkellä 1.000 markkaa. Mainittujen summien erotus oli suoritettu X Oy:llä olleista kirjanpidon ulkopuolisista varoista. X Oy:n oli selvitetty maksaneen Jaakko T:lle jo luovutettua venettä koskevan 949,42 markan laskun. Sen sijaan syytteessä kerrotun 176,89 markan suuruisen laskun ei ollut näytetty koskevan nimenomaan Jaakko T:lle myytyä venettä. Jaakko T:n tarkoituksenakaan ei ollut ollut selvityksen mukaan maksaa veneestä muuta kuin luovutushetkellä suorittamansa 1.000 markkaa. Kuulustelujen jälkeen suoritetulla 3.750,87 markalla ei ollut vaikutusta asian arviointiin. Jaakko T:n oli katsottava saaneen veneen luovutuksen yhteydessä X Oy:ltä noin 9.000 markan etuuden, mistä määrästä oli menettämisseuraamusta tuomittaessa vähennettävä edellä mainittu jälkeenpäin suoritettu summa.\n        Hovioikeus on sen vuoksi, samalla kun Jaakko T tuomittiin jatketusta lahjoman ottamisesta virkamiehenä viraltapanon sijasta 100:aan 115 markan päiväsakkoon, hylännyt 1 kohdan osalta menettämisseuraamusta koskevan vaatimuksen ja tuominnut 2 kohdan osalta Jaakko T:n menettämään valtiolle lahjoman arvona 5.000 markkaa.\n      \n    \n    \n      VAATIMUKSET KORKEIMMASSA OIKEUDESSA\n      Kanneviskaali haki muutosta hovioikeuden päätökseen ja vaati, paitsi muuta, valituksessaan, että Jaakko T tuomittaisiin menettämään valtiolle lahjomina tai niiden arvona 1 kohdassa mikroaaltouuni tai, mikäli se ei ollut tallella, sen arvo 1.1986 markkaa sekä 2 kohdassa veneen käyvästä kauppahinnasta saatu alennus 9.000 markkaa.\n      Jaakko T haki muutosta hovioikeuden päätökseen ja vaati syytteen sekä menettämisseuraamusten hylkäämistä.\n    \n    \n      KORKEIMMAN OIKEUDEN RATKAISU\n      \n        Hovioikeuden päätökseen menettämisseuraamusten osalta tehtyjen muutosten perustelut\n        1 kohta: Jaakko T on hovioikeuden päätöksessä kerrotuin tavoin vuodevaihteessa 1981 - 1982 saanut lahjaksi 1.1986 markan arvoisen mikroaaltouunin. Rikoslain 40 luvun 1 §:n 2 momentin mukaan lahjoma tai hyvike tahi niiden arvo on tuomittava menetetyksi. Rikoksentekijä ei vapaudu menettämisseuraamuksesta sillä perusteella, että hänellä rikoksesta johtuvaan menettämisseuraamukseen tuomittaessa ei enää ole rikoksestaan hyötyä. Jaakko T:n asiaa koskevan tutkinnan alkamisen jälkeen X Oy:lle suorittamalla maksulla, josta ei ole näytetty sovitun mikroaaltouunin luovuttamisen yhteydessä, ei siten ole asiassa oikeudellista merkitystä. Mikroaaltouuni tai, mikäli se ei ole tallella, sen arvo 1.986 markkaa on tuomittava menetetyksi.\n        2 kohta: Jaakko T on hovioikeuden päätöksessä kerrotuin tavoin saanut X Oy:ltä 9.000 markan oikeudettoman alennuksen veneen käyvästä kauppahinnasta. Edellä 1 kohdassa mainitulla perusteella Korkein oikeus toteaa, että Jaakko T:n tutkinnan alkamisen jälkeen X Oy:lle suorittamalla maksulla, josta ei ole näytetty sovitun veneen luovuttamisen yhteydessä, ei ole asiassa oikeudellista merkitystä. Jaakko T:n saama lahjoma 9.000 markka on siten kokonaisuudessaan tuomittava menetetyksi.\n      \n      \n        Päätöslauselma\n        Jaakko T:lle viraltapanon sijasta tuomittu rangaistus korotetaan 120 päiväsakoksi ja hänet tuomitaan hovioikeuden päätöstä muuttaen rikoslain 40 luvun 1 §:n 2 momentin (L 19.7.1946/585) nojalla menettämään valtiolle lahjomina tai niiden arvona.\n        1 kohdan osalta mikroaaltouuni tai, mikäli se ei ole tallella, sen arvo 1.986 markkaa ja\n        2 kohdan osalta 9.000 markkaa.\n      \n      \n        Eri mieltä olevien jäsenten lausunnot\n        Oikeusneuvos Hiltunen: Olen muutoin Korkeimman oikeuden ratkaisusta ilmenevällä kannalla paitsi että tuomitsen Jaakko T:n viraltapanon sijasta 6 kuukaudeksi vankeuteen, josta rikoslain 3 luvun 11 §:n nojalla vähennän 2 päivää. Vankeusrangaistus on ehdollinen Korkeimman oikeuden päätöksen antopäivästä alkavin ja 31.12.1987 päättyvin koetusajoin. Ehdollinen vankeusrangaistus voidaan määrätä pantavaksi täytäntöön, jos Jaakko T koetusaikana tekee uuden rikoksen, josta hänet tuomitaan vankeusrangaistukseen.\n        Oikeusneuvos Jalanko: Olen samaa mieltä kuin oikeusneuvos Hiltunen.\n      \n      \n        Ratkaisuun osallistuneet: oikeusneuvokset Saarni-Rytkölä, Ådahl ja Nybergh\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-05-27"
  ],
  "judgmentNumber": [
    "II57"
  ],
  "date": [
    "1985-10-09"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II57"
  ],
  "year": [
    "1986"
  ],
  "description": [
    "http://data.finlex.fi/voc/kko/swe/9aced753",
    "http://data.finlex.fi/voc/kko/fin/bf8afc1f",
    "http://data.finlex.fi/voc/kko/fin/885baf29",
    "http://data.finlex.fi/voc/kko/swe/67869897"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}