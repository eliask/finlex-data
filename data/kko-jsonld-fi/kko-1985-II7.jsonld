{
  "@id": "sfecli:kko/1985/II7",
  "languageVersion": [
    {
      "@id": "sfecli:kko/1985/II7/fin",
      "title_fi": [
        "KKO:1985-II-7"
      ],
      "abstract_fi": [
        "\n    A:n veloista oli ulosmitattu koti-irtaimistoa, jonka hän oli ostanut osamaksusopimuksin. A:n puoliso B vaati oikeuttaan loukkaavana ulosmittausta kumottavaksi. Vaatimuksensa tueksi B esitti asiakirjanäyttönä myyjän antaman todistuksen, jonka mukaan A:n maksukyvyttömyyden vuoksi oli sovittu, että osamaksusopimus siirtyi B:lle, sekä maksutositteita, joista ilmeni B:n maksaneen suurimman osan osamaksueristä. B:n katsottiin esittäneen todennäköisiä perusteita vaatimuksensa tueksi. UL 4:10 nojalla ulosmittaus keskeytettiin ja B osoitettiin ajamaan vahvistuskannetta a.o. tuomioistuimessa.\n  "
      ],
      "hasFormat": {
        "@id": "sfecli:kko/1985/II7/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Rovaniemen nimismiespiirin ulosottoapulainen X on 11.1.1983 toimittanut ulosmittauksen Vaasan lääninveroviraston ja Keskinäinen Vakuutusyhtiö Sampon A:lta olevien erinäisten saatavien perimiseksi ja julistanut ulosmitatuksi koti-irtaimistoon kuuluvia huonekaluja. B on valittanut ulosmittauksesta ja vaatinut sitä oikeuttaan loukkaavana kumottavaksi. Valituksessaan B on kertonut, että ulosmitatut huonekalut oli hänen miehensä A 5.6.1981 ostanut osamaksusopimuksella. Koska A ei taloudellisten vaikeuksien vuoksi ollut pystynyt maksamaan osamaksueriä, oli myyjän kanssa sovittu, että B vastaisi osamaksuvelasta ja sen tultua suoritetuksi saisi omistusoikeuden huonekaluihin. Valitukseen liitetyistä tositejäljennöksistä ilmeni, että B:n omistama toiminimi KS Siivous oli maksanut 26.275 markan osamaksuvelasta yhteensä 19.000 markkaa.\n      \n        Lapin lääninhallituksen päätös 5.5.1983\n        Lääninhallitus on kuultuaan valituksesta X:ää, Rovaniemen piirin nimismiestä ja lääninverovirastoa sekä varattuaan Keskinäinen Vakuutusyhtiö Sampolle tilaisuuden selityksen antamiseen lausunut selvitetyksi, että A oli vastikkeettomasti siirtänyt osamaksusopimukseen perustuvan oikeutensa B:lle. Koska siirtoa oli pidettävä avioliittolain 45 §:ssä mainittuna lahjana, lääninhallitus on hylännyt valituksen.\n      \n      \n        Rovaniemen hovioikeuden päätös 8.2.1984\n        Hovioikeus, jonka tutkittavaksi B oli saattanut asian, on katsonut, ettei B ollut esittänyt selvitystä siitä, että A olisi siirtänyt osamaksusopimukseen perustuvan oikeutensa hänelle. B ei näin ollut esittänyt edes todennäköisiä perusteista vaatimukseensa. Tämän vuoksi hovioikeus on pysyttänyt lääninhallituksen päätöksen lopputuloksen.\n      \n      \n        Valitusluvan myöntäminen ja välitoimet\n        Valituslupa on myönnetty 4.4.1984. Korkein oikeus on 5.10.1984 määrännyt, että enemmät täytäntöönpanotoimet valituksen alaisen ulosmittauksen osalta toistaiseksi keskeytetään.\n      \n    \n    \n      VAATIMUKSET JA VASTINEET KORKEIMMASSA OIKEUDESSA\n      B on muutoksenhakemuksessaan uudistanut vaatimuksensa ulosmittauksen kumoamisesta. Vaatimuksensa tueksi B on tuonut esille muun muassa seuraavaa. Valitukseen liitetystä huonekalujen myyjän todistuksesta ilmenee A:n maksukyvyttömyyden vuoksi 14.10.1981 sovitun, että osamaksusopimus siirtyi B:lle. Hän on maksanut osamaksuvelasta aikaisemmin mainittujen 19.000 markan lisäksi myös 12.6.1981 osamaksusopimuksen ensimmäisen maksuerän 6.257 markkaa, vaikka maksutositteessa maksajaksi onki merkitty A. Todisteeksi tästä valitukseen on liitetty erään pankin ilmoitus siitä, että mainittuna päivänä B:lle oli annettu 10.000 markan suuruinen vekseliluotto henkilökohtaiseen käyttötarkoitukseen.\n      A on vastauksessaan yhtynyt B:n esittämään.\n      Vaasan lääninverovirasto on vastauksessaan vaatinut B:n vaatimuksen hylkäämistä, koska osamaksusopimuksen siirto oli puolisoiden välisenä lahjana mitätön. Lääninverovirasto on lisäksi korostanut, että A:lla on ollut taloudelliset edellytykset osamaksuvelan maksamiseen, koska vuonna 1981 hänellä oli ollut huomattavat palkkatulot.\n      Keskinäinen Vakuutusyhtiö Sampo ei ole antanut pyydettyä vastausta.\n    \n    \n      KORKEIMMAN OIKEUDEN RATKAISU\n      \n        Perustelut\n        Vaatimuksensa tueksi B on esittänyt asiakirjanäyttönä huonekalujen myyjän antaman todistuksen, jonka mukaan A:n maksukyvyttömyyden vuoksi oli sovittu, että osamaksusopimus siirtyi B:lle, sekä maksutositteita, joista ilmeni B:n maksaneen suurimman osan osamaksueristä.\n        Väitetyn ehdollisen omistusoikeutensa tueksi B on esittänyt todennäköisiä perusteita.\n      \n      \n        Lainkohta\n        Ulosottolain 4 luvun 10 §\n      \n      \n        Tuomiolauselma\n        Hovioikeuden ja lääninhallituksen päätökset kumotaan.\n        Korkeimman oikeuden määräämä täytäntöönpanon keskeytys pysytetään edelleen voimassa.\n        B osoitetaan asianomaisessa tuomioistuimessa ajamaan kannetta ehdollisesta omistusoikeudestaan kysymyksessä oleviin ulosmitattuihin huonekaluihin ja sitä varten antamaan haasteen tiedoksi Vaasan lääninverovirastolle, Keskinäinen Vakuutusyhtiö Sampolle ja A:lle kolmen kuukauden kuluessa tämän päätöksen antamisesta sekä saman ajan kuluessa antamaan haasteesta tiedon ulosottomiehelle uhalla, että ulosmitattu omaisuus voidaan muuten käyttää ulosmittausvelkojien haunalaisten saamisten suorittamiseksi.\n        Myös Vaasan lääninverovirastolla ja Keskinäinen Vaakuutusyhtiö Sampolla on valta panna kanne asiasta kerrotuin tavoin vireille.\n        \n          Ratkaisuun osallistuneet: oikeusneuvokset Miettinen, Hämäläinen, Mörä, af Hällström ja Lindholm\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II7"
  ],
  "referenceToLegislation": [
    "http://data.finlex.fi/eli/sd/2004/301"
  ],
  "description": [
    "http://data.finlex.fi/voc/kko/fin/40d42713",
    "http://data.finlex.fi/voc/kko/swe/aa367339"
  ],
  "judgmentNumber": [
    "II7"
  ],
  "date": [
    "1984-10-05"
  ],
  "issued": [
    "1985-02-01"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}