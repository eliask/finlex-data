{
  "@id": "sfecli:kko/1986/II63",
  "languageVersion": [
    {
      "@id": "sfecli:kko/1986/II63/fin",
      "title_fi": [
        "KKO:1986-II-63"
      ],
      "abstract_fi": [
        "\n    A oli pitänyt saksanpaimenkoiraansa niin huonosti valvottuna, että se oli riistäytynyt irti ja hyökännyt B:n omistaman koiran kimppuun. A:n katsottiin laiminlyöneen pidättää koiraansa käymästä kotieläimen kimppuun ja hänet tuomittiin rangaistukseen koiran valvonnan laiminlyönnistä.\n  "
      ],
      "hasFormat": {
        "@id": "sfecli:kko/1986/II63/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Vaatimukset Seinäjoen kihlakunnanoikeudessa\n        B on asianomistajana kuultuna kertonut, että A oli Seinäjoen kaupungissa 3.4. ja 10.5.1982 laiminlyönyt pidättää omistamaansa saksanpaimenkoiraa hätyyttämästä B:n omistamaa harmaata norjanhirvikoiraa, jota B polkupyörällä ajaen oli kytkettynä ulkoiluttanut. Molemmilla kerroilla B oli koirien yhteenoton seurauksena suistunut pyörältä ja saanut vammoja, joista 10.5.1982 saadut eivät olleet vähäisiä. Sen lisäksi polkupyörä oli vaurioitunut.\n        A oli 12.8.1982 sallinut mainitun saksanpaimenkoiran liikkua Seinäjoen kaupunkialueella irrallaan, jolloin se jälleen oli käynyt B:n omistaman koiran kimppuun ja purrut sitä.\n        Edellä kerrotun vuoksi B on vaatinut A:n tuomitsemista rangaistukseen 3.4. ja 12.8.1982 tapahtuneista kahdesta koiran valvontavelvollisuuden laiminlyönnistä ja 10.5.1982 tapahtuneista yksin teoin tehdyistä koiran valvontavelvollisuuden laiminlyönnistä ja ruumiinvamman tuottamuksesta tahi ainakin Seinäjoen poliisijärjestyksen rikkomisesta. Lisäksi B on vaatinut A:n velvoittamista suorittamaan hänelle korvaukseksi menetetystä työansiosta 100 prosentin työkyvyttömyyttä vastaavilta 3.4. - 30.4. ja 12.5. - 4.6.1982 välisiltä ajoilta, 40 prosentin työkyvyttömyyttä vastaavalta 5.6. - 7.12.1982 väliseltä ajalta ja 50 prosentin työkyvyttömyyttä vastaavalta 8.12.1982 - 15.5.1983 väliseltä ajalta yhteensä 111.479 markkaa, sairaanhoitokuluista 3.498,70 markkaa, kivusta ja särystä 15.000, polkupyörän rikkoutumisesta 300 jaa vaatteiden rikkoutumisesta ja likaantumisesta 480 markkaa, siitä, ettei B:n koiraa ollut voitu käyttää siitokseen eikä hirvenmetsästykseen, ensiksimainitun osalta 6.000 ja metsästyksen osalta 2.000 markkaa sekä eläinlääkärin palkkioista matkakuluineen 300 markkaa. Vielä B on vaatinut oikeudenkäyntikulujensa korvaamista.\n      \n      \n        Kihlakunnanoikeuden päätös 30.8.1983\n        Kihlakunnanoikeus on kuultuaan A:ta syytteestä ja korvausvaatimuksista katsonut jääneen näyttämättä, että A olisi 3.4.1982 laiminlyönyt koiransa valvonnan siten, että se olisi hyökännyt B:n omistaman koiran kimppuun ja aiheuttanut koiralle tai sen omistajalle vahinkoa, minkä vuoksi kihlakunnanoikeus on hylännyt B:n A:han kohdistamat rangaistus- ja korvausvaatimukset tältä osin toteennäyttämättöminä.\n        Muutoin kihlakunnanoikeus on katsonut selvitetyksi, että A oli sallinut 10.5. ja 12.8.1982 omistamansa koiran juosta irrallaan Seinäjoen kaupunkialueella, jolloin kummallakin kerralla A:n koira oli hyökännyt B:n omistaman koiran kimppuun. Tällöin B:n koira oli saanut vammoja ja 10.5.1982 B:n ulkoiluttaessa koiraansa polkupyörää käyttäen hän oli kaatunut pyörällä A:n koiran aiheuttaman törmäyksen johdosta ja saanut vammoja, joita ei voitu pitää vähäisinä. Kihlakunnanoikeus on kuitenkin katsonut, ettei A, vaikka hän piti omistamaansa koiraa irrallaan, ollut kummassakaan edellä mainitussa tilaisuudessa laiminlyönyt pidättää koiraansa hätyyttämästä B:n koiraa ja ettei hän siten ollut syyllistynyt rikoslain 44 luvun 8 §:n 2 momentissa mainittuun rikokseen. Sen vuoksi kihlakunnanoikeus on hylännyt syytteen näiltäkin osin kokonaisuudessaan.\n        Koska ei liioin ollut näytetty, että A olisi edellä kerrotuissa tapauksissa laiminlyönyt koiransa valvonnan siten kuin Seinäjoen kaupungin poliisijärjestyksen 7 luvun 1 §:n 1 kohta edellyttää, syyte on hylätty myös tältä osin.\n        Vahingonkorvausvaatimusten osalta kihlakunnanoikeus on katsonut, ettei A tahallaan tai tuottamuksellaan ollut aiheuttanut B:lle itselleen vahinkoa ottaen huomioon, että B 10.5.1982 oli ulkoiluttanut koiraansa polkupyörää käyttäen, jolloin yleensäkin oli suuri loukkaantumisen vaara sekä omistajalla että koiralla. Vahinkoa ei ollut näytetty aiheutuneen myöskään B:n omistaman koiran osalta muutoin kuin eläinlääkärin palkkioista matkakuluineen vaaditut 300 markkaa.\n        Tämän vuoksi kihlakunnanoikeus, hyläten vahingonkorvausvaatimukset enemmälti, on velvoittanut A:n maksamaan B:lle eläinlääkärin palkkioista matkakuluineen 300 markkaa. Jutun lopputulokseen nähden B ja A saivat pitää heillä jutussa kihlakunnanoikeudessa olleet kulut vahinkonaan.\n      \n      \n        Vaasan hovioikeuden päätös 9.4.1985\n        Hovioikeus, jonka tutkittavaksi B oli saattanut jutun, on lausunut, ettei B ollut asianomistaja Seinäjoen kaupungin järjestyssäännön mahdolliseen rikkomiseen nähden eikä siten voinut vaatia siitä rangaistusta A:lle. Tämän vuoksi hovioikeus on, poistaen kihlakunnanoikeuden tätä koskevan lausunnon, jättänyt tutkimatta B:n vaatimuksen tältä osin. Muutoin asia on jätetty kihlakunnanoikeuden päätöksen lopputuloksen varaan. B on velvoitettu korvaamaan A:n vastauskulut hovioikeudessa 450 markalla.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      B on pyytänyt valituslupaa ja toistanut kihlakunnanoikeudessa esittämänsä vaatimukset. Valituslupa on myönnetty 7.8.1985. A on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Jutussa on A:n oman kertomuksen ja muun todistelun perusteella selvitetty, että A on 10.5. ja 12.8.1982 Seinäjoella pitänyt saksanpaimenkoiraansa niin huonosti valvottuna, että se on riistäytynyt irti ja hyökännyt ohi kulkeneen B:n omistaman koiran kimppuun ja 10.5.1982 lisäksi törmännyt B:n kuljettaman polkupyörän etuosaan, jolloin B on kaatunut pyörineen katuun ja saanut vammoja, joita ei voida pitää vähäisinä. A on siten laiminlyönyt pidättää koiraansa käymästä kotieläimen kimppuun ja huolimattomuudellaan aiheuttanut B:lle ruumiinvamman, joka ei ollut vähäinen. A on tämän vuoksi vastuussa B:lle kaatumisesta aiheutuneista vahingoista, jotka Korkein oikeus on arvioinut kivun ja säryn osalta 4.000 markaksi, sairaanhoitokuluista 1.500 markaksi ja likaantuneista vaatteista 300 markaksi.\n      \n      \n        Lainkohdat\n        Rikoslain 21 luvun 10 §, 44 luvun 8 §:n 2 momentti ja 7 luvun 1 §.\n      \n      \n        Päätöslauselma\n        Hovioikeuden päätöstä muutetaan siten, että A tuomitaan osaksi yksin teoin tehdyistä jatketusta koiran valvonnan laiminlyönnistä ja ruumiinvamman tuottamuksesta 15:een 52 markan määräiseen päiväsakkoon eli maksamaan sakkoa 780 markkaa.\n        A velvoitetaan, vahingonkorvausvaatimukset enemmälti näyttämättöminä hyläten, suorittamaan B:llä alempien oikeuksien määräämän 300 markan korvauksen lisäksi korvaukseksi kivusta ja särystä 4.000, sairaanhoitokuluista 1.500 sekä likaantuneista vaatteista 300 eli yhteensä 5.800 markkaa. A:n tulee vielä korvata B:n, joka vapautetaan maksamasta A:lle hovioikeudessa tuomittua 450 markan korvausta vastauskuluista, oikeudenkäyntikulut jutussa 4.000 markalla.\n      \n      \n        Ratkaisuun osallistuneet: oikeusneuvokset Jalanko, Ådahl, Nybergh, Hiltunen ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II63"
  ],
  "judgmentNumber": [
    "II63"
  ],
  "date": [
    "1985-11-18"
  ],
  "issued": [
    "1986-05-30"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}