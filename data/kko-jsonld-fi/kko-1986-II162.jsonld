{
  "@id": "sfecli:kko/1986/II162",
  "languageVersion": [
    {
      "@id": "sfecli:kko/1986/II162/fin",
      "title_fi": [
        "KKO:1986-II-162"
      ],
      "abstract_fi": [
        "\n    Kunnan kanssa tekemässään asuntoalueen vuokraa tarkoittavassa vuokrasopimuksessa vuokralainen oli sitoutunut maksamaan kunnalle korvauksen kunnan myöhemmin määräämistä tontin kuntoonpanokustannuksista. Sopimuksen mukaan siitä johtuvat riidat oli ratkaistava välimiesmenettelyssä. Sopimuksen perusteella kunta oli välimiesmenettelyssä vaatinut vuokralaiselta korvausta alueen yhdyskuntarakentamisesta aiheutuneista kustannuksista. Kun vaatimus ei koskenut lakiin tai muuhun säädökseen perustuvaa julkisoikeudellista maksuvelvollisuutta, välimiesoikeus tutkiessaan kanteen ei ollut mennyt toimivaltaansa ulommaksi.\n  "
      ],
      "hasFormat": {
        "@id": "sfecli:kko/1986/II162/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Välitystuomio 20.12.1983\n        Välimiesoikeus on välitystuomiossaan todennut, että Turun kaupunki ja A sekä hänen 29 myötäpuoltaan olivat huhti-kesäkuussa 1980 allekirjoittaneet maanvuokrasopimukset, joilla kaupunki oli vuokrannut tontteja asuntotarkoituksiin sopimuksista lähemmin ilmenevin ehdoin. Kuhunkin sopimukseen oli sisällytetty välityslauseke riitaisuuksien ratkaisemisesta välimiesmenettelyssä. Kaupungin A:han ja hänen myötäpuoliinsa kohdistamasta kanteesta välimiesoikeus on lausunut selvitetyksi seuraavaa.\n        Kysymyksessä olevat tontin oli ilmoitettu vuokrattaviksi kaupunginvaltuuston 18.6.1979 tekemällä päätöksellä, jonka mukaan vuokramiehiltä peritään vuokrasopimusten allekirjoittamisen yhteydessä kunnallistekniikan korvaus sekä Jäkärlän kaupunginosan 29., 30. ja 31. korttelin vuokratonteilta tonttiviemärin ja vesijohdon rakennettujen osien korvaus kulloinkin vahvistettujen perusteiden mukaisesti, jotka kaupunginhallituksen 21.2.1978 tekemän ja 3.9.1979 tarkistaman päätöksen mukaan olivat 68 markkaa bruttokerrosalaneliömetriä kohti. Valtuusto oli samassa päätöksessään oikeuttanut kiinteistö- ja rakennustoimen lautakunnan edellä olevasta poiketen päättämään kunnallistekniikan korvauksen tai sen sijasta katumaksun perimisestä siinä tapauksessa, ettei vuokrasopimuksia allekirjoitettaisi vuoden 1979 aikana.\n        Vuokramiehille oli hakemuskaavakkeita jaettaessa annettu kullekin laskelma, jossa kunkin vuokrattavan tontin korvausmäärä oli mainitun kaupunginhallituksen 3.9.1979 tekemän päätöksen perusteella laskettu pennilleen.\n        Kunnallistekniikan korvaus oli vuodesta 1978 lukien ennen kunnalle suoritettavasta katumaksusta annetun lain eli katumaksulain voimaantuloa säännönmukaisesti peritty kertakaikkisena vuokrasopimuksia allekirjoitettaessa. Katumaksulain aiheuttama muutos korvausten markkamäärään ei ollut ollut kaupungin tiedossa nyt kysymyksessä olevia vuokrasopimuksia allekirjoitettaessa.\n        Kaupunki oli vuokrasopimusten mukaan sitoutunut rakentamaan kustannuksellaan määräämänään aikana kunkin tontin kohdalla sijaitsevat kadut kestopäällysteisinä ja reunakivin varustettuina, yleiset sähkö-, puhelin-, vesi- ja viemärijohdot sekä katuvalaistuksen ynnä mahdollisesti tarvittavat viemäriveden pumppuasemat ja puhdistuslaitoksen.\n        Kiinteistö- ja rakennustoimen lautakunta oli 26.3.1980 päättänyt, että tässä vaiheessa ei vielä peritä kunnallistekniikan korvausta kaupunginvaltuuston 18.6.1979 tekemän päätöksen perusteella vuokrattavien tonttien osalta, vaan vuokrasopimuksiin otetaan mittaustoimiston esityksen mukainen mainittujen rakennustöiden maksamista koskeva sitoumus: \"Mikäli kaupunki myöhemmin päättää periä rakentamiseen luovutettavilta tonteilta kuntoonpanokustannusten korvauksen vuokramies sitoutuu maksamaan tämän päätöksen edellyttämän maksun kokonaisuudessaan yhden (1) kuukauden kuluessa laskun päiväyksestä\". Kiinteistöja rakennustoimen lautakunta oli, aloitettuaan vuoden 1980 alussa neuvottelut asuntohallituksen kanssa katumaksulain vaikutuksesta vuokramiehiltä perittäviin nyt kysymyksessä oleviin korvauksiin ja saatuaan asuntohallituksen suostumuksen 7.5.1980, päättänyt 4.6.1980, että kaupunginvaltuuston 18.6.1979 tekemän päätöksen perusteella vuokrattavilta tonteilta peritään kuntoonpanokustannusten korvauksena 38 markkaa bruttokerrosalaneliömetriä kohti.\n        Katumaksulain voimaantulosta johtuneen siirtymävaiheen vuoksi asia oli ollut epäselvä, jota osoitti se, että asiakirjoissa oli kysymyksessä olevista maksuista käytetty useita eri ilmaisuja kuten kunnallistekniikan korvaus, tonttiviemärien ja vesijohdon rakennettujen osien korvaus, kuntoonpanokustannusten korvaus ja jopa katumaksu.\n        Kaupunki ei ollut voinut antaa vuokramiehille, jotka oli kutsuttu allekirjoittamaan kaupungin virkamiesten toimesta valmiiksi laaditut ja allekirjoitetut vuokrasopimukset, allekirjoitustilaisuudessa tietoja nyt kysymyksessä olevien korvausten maksamisesta, koska katumaksulain voimaantulon ja rakennuslain kadun rakentamiskustannusten korvausten perimistä koskevien lainkohtien kumoamisen vaikutus omakotitonttien kunnallistekniikan korvauksen perimiseen oli ollut vielä selkiintymättä. Vuokrasopimuksiin tehty tonttien kuntoonpanokustannusten korvausten perimistä koskeva, kaupunginvaltuuston 18.6.1979 tekemään päätökseen perustuva lisäys verrattuna vuokrasopimuksen rakentamissitoumukseen oli ollut sanamuodoltaan epäonnistunut ja voinut saattaa vuokramiehet siihen luuloon, että heiltä ei sanottuja korvauksia peritä.\n        Koska kaupunki ei ollut missään vaiheessa luopunut oikeudestaan periä nyt kysymyksessä olevia korvauksia, jotka oli aina peritty muodossa tai toisessa kaikilta tätä ennen kaupungilta tontteja vuokranneilta vuokramiehiltä ja perittiin edelleenkin, ja kun kaikki tässä jutussa asianosaisina olleet vuokramiehet olivat sitoutuneet maksamaan kaupungille kuntoonpanokustannusten korvauksen, välimiesoikeus on velvoittanut vuokramiehet suorittamaan Turun kaupungille korvaukseksi vuokrattujen tonttien kuntoonpanokustannuksista vaaditut määrät, jotka ovat olleet tonttia kohti 1.277,60 markasta 11.400 markkaan. Lisäksi välimiesoikeus on velvoittanut asianosaiset yhteisvastuullisesti maksamaan välimiesoikeuden jäsenten kulut ja palkkiot sekä lausunut myös korvausvelvollisten keskinäisestä vastuunjaosta.\n      \n      \n        Turun maistraatin päätös 18.1.1985\n        Maistraatti, jossa kaupunki oli vaatinut välitystuomion täytäntöönpanoa ja jossa A sekä hänen myötäpuolensa olivat selityksessään ilmoittaneet, että välitystuomiossa oli ratkaistu julkisoikeudelliseen sopimukseen perustuva riita ja että välimiesoikeuden olisi siten välimiesmenettelystä annetun lain 21 §:n 1 momentin 3 kohdan nojalla pitänyt jättää vaatimukset asialliseen toimivaltaansa kuulumattomina tutkimatta, on ulosotonhaltijana tutkinut asian. Maistraatti on katsonut, että vastaajat eivät olleet esittäneet sellaista selvitystä, jonka johdosta täytäntöönpano voitaisiin evätä. Sen vuoksi maistraatti on ulosottolain 3 luvun 16 §:n nojalla määrännyt asianomaisen ulosottomiehen panemaan välitystuomion täytäntöön.\n      \n      \n        Turun hovioikeuden päätös 14.3.1986\n        Hovioikeus, jonka tutkittavaksi A sekä hänen myötäpuolensa olivat saattaneet asian ja jossa kaupunki hovioikeuden kehotuksesta oli antanut vastauksen muutoksenhakemukseen, on katsonut selvitetyksi seuraavaa.\n        Turun kaupunginvaltuusto ei ollut oikeuttanut kiinteistö- ja rakennustoimen lautakuntaa päättämään kysymyksessä olevien tonttien osalta muunlaisen korvauksen kuin kunnallistekniikan korvauksen tai sen sijasta katumaksun perimisestä siinä tapauksessa, ettei vuokrasopimuksia allekirjoitettu vuoden 1979 aikana. Turun kaupungin kiinteistöosasto puolestaan oli 11.3.1982 päivätyssä kirjeessään ilmoittanut, että kysymyksessä oleva tontin kuntoonpanokustannus 38 markkaa kerrosneliömetriltä perittiin vuosina 1980 ja 1981 pientalotonttien vuokramiehiltä korvauksena sellaisista kaupungin suorittamista tai tulevaisuudessa suoritettavista tontin ulkopuolisista kunnallisteknillisistä ynnä muista töistä, joista tontin vuokramiehiltä ei peritty korvauksia jätevesimaksulain tai katumaksulain perusteella. Kuntoonpanokustannukset muodostuivat muun muassa katuvalaistuksen, katunen sadevesiviemäröinnin, puistojen, puistotätialueiden, meluvallin ynnä muiden yleisten alueiden rakentamiskustannuksista. Kaupunki ei siten ollut edes väittänyt, että tontin kuntoonpanokustannuksena perittäisiin korvausta mistään A:n tai hänen myötäpuoltensa tontin suoranaiseen kunnostukseen liittyvästä toimenpiteestä. Kuntoonpanokustannuksina oli sensijaan tarkoitettu periä maksua kohteista, joista aiheutuvat kustannukset tuli kunnalle suoritettavasta katumaksusta annetun lain mukaan katumaksuprosenttia laskettaessa ottaa huomioon tai joista kaupunki oli muutoin velvollinen julkisoikeudellisen lainsäädännön perusteella itse huolehtimaan omalla kustannuksellaan ja muun muassa verovaroin. Tontin kuntoonpanokustannusten määrä 38 markkaa kerrosneliömetriltä, joka oli vahvistettu hallintomenettelyssä, oli lisäksi esitetyn selvityksen mukaan laskettu niin, että kaupungin ennen rakennuslain kadun rakentamisen korvaamista koskevien säännösten kumoamista niiden nojalla vahvistamasta kunnallistekniikan korvauksesta 68 markasta oli vähennetty katumaksujen yksinomaan arvioon perustuva tuotto 30 markkaa.\n        Edellä lausumillaan perusteilla hovioikeus on katsonut, että välitystuomiossa tarkoitettu tontin kuntoonpanokustannus oli luonteeltaan julkisoikeudellinen kustannuserä. Sen vuoksi ja kun sellaista kustannuserää koskeva välityssopimus ei niin ollen ollut pätevä eikä välimiesoikeuden siten olisi pitänyt ottaa kysymyksessä olevaa julkisoikeudellista riitakysymystä tutkittavakseen, hovioikeus, katsoen kysymyksessä olevan välitystuomion välimiesmenettelystä annetun lain 1 §:n 1 momentin ja 21 §:n 1 momentin 3 kohdan nojalla mitättömäksi, on kumonnut maistraatin päätöksen. Asian näin päättyessä on hylätty asianosaisten vaatimukset saada korvausta kuluistaan hovioikeudessa.\n      \n    \n    \n      MUUTOKSENHAKU KORKEIMMASSA OIKEUDESSA\n      Kaupunki on pyytänyt valituslupaa ja valituksenaan vaatinut hovioikeuden päätöksen kumoamista sekä oikeudenkäyntikulujensa korvaamista. Valituslupa on myönnetty 7.5.1986. A ja hänen myötäpuolensa ovat antaneet pyydetyn vastauksen muutoksenhakemukseen vaatien niin ikään oikeudenkäyntikulujensa korvaamista.\n    \n    \n      KORKEIMMAN OIKEUDEN RATKAISU\n      \n        Perustelut\n        Kaupunki on välimiesoikeudessa kanteenaan vaatinut korvauksia sillä perusteella, että A ja hänen myötäpuolensa olivat kukin kohdaltaan sitoutuneet osallistumaan kaupungille yhdyskuntarakentamista aiheutuviin kustannuksiin. Tällaisina kustannuksina on kanteessa mainittu katujen rakentamisesta, mukaan lukien katujen valaistus ja sadevesiviemäröinti, sekä puistojen, lasten leikkialueiden ynnä muiden yleisten alueiden rakentamisesta aiheutuneet menoerät. Kannekirjelmässä on myös lausuttu, että korvausvaatimuksen tarkoittama laskutus on rajoitettu koskemaan vain sellaisia kunnallisteknisistä töistä aiheutuneita kustannuksia, joista kaupunki ei saa korvausta katumaksulain eli kunnalle suoritettavasta katumaksusta annetun lain (670/78) säännösten perusteella.\n        Kaupungin kanteesta ilmenee, että korvauksia on vaadittu sopimusperusteella olennaisilta osin sellaisista kustannuksista, joista A ja hänen myötäpuolensa eivät vastanneet julkisyhteisölle maksuvelvollisuuden synnyttävän lain tai muun säädöksen perusteella. Asiayhteyden johdosta myös se vähäinen osa kanteesta, joka ei ole koskenut välimiesmenettelystä annetun lain 1 §:n 1 momentissa tarkoitettua yksityisoikeudellista riitakysymystä, on voitu tutkia välimiesmenettelyssä. Näin ollen välimiesoikeus kanteen tutkiessaan ja se hyväksyessään ei ole mennyt asiallista toimivaltaansa ulommaksi.\n      \n      \n        Päätöslauselma\n        Hovioikeuden päätös kumotaan ja asia jätetään maistraatin päätöksen lopputuloksen varaan.\n        Kaupungin oikeudenkäyntikuluvaatimus hylätään asian laadun vuoksi.\n      \n      \n        Ratkaisuun osallistuneet: oikeusneuvokset Leivonen, Riihelä, Hiltunen, af Hällström ja Kilpeläinen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-12-16"
  ],
  "judgmentNumber": [
    "II162"
  ],
  "date": [
    "1986-07-24"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II162"
  ],
  "year": [
    "1986"
  ],
  "description": [
    "http://data.finlex.fi/voc/kko/fin/044d7126",
    "http://data.finlex.fi/voc/kko/swe/4abf5a55"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}