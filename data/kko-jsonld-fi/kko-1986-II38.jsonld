{
  "@id": "sfecli:kko/1986/II38",
  "languageVersion": [
    {
      "@id": "sfecli:kko/1986/II38/fin",
      "title_fi": [
        "KKO:1986-II-38"
      ],
      "abstract_fi": [
        "\n    Koska eräistä yhteisomistussuhteista annetun lain 9 §:n 2 momentin nojalla myytäväksi vaadituilla tiloilla oli vireillä halkomistoimitus, ei ollut edellytyksiä määrätä tiloja myytäviksi yhteisomistussuhteen purkamiseksi.\n  "
      ],
      "hasFormat": {
        "@id": "sfecli:kko/1986/II38/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Kuopion raastuvanoikeudessa\n        A on B:lle, C:lle ja D:lle tiedoksi annetun haasteen nojalla lausunut, että Kuopion raastuvanoikeus oli 14.4.1983 antamallaan päätöksellä oikaissut A:n ja Kuopion kaupungista olevan postiautonkuljettaja E:n välillä toimitettua ositusta niin, että A oli saanut tasinkona omistusoikeuden 11.089/120.000 osaan Kaivoranta II nimisestä tilasta RN:o 3:84, Kiviniitty nimisestä tilasta RN:o 3:95, kaikki Kuopion kaupungin Jännevirran kylässä. Mainituista tiloista omistivat, C 68.911/120.000 osaa sekä B ja D kumpikin 20.000/120.000 osaa. Tilojen pienen koon vuoksi ei ollut mahdollista, että murto-osan omistaja voisi saada maanmittaustoimituksin muodostetuksi omistusoikeuttaan vastaavan osan tiloista omaksi tilakseen. Toiset osaomistajat eivät myöskään olleet suostuneet yhteisomistussuhteen purkamiseksi myymään tiloja ulkopuolisille, eikä kukaan muista yhteisomistajista ollut suostunut lunastamaan A:n osuutta tiloista.\n        Tämän vuoksi A on vaatinut, että raastuvanoikeus määräisi kaikki edellä mainitut tilat yhteisomistussuhteen purkamista varten myytäviksi, määräisi tilojen myymisestä ja kauppahinnan jakamisesta huolehtimaan uskotun miehen sekä velvoittaisi vastaajat yhteisvastuullisesti korvaamaan kantajan oikeudenkäyntikulut jutussa.\n        Vastaus: B, C ja D ovat vastustaneet kannetta sillä perusteella, ettei A ollut näyttänyt , ettei tiloja voitaisi jakaa.\n      \n      \n        Raastuvanoikeuden päätös 14.9.1984\n        Raastuvanoikeus on lausunut selvitetyksi, että B ja hänen myötäpuolensa sekä A omistivat Kuopion kaupungin Jännevirran kylässä olevat Kaivoranta II nimisen tilan RN:o 3:84, Kiviniitty nimisen tilan RN:o 3:94 ja Kaivoranta nimisen tilan RN:o 3:95 siten, että C omisti niistä 68.911/120.000 osaa, B ja D kumpikin 20.000/120.000 osaa sekä A 11.089/120.000 osaa.\n        Sen vuoksi ja kun tilojen mainitut omistajat eivät olleet päässeet sopimukseen tilojen myymisestä taikka A:n osuuden lunastamisesta eikä tilojen jakaminen oikeudelle esitetyn selvityksen mukaan ollut mahdollista, raastuvanoikeus on eräistä yhteisomistussuhteista annetun lain 9, 10 ja 11 §:ien nojalla määrännyt sanotut tilat myytäviksi huutokaupalla yhteisomistussuhteen purkamista varten ja asianajaja X:n suostumuksensa mukaisesti uskotuksi mieheksi huolehtimaan omaisuuden myymisestä ja kauppahinnan jakamisesta.\n        Asianajaja Y:lle, jonka raastuvanoikeus myöntäessään A:lle maksuttoman oikeudenkäynnin on määrännyt hänen oikeudenkäyntiavustajakseen, maksettiin valtion varoista korvaukseksi asiasta aiheutuneista välttämättömistä kuluista 997,80 markkaa ja palkkiota 5.000 markkaa eli yhteensä 5.997,80 markkaa, mikä määrä B, C ja D velvoitettiin korvaamaan valtiolle.\n      \n      \n        Itä-Suomen hovioikeuden päätös 5.2.1985\n        Hovioikeus, jonka tutkittavaksi B, C ja D olivat yhteisesti saattaneet jutun pyytäen raastuvanoikeuden päätöksen kumoamista ja kanteen hylkäämistä sekä oikeudenkäyntikulujensa korvaamista on valituksenalaisella päätöksellään eräistä yhteisomistussuhteista annetun lain 1 §:n 1 momentin, 9 §:n, 10 §:n 1 momentin sekä 11 ja 13 §:n nojalla jättänyt asian raastuvanoikeuden päätöksen varaan.\n        Y:lle maksettiin valtion varoista palkkioksi avustajantehtävästään hovioikeudessa ja korvaukseksi siitä aiheutuneista tarpeellisista kuluista 300 markkaa, mikä määrä B, C ja D velvoitettiin yhteisvastuullisesti korvaamaan valtiolle.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMET\n      B, C ja D ovat pyytäneet valituslupaa ja uudistaneet vaatimuksensa ilmoittaen, että C, joka omisti tiloista yli puolet, oli hakenut Kuopion maanmittauspiirin maanmittaustoimistolta halkomistoimitusta omien osuuksiensa erottamiseksi kysymyksessä olevista tiloista.\n      Korkein oikeus on 19.3.1985 myöntänyt B:lle ja hänen myötäpuolilleen valitusluvan.\n      A on antanut häneltä pyydetyn vastauksen.\n      B ja hänen myötäpuolensa ovat 12.6.1985 toimittaneet Korkeimpaan oikeuteen lisäkirjelmän selvityksineen, jossa he ovat selvittäneet, että C:n hakema halkomistoimitus oli aloitettu 1.3.1985 ja että Kuopion kaupunginhallitus oli 3.5.1985 ilmoittanut antaneensa tietyin edellytyksin luvan halkomistoimenpiteelle. Kirjelmästä on lähetetty jäljennös A:lle.\n    \n    \n      KORKEIMMAN OIKEUDEN RATKAISU\n      \n        Perustelut\n        B ja hänen myötäpuolensa eivät ole voineet vedota edellä kerrottuun, muutoksenhakemuksessaan esiin tuomaansa, asiaan vaikuttavaan seikkaan ja todisteeseen alemmassa oikeudessa. Sen vuoksi Korkein oikeus ottaa oikeudenkäymiskaaren 30 luvun 7 §:n 1 momentin nojalla huomioon, mitä he ovat muutoksenhakemuksessaan esittäneet.\n        Samoin Korkein oikeus, siihen nähden, etteivät B ja hänen myötäpuolensa ole voineet ennen muutoksenhaulle varatun ajan umpeenkulumista vedota tänne määräajan jälkeen toimittamassaan lisäkirjelmässä ilmoittamaansa asiaan vaikuttavaan seikkaan, ottaa oikeudenkäymiskaaren 30 luvun 18 §:n nojalla huomioon myös sen, mitä he ovat siinä esittäneet.\n        Koska myytäväksi vaadituilla tiloissa Kaivoranta II RN:o 3:84, Kiviniitty RN:o 3:94 ja Kaivoranta RN:o 3:95 on, mikäli jutun asiakirjoista voidaan päätellä, vireillä halkomistoimitus, Korkein oikeus katsoo jääneen näyttämättä, ettei sanottujen kiinteistöjen jakaminen ole mahdollista. Sen vuoksi ei eräistä yhteisomistussuhteista annetun lain 9 §:n 2 momentin säännökseen nähden ole edellytyksiä määrätä tiloja myytäviksi.\n      \n      \n        Tuomiolauselma\n        Hovioikeuden ja raastuvanoikeuden päätökset kumotaan ja A:n vaatimus, että tilat määrättäisiin yhteisomistussuhteen purkamista varten myytäviksi, hylätään.\n        Asian laatuun nähden B ja hänen myötäpuolensa saavat itse kärsiä jutussa olleet kulunsa.\n        B ja hänen myötäpuolensa vapautetaan velvollisuudesta korvata valtiolle sen varoista A:n oikeudenkäyntiavustajalle raastuvanoikeudessa maksettavaksi määrätyt 5.997,80 markkaa ja hovioikeudessa määrätyt 300 markkaa.\n        Y:lle maksetaan valtion varoista palkkioksi avustajantehtävästään Korkeimmassa oikeudessa 800 markkaa.\n        Edellä mainitut valtion varoista maksetut palkkiot kulujen korvauksineen jutun näin päättyessä jäävät valtion vahingoksi.\n      \n      \n        Ratkaisuun osallistuneet: oikeusneuvokset Miettinen, Ådahl, Nybergh, Hiltunen ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-03-17"
  ],
  "judgmentNumber": [
    "II38"
  ],
  "date": [
    "1985-10-11"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II38"
  ],
  "year": [
    "1986"
  ],
  "description": [
    "http://data.finlex.fi/voc/kko/swe/174b02ed",
    "http://data.finlex.fi/voc/kko/fin/93812f86",
    "http://data.finlex.fi/voc/kko/swe/83a18cf6",
    "http://data.finlex.fi/voc/kko/swe/3b2f66b7",
    "http://data.finlex.fi/voc/kko/fin/c11784ad"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}