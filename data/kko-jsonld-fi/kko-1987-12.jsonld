{
  "@id": "sfecli:kko/1987/12",
  "languageVersion": [
    {
      "@id": "sfecli:kko/1987/12/fin",
      "title_fi": [
        "KKO:1987:12"
      ],
      "abstract_fi": [
        "\n    Aviopuolisoiden kummankin puoleksi omistamaan tilaan kiinnitetty haltijavelkakirja oli luovutettu pantiksi A:lle sen jälkeen kun toisen puolison osuus tilasta oli ulosmitattu B:n saatavasta. Kiinteistön pakkohuutokaupassa C riitautti panttauksen. C:n kanteesta panttaus julistettiin kokonaan pätemättömäksi. Vrt. KKO:1982-II-176 KKO:1999:9\n  "
      ],
      "hasFormat": {
        "@id": "sfecli:kko/1987/12/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Tyrvään kihlakunnanoikeuden päätös 5.3.1985\n        Kihlakunnanoikeus on Huittisten Osuuspankin kanteesta katsonut selvitetyksi, että aviopuolisoiden E:n ja F:n kummankin puoliksi omistamaan Vanhakylä-nimiseen tilaan RN:o 1:30 Äetsän kunnan Mielaanniemen kylässä oli 22.1.1981 vahvistettu kiinnitys 50.000 markan pääomamääräisen haltijavelkakirjan maksamisen vakuudeksi. Tämän velkakirjan E:n ja F:n puolisot olivat keväällä 1982 pantanneet A:lle.\n        Vammalan piirin nimismies oli 30.7.1981 ulosmitannut F:n osuuden mainitusta tilasta Loimaan kaupungista olevan Metsäpuu Ky B:n F:ltä olevasta 28.963 markan 56 pennin saamisesta korkoineen ja kuluineen Kokemäen tuomiokunnan maksamismääräyksen MA 81/76 perusteella. Ulosmittaus oli merkitty Tyrvään tuomiokunnan kiinnitysrekisteriin 3.8.1981. Pankin hakemuksesta toimitetun tilan pakkohuutokaupan velkojain keskustelussa 21.8.1984 pankki oli riitauttanut A:lle tapahtuneeseen panttaukseen perustuvan valvonnan. Vammalan piirin nimismies oli ulosottolain 6 luvun 12 §:n nojalla neuvonut pankkia näyttämään riitauttamisen toteen oikeudenkäynnissä.\n        Kihlakunnanoikeus on lausunut, että edellä kerrotun tilanosuuden ulosmittauksen johdosta tila, joka kokonaisuudessaan oli ollut panttauksen kohteena, oli tullut myymis- ja hukkaamiskiellon alaiseksi. Kielto oli tullut julkiseksi kiinnitysrekisteriin tehdyllä merkinnällä ja jatkunut edelleen. Koska ulosmittauksesta johtuvan velallisen määräämisvallan rajoittamisen tarkoituksena oli myös estää uusien panttioikeuksien perustaminen, kihlakunnanoikeus on ulosottolain 4 luvun 30 §:n 2 momentin ja 7 luvun 8 §:n 3 momentin nojalla julistanut A:lle tapahtuneen panttauksen pätemättömäksi. A on velvoitettu yhteisvastuullisesti jutun muiden vastaajien Vampulan Säästöpankin, Oy Erita Ab:n ja D:n kanssa korvaamaan pankin oikeudenkäyntikulut 5.000 markalla.\n      \n      \n        Turun hovioikeuden tuomio 13.6.1986\n        Hovioikeus, jonka tutkittavaksi A oli saattanut jutun, ei ole muuttanut kihlakunnanoikeuden päätöstä. A on velvoitettu korvaamaan pankin vastauskulut hovioikeudessa 1.000 markalla.\n      \n    \n    \n      MUUTOKSENHAKU KORKEIMMASSA OIKEUDESSA\n      A on pyytänyt valituslupaa vaatien valituksessaan alempien oikeuksien ratkaisujen kumoamista ja jutun palauttamista joko hovioikeuteen tai kihlakunnanoikeuteen. Sen varalta, ettei palauttamispyyntöön suostuttaisi, A on vaatinut kanteen hylkäämistä ja oikeudenkäyntikulujensa korvaamista. Valituslupa on myönnetty 10.9.1986. Korkein oikeus on 25.9.1986 määrännyt, ettei hovioikeuden tuomiota ole toistaiseksi pantava täytäntöön tai jo alkanutta täytäntöönpanoa ole jatkettava. Pankki on antanut siltä pyydetyn vastauksen vaatien valituksen hylkäämistä ja oikeudenkäyntikulujensa korvaamista.\n    \n    \n      KORKEIMMAN OIKEUDEN RATKAISU\n      \n        Perustelut\n        E:n ja F:n puolisoiden kummankin puoleksi omistamaan tilaan kiinnitetty haltijavelkakirja on luovutettu pantiksi A:lle sen jälkeen, kun F:n omistama tilanpuolisko on ulosmitattu Metsäpuu Ky B:n saatavasta. Ulosmittaus ei perusta etuoikeutta maksun saamiseen kiinteistön pakkohuutokaupassa, vaan ulosmitattu kiinteä omaisuus joutuu ulosottolain 4 luvun 30 §:n 2 momentin mukaan myymis- ja hukkaamiskieltoon. Tämän vuoksi pakkohuutokauppavelkoja voi pätevästi nojautua muunkin velkojan saamisesta toimitettuun ulosmittaukseen, joka on ollut voimassa pakkohuutokauppahetkellä. Ulosottolain 7 luvun 3 §:n 2 momentin mukaan ja siihen nähden, että aikaisemmin kiinnitetyn haltijavelkakirjan luovuttaminen rinnastetaan kiinnittämiseen, velkakirjan panttaus on pätemätön F:n omistaman tilanpuoliskon osalta. Koska kiinnitys on kohdistunut koko tilaan eikä panttausoikeustoimella voida rajoittaa kiinnityksen alaa, panttaus on pätemätön myös E:n omistaman tilanpuoliskon osalta.\n      \n      \n        Tuomiolauselma\n        Hovioikeuden tuomiota ei muuteta. Näin ollen asiassa annettu täytäntöönpanokielto raukeaa. A velvoitetaan korvaamaan pankin vastauskulut Korkeimmassa oikeudessa 1.500 markalla.\n      \n      \n        Ratkaisuun osallistuneet: oikeusneuvokset Ailio, Ådahl, Hiltunen, Aro ja Tulenheimo-Takki\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1987-02-12"
  ],
  "judgmentNumber": [
    "12"
  ],
  "date": [
    "1986-11-13"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1987:12"
  ],
  "year": [
    "1987"
  ],
  "description": [
    "http://data.finlex.fi/voc/kko/swe/aa367339",
    "http://data.finlex.fi/voc/kko/fin/40d42713",
    "http://data.finlex.fi/voc/kko/swe/a9591291",
    "http://data.finlex.fi/voc/kko/fin/a9f9a20b",
    "http://data.finlex.fi/voc/kko/fin/3cbbcccd"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}