{
  "@id": "sfecli:kko/1984/II56",
  "languageVersion": [
    {
      "@id": "sfecli:kko/1984/II56/fin",
      "title_fi": [
        "KKO:1984-II-56"
      ],
      "abstract_fi": [
        "\n    YksitTieL:n mukaisessa tietoimituksessa oli perustettu tieoikeus metsätiehen, jonka loppupää johti pienehkön joen yli jatkuen siitä kahden tilan tiluksilla kansallispuiston välittömässä läheisyydessä. Kun tien tekemisestä tälle alueelle saattoi aiheutua kansallispuiston erämaaluonnon huomattavaa turmeltumista, toimitus kumottiin YksitTieL 7 §:n 2 mom:n nojalla siltä osin kuin siinä oli perustettu tieoikeus joen yli ja joen toisella puolen olevalle alueelle.\n  "
      ],
      "hasFormat": {
        "@id": "sfecli:kko/1984/II56/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Hakemuksesta elokuussa 1976 annetun määräyksen mukainen Kuusamon kunnan Kallungin kylässä suoritettu Niemikankaan metsätien 21.12.1977 lopetetuksi julistettu toimitus oli aloitettu heinäkuussa 1977. Kysymyksessä olevan metsätien, joka alkoi Sallan-Kuusamon maantieltä ja päättyi Marja-ahon tilalle, rakentamissuunnitelma oli laadittu Kemijärven metsänparannuspiirissä. Tie oli pituudeltaan 3,6 kilometriä ja kustannusarvioltaan 60.000 markkaa. Maaninkajokeen rakennettavan sillan oli arvioitu tulevan maksamaan lisäksi 42.000 markkaa. Toimitusmiehet olivat päättäneet antaa tieoikeuden 15 metriä leveää tietä varten tilojen Arvola RN:o 3, Viertola RN:o 24, Tammela RN:o 46, Puistola RN:o 49 ja Marja-aho RN:o 50 sekä Kallungin ja Ollilan jakokunnan yhteisen savipalstan ynnä yhteisen veden alueelle. Tienpito oli jaettu seuraavasti: Arvola 10,50 prosenttia, Viertola 24,55 prosenttia, Tammela 22,50 prosenttia, Puistola 3,98 prosenttia, Marja-aho 24,27 prosenttia ja Valtionmaa 14,20 prosenttia. Valtionmaan yksiköitä laskettaessa oli otettu huomioon Ristikallion kämpän käytön lisäksi Oulangan kansallispuiston moninaiskäyttö.\n      Hakiessaan Pohjois-Suomen MO:ssa muutosta metsähallitus oli vaatinut, että poistettaisiin metsähallituksen Taivalkosken hoitoalueelle määrätyt yksiköt ja Valtionmaata varten perustettu rasite sekä että tiesuunnitelmaa muutettaisiin siten, ettei tietä rakennettaisi lainkaan Maaninkajoen yli vaan suunniteltaisiin päättyväksi Puistolan tilan alueelle.\n      MO oli lisäksi kuullut Viertolan, Tammelan ja Marja-ahon tilojen osaomistajia ja Kemijärven metsänparannuspiirin edustajia sekä toimitusinsinööriä.\n      MO p. 15.11.1979 oli tutkinut jutun ja katsonut, että oli tarkoituksenmukaista säilyttää Oulangan kansallispuiston Kuusamon kunnan puoleiset länsiosat nimenomaan patikkaretkeilijöiden käytössä ja erityisesti varjella alueen erämaaluonnetta ja ettei Viertolan tilan RN:o 24, Marja-ahon tilan RN:o 50 eikä Valtionmaan metsätaloutta varten ollut välttämätöntä rakentaa Maaninkajokeen siltaa sekä että seurauksena tien tekemisestä Maaninkajoen yli todennäköisesti oli huomattavaa luonnon turmeltumista. Koska tietä ei saanut tehdä, jos sitä entisten yksityisteiden ja yleisten teiden käyttäminen sekä muut yleiseltä kannalta merkitykselliset seikat huomioon ottaen ei ollut pidettävää tarkoituksenmukaisena eikä jos tien tekemisestä voi aiheutua huomattavaa luonnon turmeltumista tai ympäristön kulttuuriarvojen vähentymistä sekä kun metsähallitus Valtionmaan puolesta oli ilmoittanut luopuvansa tien käyttämisestä, niin MO oli yksityisistä teistä annetun lain 7 §:n 1 ja 2 momentin sekä 22 §:n 3 momentin nojalla kumonnut toimitusmiesten päätöksen siltä osin kuin siinä oli päätetty 15 metriä leveän tieoikeuden perustamisesta Viertolan, Marja-ahon ja yhteisen veden alueille ja viisi metriä leveän tieoikeuden perustamisesta Viertolan tilan alueelle sekä Valtionmaan velvoittamisesta osallistumaan tien pitoon. Päätöksestä johtuvia toimenpiteitä varten toimitus oli palautettu uudelleen käsiteltäväksi.\n      A Viertolan ja B Marja-ahon tilan osaomistajina pyysivät, koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi, oikeudenkäymiskaaren 30 luvun 3 §:n 2 kohdan nojalla, sellaisena kuin se oli 14.6.1958 annetussa laissa, lupaa hakea muutosta MO:n päätökseen ja lupahakemukseensa sisällyttivät muutoksenhakemuksen. Muutoksenhakemuksessaan A ja B vaativat, että KKO, kumoten MO:n päätöksen, jättäisi toimituksen pysyväksi. Metsähallitus antoi siltä vaaditun vastauksen.\n    \n    \n      \n      KKO t. myönsi esitetystä syystä muutoksenhakuluvan, tutki jutun ja lausui perusteluinaan:\n      Kysymyksessä olevassa tietoimituksessa on MO:n päätöksessä selostetulla tavalla perustettu tieoikeus 15 metrin levyiseen Niemikankaan metsätiehen, joka johtaa Maaninkajoen yli jatkuen siitä Oulangan kansallispuiston länsirajan välittömässä läheisyydessä Viertolan tilan tilusten kautta Marja-ahon tilan tiluksille, sekä lisäksi tieoikeus tästä tiestä Viertolan tilan alueella erkanevaan, kansallispuiston rajalle johtavaan 5 metriä leveään tiehen. Oulangan kansallispuiston tehtävänä on säilyttää sen alkuperäistä erämaaluontoa sekä tieteelliseltä kannalta arvokkaita eloyhteisöjä ja lajistoa. Kansallispuiston runkosuunnitelman mukaisesti puiston varsinaiset matkailupalvelut on keskitetty pienelle alueelle Käylästä Liikasenvaaraan johtavan maantien varteen. Kansallispuiston erämaaluonto on pyritty säilyttämään koskemattomana muun muassa siten, että puistoon voi päästä moottoriajoneuvoilla vain edellä mainittua maantietä pitkin ja että liikkuminen siellä voi tapahtua vain jalkaisin. Edellä tarkoitettu Viertolan ja Marja-ahon tilojen vieressä sijaitseva kansallispuiston osa on noin 10 kilometrin päässä puiston palvelualueesta ja siinä kulkee mainittuja tiloja vastaan olevan rajan välittömässä läheisyydessä retkeilypolku. Lisäksi on noin kilometrin päässä kansallispuiston rajalle johtavan edellä mainitun tien päätepisteestä retkeilijöille tarkoitettu Ristikallion autiotupa. Metsätien tekemisestä Maaninkajoen yli kansallispuiston välittömään läheisyyteen voi aiheutua kansallispuiston erämaaluonnon huomattavaa turmeltumista. Tämän vuoksi KKO yksityisistä teistä annetun lain 7 §:n 2 momentin nojalla katsoo, ettei Niemikankaan metsätietä voida tehdä Maaninkajoen yli Viertolan ja Marja-ahon tilojen tiluksille. Valtionmaa jää vielä näin lyhennetynkin metsätien vaikutuspiiriin. Kun tietä kuitenkin tarvittaisiin valtionmaata varten vain vähäisessä määrin ja metsähallitus on valtionmaan puolesta ilmoittanut luopuvansa tien käyttämisestä, valtio ei ole edellä mainitun lain 22 §:n 3 momentin mukaan velvollinen tieosakkaana osallistumaan tienpitoon.\n      Näillä perusteilla KKO katsoi, ettei ollut syytä muuttaa MO:n päätöksen lopputulosta, joka siis jää pysyväksi. Asian laadun vuoksi metsähallituksen oli kuitenkin pidettävä sillä vastauksen antamisesta KKO:ssa olleet kulut vahinkonaan.\n      \n        Ratkaisuun osallistuneet: oikeusneuvokset Saarni-Rytkölä, Hämäläinen, Riihelä ja Lindholm sekä ylimääräinen oikeusneuvos Lager\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-03-30"
  ],
  "judgmentNumber": [
    "II56"
  ],
  "date": [
    "1983-06-21"
  ],
  "referenceToLegislation": [
    "http://data.finlex.fi/eli/sd/1962/358/luku/1/pykala/7"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II56"
  ],
  "year": [
    "1984"
  ],
  "description": [
    "http://data.finlex.fi/voc/kko/swe/93def45e"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}