{
  "@id": "sfecli:kko/1983/II45",
  "languageVersion": [
    {
      "@id": "sfecli:kko/1983/II45/fin",
      "title_fi": [
        "KKO:1983-II-45"
      ],
      "abstract_fi": [
        "\n    Kangastoimitukset vaatetustehtaalle olivat viivästyneet kangasta toimittaneessa yrityksessä toimeenpantujen lakkojen sekä osaksi myös virheellisen kangaserän palauttamisen vuoksi. Koskei ollut näytetty, ettei työnantaja olisi voinut toimenpiteillään turvata raaka-aineen saantia ja siten myös työnteon jatkumista, lomauttamiseen johtanut työnteon estyminen katsottiin TSL 27 §:n 1 momentin tarkoittamaksi työnantajasta riippuvaksi syyksi.\n    Palkanmaksuvelvollisuudesta tällaisessa tilanteessa oli voitu sopia työehtosopimuksella. Kun asianosaisten kesken oli erimielisyyttä siitä, oliko työnantaja lomauttaessaan työntekijät toiminut työehtosopimuksen edellyttämällä tavalla, työntekijöiden lomauttamisen ajalta vaatimaa palkkaa koskeva kanne siltä osin kuin se perustui em. lainkohtaan, jätettiin työtuomioistuimen toimivaltaan kuuluvana asiana tutkimatta.\n  "
      ],
      "hasFormat": {
        "@id": "sfecli:kko/1983/II45/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Prässääjä A oli B Oy:lle toimituttamansa haasteen nojalla Turun RO:ssa lausunut, että hän ja 83 vaatetusalan muuta työntekijää olivat olleet työsopimuslain mukaisessa työsuhteessa yhtiöön. Yhtiö oli lomauttanut mainitut työntekijät 2. -8.11.1977 väliseksi ajaksi myöhästyneiden kangastoimitusten johdosta. Lomauttamisesta oli ilmoitettu A:lle suullisesti 28.10.1977 ja kaikille työntekijöille samana päivänä yhtiön ilmoitustaululle kiinnitetyllä ilmoituksella sekä lomautusta edeltäneenä päivänä kello 15.15 tehtaan kovaäänisen välityksellä. Työntekijät olivat olleet mainitun ajan estyneet tekemästä työtä heistä riippumattomasta syystä. Yhtiö oli laiminlyönyt maksaa palkkaa mainitulta ajalta työntekijöille, vaikka he olivat olleet työnantajan käytettävissä. Osan työtekijöistä työsuhde yhtiöön oli sittemmin päättynyt, mutta palkka oli heidänkin osaltaan maksamatta. Edellä tarkoitetut muut työntekijät olivat siirtäneet saatavansa A:lle. Sen vuoksi A oli työsopimuslain 22 §:n 5 momentin ja 27 §:n nojalla vaatinut, että yhtiö velvoitettaisiin suorittamaan hänelle lomautusajan palkkoina 41 276 markkaa 80 penniä ja odotusajan palkkoina 3 208 markkaa 32 penniä eli yhteensä 44 485 markkaa 12 penniä korkoineen.\n      Kanteesta kuultuna yhtiö oli väittänyt, että asia kuului työtuomioistuimen käsiteltäviin, joten RO ei ollut oikea tuomioistuin asiaa käsittelemään, ja vastustanut kannetta.\n      RO p. 3.3.1980 oli tutkinut jutun ja lausunut selvitetyksi, että A ja hänelle palkkasaatavansa siirtäneet työntekijät olivat ollessaan B Oy:n palveluksessa estyneet tekemästä työtään yhtiön Turussa sijaitsevan yrityksen ompelimossa 2. -8.11.1977 välisen ajan eli viiden päivän ajan, vaikka työntekijät olivat olleet työnantajan käytettävissä, yhtiön ilmoituksensa mukaan lomautettua työntekijät myöhästyneistä kangastoimituksista johtuen ja että yhtiö ei ollut maksanut työntekijöille palkkaa mainitulta ajalta ollen palkka edelleenkin suorittamatta. Edelleen RO oli lausunut selvitetyksi, että B Oy:n toiminnalle välttämättömän raaka-aineen, kankaan toimitukset olivat mainittuun aikaan viivästyneet yhtiölle kangasta toimittaneen Oy Finlayson Ab:n tehtaan eräillä osastoilla loka-marraskuussa toimeenpantujen työnseisausten johdosta. Kun kerrotuilla työnseisauksilla ei ollut pyritty parantamaan eri keskusjärjestöön kuuluneiden B Oy:n työntekijöiden työehtoja tai työoloja ja työnseisaukset olivat syntyneet yhtiön yrityksen ulkopuolella. RO oli katsonut, että niitä oli pidettävä B Oy:n työntekijöiden työpaikkaa kohdanneena työntekijästä ja työnantajasta riippumattomana työsopimuslain 27 §:n 2 momentissa tarkoitettuna tulipaloon tai poikkeukselliseen luonnontapahtumaan verrattavana työnteon esteenä. Tämän vuoksi ja kun lomauttamisella ei näin ollen ollut katsottava olevan asian ratkaisulle merkitystä ja myös yhtiön väitteen eräältä italialaiselta tavarantoimittajalta saaman kangaserän virheellisyydestä oli katsottava olevan asiaan vaikuttamaton sekä huomioon ottaen, että säännöllisessä urakkatyössä olevien työntekijöiden palkka oli laskettava heidän keskituntiansionsa mukaisesti, RO oli, vaatimukset enemmälti hyläten, velvoittanut B Oy:n suorittamaan A:lle saamatta jääneenä palkkana 41 276 markkaa 80 penniä 6 prosentin vuotuisine korkoineen 15.11.1977 lukien sekä odotusajan palkkana kuuden työntekijän, jotka sittemmin olivat eronneet yhtiön palveluksesta, osalta 3 208 markkaa 32 penniä 5 prosentin vuotuisine korkoineen haasteen tiedoksiantopäivästä 18.5.1979 lukien, minkä ohessa B Oy:n tuli korvata A:n oikeudenkäyntikulut 4 500 markalla.\n      Turun HO:ssa, jossa B Oy oli hakenut muutosta RO:n päätökseen, yhtiö oli uudistanut RO:ssa esittämänsä väitteen, ettei asia kuulunut yleisen tuomioistuimen käsiteltäviin asioihin, ja sen varalta, että juttu tutkittaisiin, pyytänyt, että se palautettaisiin RO:een lisäselvityksen esittämistä varten tai että kanne hylättäisiin.\n      HO t. 29.5.1981 oli käsitellyt asian siltä osin kuin kanteessa oli vaadittu palkkojen työsopimuslain 27 §:n 1 momentin nojalla. Vaatetusteollisuusliitto r.y. ja Tekstiili- ja Vaatetustyöväen liitto r.y. olivat 9.5.1977 tekemällään työehtosopimuksella, johon A ja oikeutensa hänelle siirtäneet työntekijät sekä B Oy olivat olleet sidottuja ja johon yhtiö oli vedonnut vastustaessaan kannetta, sopineet lomauttamisesta. Koska A:n ja yhtiön kesken oli erimielisyyttä siitä, oliko yhtiö toiminut edellä mainitun työehtosopimuksen edellyttämällä tavalla, ja kun asiassa siis oli kysymys työehtosopimuksen oikeasta sisällöstä ja siitä, oliko yhtiön menettely ollut työehtosopimuksen vastaista. HO oli, ottaen huomioon työtuomioistuimesta annetun lain säännökset, jättänyt kanteen viimeksi mainitun lainkohdan nojalla ajettuna tutkimatta. Sen sijaan HO oli tutkinut jutun siltä osin kuin kanteessa oli vaadittu palkkoja työsopimuslain 27 §:n 2 momentin nojalla. Yhtiön lomauttamisen syyksi ilmoittamia kangastoimitusten viivästymistä ja virheellisyyttä, joiden takia ei ollut tahdottu muuttaa tuotantosuunnitelmia, ei voitu pitää työsopimuslain 27 §:n 2 momentissa tarkoitettuna työpaikkaa kohdanneeseen tulipaloon tai poikkeukselliseen luonnontapahtumaan tai muuhun sen kaltaisen verrattavan työntekijästä ja yhtiöstä riippumattomana esteenä eikä yhtiö siten ollut velvollinen työsopimuslain 27 §:n 2 momentin nojalla suorittamaan A:lle eikä oikeutensa hänelle siirtäneille työntekijöille työpalkkaa kysymyksessä olevalta ajalta. Tämän vuoksi HO oli, kumoten RO:n päätöksen, hylännyt A:n viimeksi mainitun lainkohdan nojalla ajaman kanteen ja vapauttanut yhtiön velvollisuudesta tällä perusteella suorittaa A:lle RO:n tuomitsemia työpalkkoja ja odotusajan palkkoja korkoineen kuin myös velvollisuudesta korvata A:n oikeudenkäyntikuluja RO:n osalta.\n      Pyytäen valituslupaa A haki muutosta HO:n tuomioon. Lupa myönnettiin ja B Oy antoi siltä hakemuksen johdosta pyydetyn vastauksen.\n    \n    \n      \n      KKO t. tutki jutun. HO:n tuomiossa kerrotussa tilanteessa B Oy:n tuotantosuunnitelman mukaiset kangastoimitukset olivat viivästyneet yhtiön ilmoituksen mukaan kangasta toimittaneessa yrityksessä toimeenpantujen lakkojen johdosta ja osaksi sen vuoksi, että eräs virheellinen kangaserä oli jouduttu palauttamaan. Jutussa ei ollut kuitenkaan näytetty, ettei yhtiö olisi voinut sanottujen seikkojen ilmettyä toimenpiteillään turvata raaka-aineen saantia ja siten myös kanteessa mainittujen työntekijöiden työnteon jatkumista. Kun yhtiö olisi ollut velvollinen poistamaan työnteon jatkumisen esteen, työnteko ei ollut estynyt yhtiöstä riippumattomasta vaan työsopimuslain 27 §:n 1 momentissa tarkoitetusta työnantajasta riippuvasta syystä. palkanmaksuvelvollisuudesta tai sen väistymisestä tällaisessa tilanteessa oli saatettu työsopimuksen osapuolia sitovasti etukäteen sopia myös jutussa kysymyksessä olevalla työehtosopimuksella. Näillä ja muutoin HO:n lausumilla perusteilla KKO katsoi, ettei ollut syytä muuttaa HO:n ratkaisun lopputulosta. Asian laadun vuoksi yhtiön oli kuitenkin pidettävä sillä vastauksen antamisesta KKO:ssa olleet kulut vahinkonaan.\n      \n        Ratkaisuun osallistuneet: oikeusneuvokset Ådahl, Surakka ja Hiltunen sekä ylimääräiset oikeusneuvokset Karetie ja Lager\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II45"
  ],
  "referenceToLegislation": [
    "http://data.finlex.fi/eli/sd/1994/763/luku/7/pykala/27"
  ],
  "description": [
    "http://data.finlex.fi/voc/kko/swe/3f875c9c",
    "http://data.finlex.fi/voc/kko/fin/044d7126",
    "http://data.finlex.fi/voc/kko/swe/4abf5a55",
    "http://data.finlex.fi/voc/kko/swe/ef5edd4e"
  ],
  "judgmentNumber": [
    "II45"
  ],
  "date": [
    "1982-03-29"
  ],
  "issued": [
    "1983-04-28"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}