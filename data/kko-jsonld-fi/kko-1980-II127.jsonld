{
  "@id": "sfecli:kko/1980/II127",
  "languageVersion": [
    {
      "@id": "sfecli:kko/1980/II127/fin",
      "title_fi": [
        "KKO:1980-II-127"
      ],
      "abstract_fi": [
        "\n    Syytetty oli luonnonsuojelulain 19 §:n 1 momentissa säädetyn kiellon vastaisesti pystyttänyt mainostaulun, eikä ollut poistanut sitä syytteen nostamiseen mennessä. Koska kielletty asiantila oli jatkunut syytteen nostamiseen saakka, ei syyteoikeuden vanhentumisaika vielä ollut alkanut.\n    Vrt. KKO:1997:11\n  "
      ],
      "hasFormat": {
        "@id": "sfecli:kko/1980/II127/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallinen syyttäjä oli Lohjan KO:ssa lausunut, että A:n toimiessa mainosyhtiön X:n toimitusjohtajana oli yhtiön toimesta Vihdissä Helsingin - Porin valtatien varrelle taajaan rakennetun alueen ulkopuolelle ilman Uudenmaan lääninhallituksen lupaa vuodesta 1966 lähtien ulkosalle pystytetty ja jatkuvasti ylläpidetty yhtiön hallitsemilla alueilla noin 30 metrin päässä tiestä valaistuja, kooltaan noin 3,5 metriä korkeita ja 7 metriä leveitä mainostauluja, 1) Olkkalan kylässä peltoaukeaman ja jokitörmän välisessä maastossa noin 40 metrin päässä lähimmästä asuinrakennuksesta, 2) Korppilan kylässä peltoaukeamalla noin 150 metrin päässä lähinnä olevista maatilarakennuksista ja 3) Salmen kylässä peltoaukeamalla noin 40 metrin päässä lähimmästä asuinrakennuksesta. Sen vuoksi syyttäjä oli vaatinut A:n tuomitsemista rangaistukseen luonnonsuojelulain 19 §:n 1 momentin ja 23 §:n 4 momentin sekä rikoslain 7 luvun 2 §:n nojalla jatketusta luonnonsuojelulain säännösten rikkomisesta.\n      Kuultuaan A:ta syytteestä KO p. 26/5 1976 oli lausunut selvitetyksi, että A oli sanotun yhtiön hallinnassa olevalle maalle Vihdissä vuonna 1966 pystyttänyt tien lähelle mainitut taulut, mutta jääneen näyttämättä, että kohdissa 1) ja 2) mainitut taulut olisi sijoitettu luonnonsuojelulain 19 §:n 1 momentin vastaisesti. Sitä vastoin KO oli katsonut kohdassa 3) mainitun taulun pystyttämisen tapahtuneen sanotussa lainkohdassa säädetyn kiellon vastaisesti. Taulun pystyttämistä ei voitu pitää jatkuvana rikoksena, vaan rikos oli tehty taulua pystytettäessä eli vuonna 1966. Kun syyte tästä rikoksesta, josta rangaistukseksi oli säädetty sakkoa, oli nostettu A:ta vastaa 11/2 1976 eli enemmän kuin yhden vuoden kuluttua rikoksen tekemisestä, ei tästä rikoksesta näin ollen, ottaen huomioon rikoslain 8 luvun 1 §:n 1 momentin 5 kohdan säännös, sellaisena kuin se oli rikoksen tekoaikana ennen 16/2 1973 annettua ja 1/6 1973 voimaan tullutta lakia, enää saanut tuomita rangaistusta. Sen vuoksi KO oli hylännyt syytteen kohtien 1) ja 2) osalta toteennäyttämättömänä ja kohdan 3) osalta vanhentuneena.\n      Helsingin HO, jonka tutkittavaksi virallinen syyttäjä oli saattanut jutun, p. 6/3 1979 oli lausunut, että jutussa esitettyjen valokuvien ja muun selvityksen perusteella oli näytetty, että 1), 2) ja 3) kohdissa tarkoitetut mainostaulut oli syytteessä kerrotuin tavoin sijoitettu taajaan rakennetun alueen ulkopuolelle ja että kyseisiä tauluja ei ollut poistettu syytteen esittämispäivään 11/2 1976 mennessä. Edelleen HO oli todennut, että syytteessä tarkoitetut teot olivat alkaneet taulujen pystyttämisellä ja tekojen oli näytetty jatkuneen ainakin 11/2 1976 saakka sekä että 1), 2) ja 3) kohdissa tarkoitettuja jatkuvia tekoja oli pidettävä saman rikoksen jatkamisena. Sen vuoksi HO oli muuttaen KO:n päästöstä ja poistaen KO:n lausunnon syyteoikeuden vanhentumisesta, luonnonsuojelulain 19 §:n 1 momentin ja 23 §:n 4 momentin sekä rikoslain 2 luvun 4 §:n, sellaisena kuin se oli 17.1.1969 annetussa laissa, ja 7 luvun 2 §:n nojalla tuominnut A:n jatketusta luonnonsuojelulain säännösten rikkomisesta 40:een 20 markan suuruiseen päiväsakkoon, eli maksamaan sakkoa yhteensä 800 markkaa.\n      A pyysi että, koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi, hänelle oikeudenkäymiskaaren 30 luvun 3 §:n 2 kohdan nojalla myönnettäisiin lupa hakea muutosta HO:n päätökseen ja lupahakemukseensa sisällytti muutoksenhakemuksen. Virallinen syyttäjä antoi häneltä hakemuksen johdosta vaaditun vastauksen.\n    \n    \n      KORKEIN OIKEUS\n      KKO p. myönsi esitetystä syystä muutoksenhakuluvan, tutki jutun ja katsoi, ettei ollut syytä muuttaa HO:n päätöstä.\n      \n        Ratkaisuun osallistuneet: oikeusneuvokset Miettinen, Ådahl, Riihelä ja Lindholm sekä ylimääräinen oikeusneuvos Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1980-11-28"
  ],
  "judgmentNumber": [
    "II127"
  ],
  "date": [
    "1980-05-09"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1980:II127"
  ],
  "year": [
    "1980"
  ],
  "description": [
    "http://data.finlex.fi/voc/kko/fin/42fa7316"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}