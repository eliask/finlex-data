{
  "@id": "sfecli:kko/1981/II20",
  "languageVersion": [
    {
      "@id": "sfecli:kko/1981/II20/fin",
      "title_fi": [
        "KKO:1981-II-20"
      ],
      "abstract_fi": [
        "\n    A oli yhdessä kahden muun henkilön kanssa syyllistynyt törkeään varkauteen. A oli teon tehdessään ollut alle 18-vuotias mutta täyttänyt jo 17 vuotta. Hänen syyllisyytensä rikoksesta johtuneen vahingon aiheuttamiseen oli ollut yhtä suuri kuin hänen rikoskumppaniensa syyllisyys. A velvoitettiin yhteisvastuullisesti rikoskumppaniensa kanssa korvaamaan vahinko täysimääräisesti.\n  "
      ],
      "hasFormat": {
        "@id": "sfecli:kko/1981/II20/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallisen syyttäjän syytteestä ja kuultuaan asianomistajana Espoon kaupunkia Espoon KO p. 4.5.1978 oli lausunut selvitetyksi, että A oli yhdessä kahden muun henkilön kanssa 23.12.1977 vastaisena yönä Espoossa murtautunut Leppävaaran kansalaiskoulun kansliaan, opettajien huoneeseen ja varastoon sekä anastanut koulusta erilaista omaisuutta 13 185,76 markan arvosta ja rahaa 75 markkaa, mitä anastettua omaisuutta oli jäänyt kateisiin 12 774,76 markan arvosta. KO oli tuominnut A:n, joka oli rikoksen tehdessään ollut 15 vaan ei 18 vuotta täyttänyt, nuorena henkilönä tehdystä törkeästä varkaudesta ehdolliseen vankeusrangaistukseen. Samalla KO oli, katsoen ettei ollut kohtuullista rikoskumppaneiden samanlaista syyllisyys ja rikoksen laatu huomioon ottaen sovitella asianomistajalle tuomittavia korvauksia, velvoittanut A:n yhteisvastuullisesti jutussa rangaistukseen tuomittujen B:n ja C:n kanssa suorittamaan Espoon kaupungille korvaukseksi anastetusta omaisuudesta ja rikotun omaisuuden korjaamisesta yhteensä 12 774 markkaa 76 penniä, minkä korvauksen maksamiseen jutussa niin ikään rangaistukseen tuomitun D:n tuli osallistua 90 markalla.\n      Helsingin HO, jonka tutkittavaksi A oli vahingonkorvausta koskevalta osalta saattanut jutun, p. 6.3.1980 oli lausunut, että A oli yhdessä mainittujen kahden muun henkilön kanssa anastanut edellä kerrotussa tilaisuudessa Espoon kaupungilta 10 000 markan arvosta koululaislippuja, 75 markkaa rahaa ja 1 185 markan 76 pennin arvosta muuta omaisuutta, mistä yhteensä 11 260 markan 76 pennin arvoisesta omaisuudesta 10 779 markan 46 pennin suuruinen osa oli jäänyt kateisiin, sekä aiheuttanut rikoksellaan kaupungille 2 000 markan suuruiset ovien ja kaapistojen korjauskustannukset. HO oli todennut, että kaupunki oli vaatinut korvausta kateisiin jääneestä omaisuudesta yhteensä 10 774 markkaa 76 penniä ja korjauskustannuksista 2 000 markkaa. Katsoen, ettei A ollut esittänyt syytä alentaa hänen maksettavakseen tuomittua korvausta, HO oli jättänyt asian KO:n päätöksen lopputuloksen varaan.\n      Pyytäen valituslupaa A haki muutosta HO:n päätökseen ja vahingonkorvauslain 2 luvun 1 ja 2 §:ään viitaten vaatinut, että hänen Espoon kaupungille maksettavakseen tuomittua korvausta HO:n päätöksessä mainittujen koululaislippujen eli kaupungin koululaisten matkoja varten ostamien sarjalippujen osalta alennettaisiin.\n      A:lle myönnettiin valituslupa ja kaupunki vastaisi A:n valitukseen.\n    \n    \n      KORKEIN OIKEUS\n      KKO p. tutki jutun. A oli yhdessä HO:n päätöksessä mainittujen kahden muun henkilön kanssa aiheuttanut vahingon tahallaan rikollisella teolla. Teon tehdessään hän oli tosin ollut alle 18-vuotias mutta kuitenkin 17 vuotta täyttänyt. Hänen syyllisyytensä vahingon aiheuttamiseen oli ollut yhtä suuri kuin hänen rikoskumppaniensa syyllisyys. Näin ollen, ottaen huomioon vahingonkorvauslain 2 luvun 1 ja 2 §:n säännökset, oli pidettävä kohtuullisena, että A yhteisvastuullisesti rikoskumppaneittensa kanssa vastasi vahingon korvaamisesta täysimääräisesti. Sen vuoksi ja muutoin HO:n mainitsemilla perusteilla KKO katsoi, ettei ollut syytä muuttaa HO:n päätöksen lopputulosta, jonka varaan asia siis jäi. A velvoitettiin suorittamaan Espoon kaupungille korvaukseksi sille vastaamisesta aiheutuneista kuluista 650 markkaa.\n      \n        Ratkaisuun osallistuneet: oikeusneuvokset Salervo, Takala ja Portin sekä ylimääräiset oikeusneuvokset Surakka ja Winqvist\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-03-03"
  ],
  "judgmentNumber": [
    "II20"
  ],
  "date": [
    "1980-09-11"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II20"
  ],
  "year": [
    "1981"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}