{
  "@id": "sfecli:kko/2001/35",
  "languageVersion": [
    {
      "@id": "sfecli:kko/2001/35/fin",
      "title_fi": [
        "KKO:2001:35"
      ],
      "abstract_fi": [
        "\n    Osakeyhtiö A oli luovuttanut osakeyhtiö B:lle omistamiaan osakkeita kaupalla ja B:n osakepääomaa korotettaessa apporttina. Osakkeet olivat olleet A:n vastuista panttina eräällä pankilla, joka oli sittemmin käyttänyt osakkeiden arvon saataviensa suoritukseksi. B:n hallituksen jäsenet olivat olleet luovutuksia tehtäessä tietoisia panttauksesta.\n    Kun A:n oli tullut luovuttaa osakkeet B:lle siten, ettei panttaus jäänyt rasittamaan osakkeita, B ei ollut velvollinen suorittamaan A:lle osakkeiden maksamatonta kauppahintaa osakkeisiin kohdistuvan oikeudellisen virheen vuoksi ja A oli velvollinen suorittamaan B:lle vahingonkorvaukseksi luovuttamansa apporttiomaisuuden arvon.\n  "
      ],
      "hasFormat": {
        "@id": "sfecli:kko/2001/35/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Ekomen Oy:n konkurssipesän kanne Helsingin käräjäoikeudessa\n        Ekomen Oy:n konkurssipesä kertoi Instinct Oy:tä, sittemmin Instinct Oy:n konkurssipesää vastaan ajamassaan kanteessa, että Ekomen Oy oli myynyt Instinct Oy:lle Oy Ekocenter II:n koko osakekannan kauppakirjalla, jonka päiväykseksi oli merkitty 28.2.1990. Instinct Oy:n velvollisuutena oli ollut suorittaa kauppahinta 25750000 markkaa viimeistään 30.4.1990.\n        Lisäksi Ekomen Oy oli myynyt Instinct Oy:lle Oy Ekocenter I:n osakkeet n:ot 1 - 3690 kauppakirjalla, jonka allekirjoittamispäivä oli 19.10.1990. Kauppahinta oli ollut 24250000 markkaa. Kauppaan liittyneen esisopimuksen mukaan kauppahinta oli pitänyt suorittaa viimeistään 30.4.1990.\n        Instinct Oy oli suorittanut Ekomen Oy:lle edellä mainittujen kauppojen perusteella yhteensä 14 000 000 markkaa.\n        Instinct Oy:n hallitukseen olivat edellä mainittuja sopimuksia tehtäessä kuuluneet A, B, C ja D. Kun Instinct Oy:n hallituksen jäsenistä A, joka oli ollut Ekomen Oy:n toimitusjohtaja, ja B, joka oli ollut Ekomen Oy:n talousjohtaja, olivat tuolloin tienneet, että kauppojen kohteina olleet osakkeet olivat panttina Suomen Yhdyspankki Oy:ssä (SYP), panttaukset olivat olleet myös Instinct Oy:n tiedossa. Tästä syystä Instinct Oy ei ollut voinut jättää maksamatta kauppahintojen loppuosia viivästyskorkoineen sillä perusteella, että kyseessä olevat panttaukset eivät olisi olleet Instinct Oy:n tiedossa.\n        Näillä perusteilla Ekomen Oy:n konkurssipesä, joka Instinct Oy:n luovutettua oikeudenkäynnin aikana omaisuutensa konkurssiin oli valvonut saatavansa konkurssissa, vaati, että Instinct Oy:n konkurssiin luovutetuista varoista vahvistetaan Ekomen Oy:n konkurssipesälle suoritettavaksi maksamattomia kauppahintasaatavia ja niille laskettuja korkoja yhteensä 38 690 000 markkaa viivästyskorkoineen.\n      \n      \n        Vastaus\n        Instinct Oy:n konkurssipesä vastusti kannetta. Kauppoja tehtäessä Ekomen Oy ei missään vaiheessa ollut ilmoittanut, että osakkeet olisivat Ekomen Oy:n vastuiden vakuutena SYP:ssä, eikä Instinct Oy:llä ollut ollut aihetta tällaista epäillä. Asia oli selvinnyt vasta vuoden 1991 alussa, jolloin Ekomen Oy:n puolesta oli vakuutettu, että asia hoidetaan kuntoon. Sittemmin SYP oli kuitenkin käyttänyt osakkeet saataviensa suoritukseksi. Sillä, että Ekomen Oy:n edustajat Instinct Oy:n hallituksessa eli A ja B olivat tienneet panttauksista, ei tässä tilanteessa ollut merkitystä Instinct Oy:n tietoisuutta arvosteltaessa. Näin ollen Instinct Oy:llä oli oikeus hinnanalennukseen ja vahingonkorvaukseen eikä sen konkurssipesän varoista saanut vahvistaa maksettavaksi kauppahintasaatavia ja korkoja Ekomen Oy:n konkurssipesälle.\n      \n      \n        Instinct Oy:n konkurssipesän kanne\n        Instinct Oy:n konkurssipesä kertoi Ekomen Oy:n konkurssipesää ja Ekostock Oy:n konkurssipesää vastaan ajamassaan kanteessa Instinct Oy:n osakepääomaa vuonna 1990 korotetun 50 005 000 markan määräisellä uusmerkinnällä siten, että Ekomen Oy:n oli tullut maksaa merkitsemistään osakkeista 25 000 000 markkaa luovuttamalla apporttiomaisuutena Oy Ekocenter I:n osakkeet n:ot 3691 - 10265 ja Oy Ekocenter III:n koko osakekanta. Apporttiomaisuus oli luovutettu 28.2.1990 päivätyllä luovutuskirjalla. Luovutuksen jälkeen oli selvinnyt, että luovutetut osakkeet olivat Ekomen Oy:n vastuiden vakuutena SYP:llä. Tilanne oli ollut vastaava kuin Ekomen Oy:n konkurssipesän kanteessa tarkoitettujen kauppojen kohteena olleiden osakkeiden osalta. Ekomen Oy ei siten ollut maksanut osakepääoman korotusta osakeyhtiölain edellyttämällä tavalla, vaan korotuksesta oli jäänyt maksamatta 25 000 000 markkaa. Ekomen Oy oli sen vuoksi vahingonkorvausvastuussa Instinct Oy:lle.\n        Instinct Oy:n valvottua edellä tarkoitetun saatavansa Ekomen Oy:n konkurssissa Ekostock Oy:n konkurssipesä oli riitauttanut valvonnan. Näin ollen Instinct Oy:n konkurssipesä, joka sittemmin oli tullut Instinct Oy:n sijaan, vaati, että Ekomen Oy:n konkurssiin luovutetuista varoista vahvistetaan Instinct Oy:n konkurssipesälle suoritettavaksi 28.2.1990 päivätyn luovutussopimuksen perusteella 25 000 000 markkaa viivästyskorkoineen.\n      \n      \n        Vastaus\n        Ekomen Oy:n konkurssipesä ja Ekostock Oy:n konkurssipesä vastustivat kannetta. Instinct Oy oli ollut apporttiomaisuutta rasittaneista panttauksista tietoinen vastaavilla perusteilla kuin Ekomen Oy:n konkurssipesän kanteessa oli kauppojen kohteena olleiden osakkeiden osalta lausuttu. Tällä perusteella voitiin katsoa, että Instinct Oy oli itse hyväksynyt apporttiluovutuksen tietoisena siitä, että osakkeet olivat olleet panttina SYP:ssä. Instinct Oy oli hyväksynyt asian myös siten, että sen hallituksen kaikki jäsenet olivat osakepääoman korotusta koskevassa kaupparekisteri-ilmoituksessa vakuuttaneet korottamisen yhteydessä noudatetun osakeyhtiölain säännöksiä ja että osakepääoman korotus ja myös kyseiset apporttiomaisuutena luovutetut osakkeet olivat yhtiön hallussa. Myös Instinct Oy:n tilintarkastajat olivat antaneet kaupparekisteri-ilmoituksessa vastaavan vakuutuksen. Kun Instinct Oy korottaessaan osakepääomaansa oli tiennyt panttauksesta, oli se hyväksynyt tämän tosiasian, joten sillä ei ollut kanteessa tarkoitettua saatavaa lainkaan.\n      \n      \n        Käräjäoikeuden päätös 20.2.1995\n        Käräjäoikeus lausui, että osakeyhtiölain 15 luku säänteli yhtiöoikeudellista vastuuta eli yhtiön johdon vastuuta yhtiötä, osakkeenomistajaa ja yhtiön ulkopuolista henkilöä kohtaan.\n        Yhtiön vastuu eri tahoja kohtaan voi perustua eri tekijöihin, esimerkiksi sopimussuhteeseen. Yhtiö vastasi oikeushenkilönä yhtiön puolesta toimineiden henkilöiden tuottamuksellisesta tai tahallisesta toiminnasta, josta oli aiheutunut vahinkoa.\n        Käräjäoikeus katsoi, että Ekomen Oy:n ja Instinct Oy:n välistä suhdetta tuli arvioida niiden välisten sopimusten kautta, ottaen huomioon sen, että yhtiö vastasi oikeushenkilönä yhtiön puolesta toimineiden henkilöiden toiminnasta ja että yhtiötä sitoivat sen puolesta toimineiden henkilöiden tekemät sopimukset.\n        Ekomen Oy:n ja Instinct Oy:n välillä oli ollut suora henkilöliitäntä, koska Ekomen Oy:n puolesta oikeustoimia tehneet A ja B olivat olleet myös Instinct Oy:n hallituksen jäseniä. Arvioitaessa yhtiön sopimukseen perustuvaa vastuuta katsottiin yhtiön olevan tietoinen samoista seikoista kuin sen puolesta toimineiden henkilöiden.\n        Asiassa oli riidatonta, että A ja B olivat olleet tietoisia siitä, että Ekomen Oy:n apporttina luovuttamista osakkeista Oy Ekocenter I:n osakkeet samoin kuin Ekomen Oy:n Instinct Oy:lle myymät Oy Ekocenter I:n ja Oy Ekocenter II:n osakkeet olivat olleet panttina SYP:llä Ekomen Oy:n vastuista.\n        Edellä mainituilla perusteilla käräjäoikeus katsoi selvitetyksi, että myös molemmat yhtiöt Ekomen Oy ja Instinct Oy olivat olleet tietoisia panttauksesta.\n        Asiassa oli riidatonta muun muassa, ettei luovutus- ja kauppakirjoissa mainittu sitä, että luovutettu tai myyty omaisuus oli pantattuna luovuttajan veloista.\n        Todistajana kuultu B oli kertonut, että SYP:ssä panttina ollut omaisuus oli ollut tarkoitus vapauttaa Instinct Oy:lle SKOP-Rahoitus Oy:n myöntämällä luotolla, jonka vakuudeksi samat osakkeet oli ollut tarkoitus pantata. Osa luotosta oli ollut tarkoitus käyttää kauppahintojen maksuun Ekomen Oy:lle. Suunniteltu rahoitusjärjestely ei kuitenkaan ollut toteutunut.\n        Todistajana kuultu KHT-tilintarkastaja oli kertonut, että Instinct Oy oli perustettu toteuttamaan osakkaidensa tahtoa ja ettei sillä ollut mitään itsenäistä toimintaa.\n        Todistajien kertomusten ja tilintarkastusmateriaalien perusteella käräjäoikeus katsoi selvitetyksi, että Instinct Oy oli perustettu perustajaosakkaidensa sijoitusvälineeksi ilman omaa liikeideaa tai itsenäistä toimintaa.\n        Käräjäoikeus totesi, että Instinct Oy ei ollut kiistänyt jättäneensä suorittamatta Ekomen Oy:n konkurssipesän ilmoittamaa osaa kauppahinnoista. Käräjäoikeus katsoi lisäksi selvitetyksi, että Instinct Oy oli suorittamalla kauppahinnoista yhteensä 14 000 000 markkaa osoittanut sen, ettei kauppojen kohteiden panttina oleminen ollut ollut sellainen seikka, joka olisi verrattavissa kaupan kohteessa olevaan virheeseen ja joka oikeuttaisi Instinct Oy:n saamaan kauppahinnan alennusta.\n        Edellä mainituilla perusteilla käräjäoikeus katsoi selvitetyksi, että Instinct Oy:n konkurssipesä oli velvollinen suorittamaan Ekomen Oy:n konkurssipesälle sen vaatimat loppukauppahinnat eli yhteensä 38 690 000 markkaa korkoineen.\n        Instinct Oy:n konkurssipesän esittämän 25 000 000 markan apporttiomaisuutta koskevan vahingonkorvausvaatimuksen osalta käräjäoikeus katsoi selvitetyksi, ettei Instinct Oy:lle ollut voinut aiheutua Ekomen Oy:n toimesta sopimusperusteista vahinkoa apporttiomaisuuden panttina olemisesta, koska Instinct Oy oli hallituksen jäsentensä kautta ollut tietoinen asiasta eikä se siten voinut vedota siihen, ettei se ollut saanut omistukseensa apporttina luovutettua omaisuutta sovitun mukaisena.\n        Näillä perusteilla käräjäoikeus Ekomen Oy:n konkurssipesän kanteesta vahvisti Instinct Oy:n konkurssiin luovutetuista varoista suoritettavaksi Ekomen Oy:n konkurssipesälle 38 690 000 markkaa viivästyskorkoineen.\n        Asian ovat ratkaisseet käräjäoikeuden jäsenet Timo Salminen, Satu Seppänen ja Päivi Urkola.\n      \n      \n        Helsingin hovioikeuden tuomio 16.6.1998\n        Instinct Oy:n konkurssipesä valitti hovioikeuteen. Hovioikeus ei muuttanut käräjäoikeuden päätöstä.\n        Asian ovat ratkaisseet hovioikeuden jäsenet Martti Harsia, Matti Lahti ja Markus Nikolainen. Esittelijä Sinikka Tuomi.\n      \n    \n    \n      MUUTOKSENHAKU KORKEIMMASSA OIKEUDESSA\n      Instinct Oy:n konkurssipesälle myönnettiin valituslupa. Valituksessaan Instinct Oy:n konkurssipesä vaati, että Ekomen Oy:n konkurssipesän kanne hylätään ja että Ekomen Oy:n konkurssiin luovutetuista varoista vahvistetaan suoritettavaksi Instinct Oy:n konkurssipesälle 28.2.1990 päivätyn luovutussopimuksen perusteella 25 000 000 markkaa korkoineen.\n      Ekomen Oy:n konkurssipesä ja Ekostock Oy:n konkurssipesä vastasivat valitukseen.\n    \n    \n      KORKEIMMAN OIKEUDEN RATKAISU 4.4.2001\n      \n        Perustelut\n        Ekomen Oy:n konkurssipesän kanne\n        Asiassa on kysymys osakkeiden kauppoihin perustuvasta maksamatonta kauppahintaa koskevasta riidasta, johon sovelletaan irtaimen kauppaa koskevia kauppalain säännöksiä. Ekomen Oy:n konkurssipesän kanne perustuu siihen, että Ekomen Oy:llä on ollut Instinct Oy:ltä 28.2.1990 ja 19.10.1990 tehdyistä osakkeiden kaupoista kauppahintasaatava. Instinct Oy:n konkurssipesä on kannetta vastustaessaan vedonnut muiden seikkojen ohella siihen, ettei Instinct Oy ollut saanut osakkeita omistukseensa rasituksista vapaina niin kuin olisi pitänyt, vaan osakkeita oli rasittanut SYP:n panttioikeus.\n        Kauppalain 41 §:n mukaan jos sivullisella on panttioikeus kaupan kohteeseen eikä sopimuksesta seuraa, että ostajan on vastaanotettava kaupan kohde sivullisen oikeudesta johtuvin rajoituksin, kysymyksessä on oikeudellinen virhe, johon sovelletaan pääosin tavaran virheen seuraamuksia koskevia lain 6 luvun säännöksiä.\n        Asiassa on riidatonta, että Ekomen Oy:n Instinct Oy:lle myymät Oy Ekocenter I:n osakkeet n:ot 1 - 3690 ja Oy Ekocenter II:n osakekanta ovat jääneet Ekomen Oy:n velvoitteista pantiksi SYP:lle, joka on sittemmin käyttänyt osakkeiden arvon kokonaisuudessaan saataviensa suoritukseksi. Kauppakirjoissa tai muissa kauppoja koskevissa sopimusasiakirjoissa ei ole mainittu osakkeita rasittavasta panttioikeudesta. Käräjäoikeudessa kuultu todistaja, Instinct Oy:n hallituksen jäsen B on lisäksi kertonut, että kauppahinnat oli määritelty pitäen silmällä osakkeiden arvoa panttirasituksista vapaina. Näissä olosuhteissa pelkästään se, että Instinct Oy:n asian käsittelyyn osallistuneista hallituksen jäsenistä ainakin A ja B ovat kaupoista päätettäessä tienneet panttauksista ja että Instinct Oy on sittemmin suorittanut osana kauppahinnoista 14 000 000 markkaa, ei osoita osakkeiden kauppoja koskevien sopimusten sisältönä olleen, että panttaukset jäivät rasittamaan osakkeita ja että riski osakkeiden käyttämisestä pankilla Ekomen Oy:ltä olevien saatavien suoritukseksi siirtyi Instinct Oy:n kannettavaksi. Päinvastoin muun muassa todistaja B:n kertomuksesta ilmenee tarkoituksena kaupoissa olleen, että osakkeet tullaan vapauttamaan sanotuista panttauksista. Kun näin ei kuitenkaan vastoin sanottua tarkoitusta ole tapahtunut, kysymyksessä on kauppalain 41 §:ssä tarkoitettu oikeudellinen virhe.\n        Asiassa ei ole väitettykään, ettei Instinct Oy olisi kauppalain 32 §:ssä tarkoitetulla tavalla reklamoinut virheestä kohtuullisessa ajassa. Koska virheen korjaaminen ei tule kysymykseen, Instinct Oy:llä on ollut kauppalain 37 §:n mukaan oikeus lain 38 §:n mukaisesti laskettavaan hinnanalennukseen. Asiassa ei ole näytetty, että osakkeilla olisi luovutusajankohtana ollut edellä mainituin tavoin pantattunakin arvoa. Näillä perusteilla Korkein oikeus katsoo, että Instinct Oy ei ole velvollinen suorittamaan Ekomen Oy:n konkurssipesän kanteessa tarkoitettua kauppahintaa eikä tuota kauppahintaa voida vahvistaa maksettavaksi Instinct Oy:n konkurssiin luovutetuista varoista.\n        Instinct Oy:n konkurssipesän kanne\n        Korkein oikeus toteaa, että Ekomen Oy:n Instinct Oy:lle 25 000 000 markan määräiseksi arvostettuna apporttina luovuttamista osakkeista ovat Oy Ekocenter I:n osakkeet n:ot3691 - 10265 jääneet Ekomen Oy:n velvoitteiden pantiksi SYP:lle, joka on sittemmin käyttänyt osakkeiden arvon kokonaisuudessaan saataviensa suoritukseksi. Sen sijaan Korkein oikeus katsoo muun muassa todistaja B:n kertomuksen mukaisesti, että Oy Ekocenter III:n osakekanta on luovutettu Instinct Oy:lle panttauksista vapaana.\n        Apportin luovutusta koskevassa sopimuksessa tai muissakaan osakepääoman korotukseen liittyvissä asiakirjoissa ei ole mainittu Oy Ekocenter I:n osakkeita rasittavasta panttioikeudesta. Se, että Instinct Oy:n asian käsittelyyn osallistuneista hallituksen jäsenistä ainakin A ja B ovat tienneet panttauksista, tai se, että osakepääoman korotus on osakeyhtiölaissa tarkoitetuin hallituksen jäsenten vakuutuksin ja tilintarkastajien todistuksin paikkansa pitämättömästi ilmoitettu kaupparekisteriin kokonaan maksetuksi, eivät osoita Instinct Oy:n ja Ekomen Oy:n välisessä suhteessa Instinct Oy:n puolesta hyväksytyn, että panttaukset jäivät rasittamaan osakkeita. Päinvastoin muun muassa todistaja B:n kertomuksesta ilmenee tarkoituksena olleen, että nämäkin osakkeet tullaan vapauttamaan sanotuista panttauksista. Kun näin ei kuitenkaan ole tapahtunut, Ekomen Oy ei ole luovuttanut apporttiomaisuutta Instinct Oy:lle tavalla, johon se oli Instinct Oy:n osakkeita merkitessään velvoittautunut.\n        Instinct Oy:n osakepääoman korotus on merkitty kaupparekisteriin kokonaisuudessaan maksetuksi. Tästä kaupparekisterimerkinnästä huolimatta Instinct Oy:n konkurssipesä, johon merkintäsaaminen osakeyhtiölain 2 luvun 11§:n 3 momentin ja 4 luvun 12 §:n 1 momentin mukaan kuuluu, voi edelleen vaatia Ekomen Oy:ltä osakemerkintään perustuvien velvollisuuksien asianmukaista täyttämistä.\n        Koska apporttiomaisuuden luovuttaminen sovitulla tavalla ei Oy Ekocenter I:n osakkeiden osalta edellä mainituista, Ekomen Oy:n omista toimenpiteistä johtuvista syistä tule kysymykseen, Ekomen Oy on yleisten velvoiteoikeudellisten periaatteiden mukaan velvollinen vahingonkorvausta maksamalla saattamaan Instinct Oy:n vastaavaan asemaan kuin jos velvoite olisi oikein täytetty. Vahingonkorvauksen määränä on siten se apporttiomaisuuden arvo, joka Instinct Oy:ltä on omaisuutta rasittaneiden panttausten takia jäänyt saamatta. Ottaen huomioon Oy Ekocenter III:n osakkeiden osuuden apportissa Korkein oikeus arvioi tuoksi arvoksi ja Ekomen Oy:n konkurssiin luovutetuista varoista maksettavaksi vahvistettavan vahingonkorvaussaatavan määräksi 20 000 000 markkaa.\n      \n      \n        Tuomiolauselma\n        Hovioikeuden tuomiota muutetaan.\n        Ekomen Oy:n konkurssipesän kanne hylätään.\n        Instinct Oy:n konkurssipesän kanteesta vahvistetaan Ekomen Oy:n konkurssiin luovutetuista varoista suoritettavaksi Instinct Oy:n konkurssipesälle 28.2.1990 päivättyyn apporttiomaisuuden luovutussopimukseen perustuvana vahingonkorvaussaatavana 20 000 000 markkaa korkoineen.\n        Asian ovat ratkaisseet oikeusneuvokset Pirkko-Liisa Haarmann, Kari Raulos, Kari Kitunen, Mikael Krogerus ja Gustav Bygglin. Esittelijä Pekka Pulkkinen.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:2001:35"
  ],
  "contributor": [
    "http://data.finlex.fi/person/9b47be2b",
    "http://data.finlex.fi/person/35312943",
    "http://data.finlex.fi/person/dbf4bd37",
    "http://data.finlex.fi/person/12127fb9",
    "http://data.finlex.fi/person/4cdebf06"
  ],
  "description": [
    "http://data.finlex.fi/voc/kko/swe/b78b3121",
    "http://data.finlex.fi/voc/kko/fin/11556ce2",
    "http://data.finlex.fi/voc/kko/fin/b5d8d4ac",
    "http://data.finlex.fi/voc/kko/swe/7bc51e69",
    "http://data.finlex.fi/voc/kko/fin/aecb7bba",
    "http://data.finlex.fi/voc/kko/swe/2bcde8a7",
    "http://data.finlex.fi/voc/kko/fin/fa31c546",
    "http://data.finlex.fi/voc/kko/swe/1ae114db"
  ],
  "judgmentNumber": [
    "35"
  ],
  "date": [
    "2000-01-11"
  ],
  "issued": [
    "2001-04-04"
  ],
  "creator": [
    "http://data.finlex.fi/common/KKO"
  ],
  "year": [
    "2001"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "contributor": {
      "@id": "dcterms:contributor",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}