{
  "@id": "sfecli:kko/2013/4",
  "languageVersion": [
    {
      "@id": "sfecli:kko/2013/4/fin",
      "title_fi": [
        "KKO:2013:4"
      ],
      "abstract_fi": [
        "\n    Puolisoille IH ja EH oli jakosopimuksessa sovittu erotettavaksi tilasta X heidän hallinnassaan ollut määräala. Jakosopimuksen olivat allekirjoittaneet kaikki tilan X silloiset omistajat. Jakosopimuksesta ilmeni, että IH:n isoisä oli saanut määräalan omistukseensa antamansa takauksen perusteella. Sittemmin EH ja IH:n rintaperillinen pyysivät kuulutusta lainhuudon saamiseksi määräalaan jakosopimuksen ja määräalan omistajan hallintaa koskevan selvityksen perusteella. He ilmoittivat, ettei IH:n isoisän omistusoikeutta osoittavaa saantokirjaa ollut löytynyt. Tila X oli ennen lainhuudon hakemista siirtynyt SK:n omistukseen.\n    Kysymys SK:n kuulemisesta ja siitä, millä tavoin kirjaamisviranomaisen oli hänen kuulemisensa toimitettava. Kysymys myös kuulutuslainhuudon myöntämisen edellytyksistä.\n    MK 6 luku 6 §\nMK 12 luku 1 § 1 mom\nMK 12 luku 3 § 1 mom\n  "
      ],
      "hasFormat": {
        "@id": "sfecli:kko/2013/4/fin/txt",
        "content_fi": [
          "\n    \n      Asian käsittely alemmissa oikeuksissa\n      \n        Pirkanmaan-Satakunnan maanmittaustoimiston kirjaamisviranomaisen päätös 7.9.2010\n        EH omasta puolestaan ja IH:n kuolinpesän osakkaana sekä KH mainitun kuolinpesän osakkaana pyysivät kuulutusta lainhuudon myöntämiseksi kiinteistöllä X olevaan määräalaan. Kirjaamisviranomainen pyysi hakijoita toimittamaan kiinteistön nykyisen omistajan SK:n kirjallisen lausuman. Hakijat eivät toimittaneet lausumaa.\n        Kirjaamisviranomainen hylkäsi hakemuksen hakijoiden saantopohjaan liittyvien puutteellisuuksien takia.\n        Asian on ratkaissut kirjaamislakimies Marko Lehtonen.\n      \n      \n        Kanta-Hämeen käräjäoikeuden maaoikeutena 14.1.2011 antama päätös\n        EH ja KH valittivat maaoikeuteen. Maaoikeus hylkäsi valituksen.\n        Asian on ratkaissut käräjätuomari Jari Kirmo.\n      \n    \n    \n      Muutoksenhaku Korkeimmassa oikeudessa\n      EH:lle ja ja KH:lle myönnettiin valituslupa.\n      EH ja KH vaativat valituksessaan, että maaoikeuden päätös kumotaan ja että IH:n kuolinpesälle ja EH:lle myönnetään kuulutus lainhuudon saamiseksi kiinteistöllä X olevaan määräalaan.\n    \n    \n      Välitoimet\n      Korkein oikeus pyysi tilan X omistajalta SK:lta vastauksen valituksen johdosta. SK vaati vastauksessaan valituksen hylkäämistä.\n      EH ja KH antoivat lausuman SK:n vastauksen johdosta.\n    \n    \n      Korkeimman oikeuden ratkaisu\n      \n        Perustelut\n        Asian tausta ja kysymyksenasettelu\n        1. TR:lle ja ER:lle on 1.10.1934 myönnetty lainhuuto tilaan X. Heidän saantonaan on ollut pakkohuutokauppa 22.12.1933. TR ja ER ovat 11.8.1949 myyneet tilan pojalleen TVR:lle ja tämän vaimolle SR:lle, joille on myönnetty tilaan lainhuuto 20.12.1949. TVR on kuollut 31.1.1982 ja SR 16.1.2004.\n        2. TVR:n ja SR:n oikeudenomistajat AP, AJ, AS ja AK toiselta puolen sekä IH ja EH toiselta puolen ovat 15.11.2004 tehneet julkisen kaupanvahvistajan vahvistaman jakosopimuksen tilan X jakamisesta. Jakosopimuksen mukaan jako on suoritettu siten, että IH:lle ja EH:lle on sovittu erotettavaksi heidän viljelyksessään ollut peltoalue, siihen rajoittuva pienehkö metsäkappale sekä puolet ranta- ja vesialueesta. Jakosopimuksessa on jaon perusteeksi merkitty, että osapuolten isoisät olivat perimätiedon mukaan saaneet tilan haltuunsa antamiensa takausten johdosta ja että tilaa oli viljelty yhteisesti useamman sukupolven ajan. Jakosopimuksen mukaan jaossa ei maksettu mitään kummallekaan osapuolelle, vaan alkuperäinen ajatus omistuksesta toteutettiin lopullisesti.\n        3. AK:n tyttärelle SK:lle on myönnetty 6.1.2009 selvennyslainhuuto tilaan X. IH on kuollut 14.6.2009.\n        4. EH omasta puolestaan ja IH:n kuolinpesän osakkaana sekä KH sanotun kuolinpesän osakkaana ovat 29.10.2009 hakeneet kirjaamisviranomaiselta kuulutusta lainhuudon saamiseksi kohdassa 2 mainitussa jakosopimuksessa tarkoitettuun määräalaan. Lainhuutohakemuksen mukaan IH:n isoisä oli saanut määräalan omistukseensa sillä perusteella, että hän oli takaajana maksanut TVR:n ja SR:n velkoja. Omistusoikeutta osoittavaa saantokirjaa ei ollut kuitenkaan löytynyt. Lainhuudon hakijat ovat perustaneet hakemuksensa jakosopimukseen ja esittäneet muun muassa veroviranomaisten antamilla todistuksilla selvitystä määräalan hallinnasta. Tämä selvitys osoitti heidän mukaansa, että he ja IH olivat yli kymmenen vuotta omistajina hallinneet määräalaa.\n        5. Kirjaamisviranomainen on 1.7.2010 päivätyllä täydennyskehotuksella pyytänyt lainhuudon hakijoita toimittamaan täydentävinä tietoina laajaa selvitystä siitä, miten määräala oli päätynyt IH:lle. Tällaisena selvityksenä on pyydetty esittämään muun muassa IH:n isoisän ja isän jälkeen laaditut ositus- ja perinnönjakokirjat sekä ilmoitettua velkaa ja sen takausta koskevat asiakirjat. Samalla on pyydetty toimittamaan tilan X nykyisen omistajan SK:n kirjallinen lausuma, ”jossa hän ilmoittaa olevansa tietoinen määräalaa koskevasta lainhuutohakemuksesta sekä hyväksyvänsä, että hakemuksen perusteella mahdollisesti annetaan kuulutus lainhuudon myöntämiseksi ja sen jälkeen selvennyslainhuuto”. Lainhuudon hakijat ovat antaneet vastauksen, mutta eivät ole esittäneet vaadittua selvitystä.\n        6. Kirjaamisviranomainen on 7.9.2010 antamassaan päätöksessä katsonut, että alkuperäisenä esitetyn saantokirjan osalta lainhuuto oli lähtökohtaisesti myönnettävissä ilman kuulutusta. Asiassa esitetty jakosopimus ei kuitenkaan ollut ainoa lainhuudatustutkinnan kohteena oleva saanto. Perusedellytyksenä kuulutuslainhuudolle oli, että hakija oli siinä määrin kyennyt esittämään näyttöä omasta ja edeltäjiensä saannoista, että saantoja ja niiden laillisuutta voitiin pitää todennäköisenä. Asiassa ei ollut esitetty selvitystä IH:n ja EH:n eikä ensiksi mainitun edeltäjien eli isän ja isoisän omistusoikeudesta kiinteistöön. Hakijat eivät olleet myöskään saattaneet todennäköiseksi, että IH:lla ja hänen edeltäjillään olisi määräalaan laillinen ja oikeassa muodossa tapahtunut saanto. Koska omistajanhallinta perustui lailliseen saantoon, ei pelkkä hallinta ilman saantoperustetta ollut kuulutusperuste. Myöskään IH:n isän ja isoisän muista mahdollisista oikeudenomistajista ei ollut esitetty selvitystä, joten ei ollut poissuljettua, etteikö jollakin toisella voisi olla parempaa oikeutta määräalaan. Muun muassa näillä perusteilla kirjaamisviranomainen on hylännyt kuulutuslainhuutohakemuksen.\n        7. Maaoikeus on 14.1.2011 antamallaan päätöksellä pysyttänyt kirjaamisviranomaisen ratkaisun. Maaoikeus on hyväksynyt kirjaamisviranomaisen perustelut ja lausunut sen lisäksi muun muassa, ettei jakosopimukseen merkitty peruste voinut olla laillinen saantoperuste. Saantoperusteen puuttuessa kiinteistön omistajanvaihdos ei ollut voinut toteutua väitetyn yhteisomistussuhteen ja jakosopimuksen perusteella. Lainhuudon hakijat eivät olleet esittäneet selvitystä siitä, että tilan X aikaisemmat omistajat olisivat luovuttaneet määräalan IH:n isälle. Asiassa ei voitu tehdä sellaista oletusta, ettei tilan X omistajilla olisi hakijoita parempi oikeus koko tilaan.\n        8. Asiassa on kysymys kirjaamisviranomaisen ja maaoikeuden kuulemisvelvollisuudesta ja siitä, millä tavoin kirjaamisviranomaisen olisi tullut kuuleminen toimittaa. Ensiksi asiassa on kuitenkin arvioitava kuulutuslainhuudon myöntämisen edellytyksiä.\n        Kuulutuslainhuudon myöntämisen edellytyksistä\n        9. Maakaaren 12 luvun 1 §:ssä säädetään, että lainhuudon hakijan on esitettävä selvitys saantonsa laillisuudesta. Luvun 4 §:n mukaan lainhuutohakemus on hylättävä esimerkiksi silloin, jos saantokirjaa ei ole esitetty (1 kohta), saantokirjaa ei ole tehty laissa säädetyllä tavalla (2 kohta), kiinteistön luovuttajan tai muun edeltäjän omistusoikeutta kiinteistöön ei ole selvitetty (3 kohta) tai hakijan saanto ei ole muutoin pätevä (7 kohta). Säännökset ilmentävät saannon sekä muodollisen että aineellisen laillisuuden selvittämisvelvollisuutta jo lainhuutohakemusta ratkaistaessa. Vaatimus saannon laillisuuden selvittämisestä ilmenee myös Korkeimman oikeuden testamenttisaantoa koskevasta ennakkopäätöksestä KKO 2000:116. Toisaalta saannon laillisuuttakin arvioitaessa on otettava huomioon, ettei lainhuudatusmenettelyssä ratkaista sinänsä kysymystä omistusoikeudesta kiinteistöön, vaan maakaaren 13 luvun 2 §:n nojalla riita omistusoikeudesta ja saannon pätevyydestä voidaan tutkia oikeudenkäynnissä lainhuudon estämättä. Siinä tapauksessa, että lainhuudon hakija ei voi selvittää oman tai edeltäjänsä saannon laillisuutta saantokirjoilla, voidaan laissa säädetyissä tilanteissa käyttää kuulutuslainhuutomenettelyä. Tällöin turvataan se, etteivät aidot saannot jää kirjaamatta, vaikka esimerkiksi saantoketjussa ilmeneekin puutteellisuuksia.\n        10. Maakaaren 12 luvun 3 §:n 1 momentissa säädetään, että hakijalle on myönnettävä kuulutus lainhuudon saamiseksi, jos hakija ei esitä saantokirjaa tai sen asianmukaisesti oikeaksi todistettua jäljennöstä, mutta hän saattaa todennäköiseksi, että saanto on laillinen (1 kohta), tai hakija näyttää, että hän tai hänen edeltäjänsä ovat viimeisen kymmenen vuoden ajan omistajana hallinneet kiinteistöä eikä ole syytä olettaa jollakin toisella olevan parempaa oikeutta kiinteistöön (2 kohta).\n        11. Tässä tapauksessa EH ja KH edeltä kohdasta 4 ilmenevin tavoin lainhuudon hakijoina ovat esittäneet hakemuksensa tueksi saantokirjana kohdassa 2 selostetun asianmukaisesti vahvistetun jakosopimuksen, jonka kaikki tilan X tuolloiset omistajat ovat allekirjoittaneet. Kuulutuslainhuudon myöntämisen edellytyksiä tulee näin ollen arvioida maakaaren 12 luvun 3 §:n 1 momentin 2 kohdan perusteella. Kuulutuslainhuuto voidaan säännöksen nojalla myöntää, jos hakija voi esittää asianmukaisen saantokirjan omasta saannostaan mutta ei riittävää selvitystä edellisen omistajan omistusoikeudesta (ks. lainhuudatuksesta ja kiinteistönsaannon moittimisajasta annetun lain (86/1930) voimassa ollessa annettu ratkaisu KKO 1986 II 85).\n        12. Vaikka asiassa ei olekaan kirjaamisviranomaisen ja maaoikeuden toteamin tavoin esitetty selvitystä IH:n edeltäjien omistusoikeudesta määräalaan, on jakosopimuksessa kuitenkin sen sanamuodon mukaan vahvistettu IH:lle ja EH:lle omistusoikeus heille erotettuun määräalaan. Jakosopimuksen johdosta ei ole ollut perusteita maaoikeuden tavoin katsoa, ettei ollut syytä olettaa, ettei tilan X omistajilla ollut hakijoita parempi oikeus kiinteistöön. Tämän vuoksi ja kun otetaan huomioon hakijoiden EH:n ja KH:n esittämä selvitys määräalan hallinnasta, on asiassa ollut lähtökohtaisesti käsillä tilanne, jossa kuulutusta lainhuudon saamiseksi ei olisi saanut evätä myöskään sen vuoksi, että IH:n isän ja isoisän saantoja ovat rasittaneet edellä kerrotut epäselvyydet.\n        Kuuleminen lainhuudatusmenettelyssä\n        13. Maakaaren 6 luvun 6 §:n 1 momentin mukaan kirjattavaan oikeuteen liittyvien seikkojen selvittämiseksi kirjaamisviranomainen voi varata hakijalle tai muulle henkilölle tilaisuuden antaa lausuma taikka kutsua tämän määrättynä aikana kirjaamisviranomaisessa henkilökohtaisesti tai asiamiehen edustamana kuultavaksi.\n        14. Lainhuutohakemusta käsiteltäessä on ilmennyt, että jakosopimuksen allekirjoittajat eivät ole enää omistaneet tilaa X, vaan että sen omistaja on ollut 6.1.2009 myönnetyn lainhuudon perusteella yhden allekirjoittajan tytär SK. Lainhuutohakemus on siten koskenut hänen omistusoikeuttaan tilaan X. Hakijoiden omistusoikeuden selvittämiseksi on jakosopimuksen sisältö huomioon ottaen tullut kuulla SK:ta. Kirjaamisviranomainen onkin pyrkinyt kuulemaan SK:ta, mutta riittävää ei ole ollut se, että kirjaamisviranomainen on vain edellä kohdassa 5 kerrotuin tavoin kehottanut lainhuudon hakijoita toimittamaan SK:n lausuma. Kirjaamisviranomaisen olisikin tullut itse varata hänelle tilaisuus antaa lausuma hakemuksen johdosta.\n        15. Myöskään maaoikeus ei ole asiaa käsitellessään varannut SK:lle tilaisuutta lausuman antamiseen, vaikka sen olisi tullut maakaaren 9 luvun 4 §:n sekä kiinteistönmuodostamislain 256 ja 257 §:n säännökset huomioon ottaen näin menetellä. Kiinteistönmuodostamislain 256 §:n 1 momentin mukaan maaoikeuden on kehotettava sellaista toimituksen asianosaista, jonka oikeutta muutoksenhakemus koskee, antamaan vastaus muutoksenhakemukseen. Lain 257 §:ssä säädetään asianosaisen kehottamisesta toimittamaan tarvittaessa lausuma maaoikeudelle. SK:ta voidaan pitää tilan X uutena omistajana sellaisena asianosaisena, jota asiassa olisi tullut kuulla.\n        Korkeimman oikeuden kannanotto kuulutuslainhuutohakemukseen\n        16. SK on Korkeimman oikeuden pyynnöstä antanut vastauksen valitukseen. Siinä hän on riitauttanut lainhuudon hakijoiden omistusoikeuden määräalaan. Hän on esittänyt, että hakijat ja heidän edeltäjänsä eli IH, tämän isä ja isoisä ovat hallinneet määräalaa ainoastaan suullisen sopimuksen perusteella. SK:n äiti AK oli erehdytettynä allekirjoittanut jakosopimuksen.\n        17. Korkein oikeus katsoo, että SK:n vastauksen perusteella asiassa on todellisuudessa kysymys määräalan omistusoikeutta koskevasta riidasta. Tällaista riitaa ei voida ratkaista lainhuudatusmenettelyssä, vaan kysymys lainhuudon hakijoiden omistusoikeudesta määräalaan on tutkittava riita-asiana tuomioistuimessa. Tämän vuoksi asiassa ei ole edellytyksiä antaa kuulutusta lainhuudon myöntämiseksi. Kuulutuslainhuudon myöntämisen edellytysten kokonaan puuttuessa asiassa ei ole aihetta soveltaa maakaaren 6 luvun 6 §:n 2 momentin säännöksiä ja jättää lainhuutohakemusta lepäämään omistusoikeutta koskevan riidan ratkaisemista varten.\n        18. Mainituilla perusteilla Korkein oikeus päätyy asiassa samaan lopputulokseen kuin kirjaamisviranomainen ja maaoikeus.\n      \n      \n        Päätöslauselma\n        Maaoikeuden ja kirjaamisviranomaisen päätösten lopputuloksia ei muuteta. Asia jää siten kirjaamisviranomaisen päätöksen lopputuloksen varaan.\n        Asian ovat ratkaisseet oikeusneuvokset Kati Hidén, Kari Kitunen, Hannu Rajalahti, Soile Poutiainen ja Jorma Rudanko. Esittelijä Heikki Heino.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:2013:4"
  ],
  "contributor": [
    "http://data.finlex.fi/person/9012f386",
    "http://data.finlex.fi/person/a54db943",
    "http://data.finlex.fi/person/e4f2c4eb",
    "http://data.finlex.fi/person/b7a35d25",
    "http://data.finlex.fi/person/12127fb9"
  ],
  "referenceToLegislation": [
    "http://data.finlex.fi/eli/sd/1995/540/osa/3/luku/12/pykala/1/momentti/1",
    "http://data.finlex.fi/eli/sd/1995/540/osa/2/luku/6/pykala/6",
    "http://data.finlex.fi/eli/sd/1995/540/osa/3/luku/12/pykala/3/momentti/1"
  ],
  "description": [
    "http://data.finlex.fi/voc/kko/fin/ba429f23",
    "http://data.finlex.fi/voc/kko/swe/d8107950",
    "http://data.finlex.fi/voc/kko/fin/d15a60e8",
    "http://data.finlex.fi/voc/kko/swe/52e58777",
    "http://data.finlex.fi/voc/kko/fin/8c7b6dcf",
    "http://data.finlex.fi/voc/kko/swe/7d0a1d32",
    "http://data.finlex.fi/voc/kko/swe/457564cb",
    "http://data.finlex.fi/voc/kko/fin/460054bc"
  ],
  "judgmentNumber": [
    "4"
  ],
  "date": [
    "2012-10-03"
  ],
  "issued": [
    "2013-01-25"
  ],
  "creator": [
    "http://data.finlex.fi/common/KKO"
  ],
  "year": [
    "2013"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "contributor": {
      "@id": "dcterms:contributor",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}