{
  "@id": "sfecli:kko/1984/II160",
  "languageVersion": [
    {
      "@id": "sfecli:kko/1984/II160/fin",
      "title_fi": [
        "KKO:1984-II-160"
      ],
      "abstract_fi": [
        "\n    Kunta oli tehnyt tontinomistajan kanssa sopimuksen kunnallistekniikan rakentamisesta. Sopimuksen mukaan kunta sitoutui rakentamaan sadevesiviemärin putkiviemärinä. Ennen putkiviemärin rakentamista oli vettä kertynyt tontille, mistä oli aiheutunut tontinomistajalle vahinkoa. Kun kunta yleisen vesi- ja viemärilaitoksen omistajana ei ollut kunnostanut pintaveden poistamiseksi tarvittavaa avo-ojaa, velvoitettiin kunta suorittamaan vahingonkorvausta.\n  "
      ],
      "hasFormat": {
        "@id": "sfecli:kko/1984/II160/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Piikkiön KO:n päätös 23.11.1982\n        KO oli Juha A:n ja hänen vaimonsa Elisa A:n kanteesta lausunut selvitetyksi, että A:n puolisot yhdessä toiselta ja Kaarinan kunta toiselta puolen olivat 20.12.1979 tehneet sopimuksen kunnallistekniikan rakentamisesta ja korvaamisesta. Sopimuksen mukaan kunta oli sitoutunut rakentamaan Verkakylän rakennuskaava-alueella A:n puolisoiden hallinnassa olevalle korttelin n:o 2401 tontille n:o 1 viemärin siten, että liittyminen siihen oli mahdollista viimeistään elokuussa 1980. Sopimuksessa oli A:n puolisoita kielletty ohjaamasta salaoja- ja pintavesiä jätevesiviemäriin vaan ne oli johdettava joko sadevesiviemäriin tai avo-ojaan. Jätevesiviemäri oli valmistunut ennen sopimuksen tekemistä. A:n puolisot olivat 18.4.1980 allekirjoitetulla kauppakirjalla ostaneet kunnalta edellä mainitun tontin ja rakentaneet sille asuinrakennuksen, joka oli valmistunut asuttavaan kuntoon joulukuussa 1980. Sadevesiviemäri oli valmistunut kesäkuussa 1982.\n        Tontti oli rajoittunut Häkyläkatuun ja Kuitukujaan, joilla kummallakin oli ollut vanhastaan avo-oja. Keväällä ja syksyllä 1980 ja 1981 tontille oli kertynyt vettä, jota oli jouduttu poistamaan moottoripumpulla. Veden kertymistä varten oli tontille kaivettu kuoppa. Veden kertymisestä, johon vuonna 1981 oli osaksi vaikuttanut tavallista sateisempi kesä, oli johtunut, ettei tontilla ollut voitu riittävästi työskennellä ja että eräiden rakennelmien valmistuminen oli viivästynyt, täytemaata oli jouduttu tuomaan jonkin verran lisää ja nurmikkoa oli pitänyt kylvää uudelleen.\n        Kunnan puolesta oli väitetty, että selostetussa sopimuksessa mainittu viemärin valmistumisajankohta oli tarkoittanut vain jätevesiviemäriä ja että sadevesiviemärin rakentaminen oli jäänyt riippumaan kulloinkin vuosittain vahvistettavasta työsuunnitelmasta. Tämä oli kysymyksessä olevalle alueelle tehty vuodelle 1982 ja siitä oli näytetty Juha A:lle ilmoitetun vasta silloin kun hän oli käynyt tiedustelemassa syytä sadevesiviemärin valmistumisen viivästymiseen. Näin ollen ja kun viemäröintiä koskeva sopimus oli laadittu kunnan toimesta, A:n puolisoilla oli ollut perusteltu aihe otaksua, että he voivat johtaa tontiltaan pintavedet sadevesiviemäriin viimeistään elokuussa 1980.\n        Lisäksi oli näytetty, että katualueella sijaitsevien avo-ojien kunto oli ollut sellainen, ettei niihin olisi voitu johtaa suurempia vesimääriä, ja että ojien ja tontin maaston korkeussuhteet olivat sellaiset, ettei veden virtaaminen ojiin ollut ollut edes mahdollista. Juha A:n väitettä siitä, että hän oli yrittänyt saada veden poistamiseen kunnalta koneapua, KO oli pitänyt uskottavana.\n        Tämän vuoksi KO oli velvoittanut kunnan suorittamaan A:n puolisoille yhteisesti korvaukseksi veden poistamisesta tontilta eli niistä kustannuksista, jotka olivat johtuneet kahden pumpun ostamisesta ja niiden käyttämisestä sekä veden poistamiseen kuluneesta ajasta, huomioon ottaen että pumput olivat jääneet A:n puolisoille, yhteensä 3.300, täytemaasta 1.000, nurmikon osittaisesta uusimisesta 2.000 ja rakennustöiden viivästymisestä 1.000 markkaa eli yhteensä 7.300 markkaa 5 prosentin korkoineen haasteen tiedoksiantopäivästä 17.4.1982, oikeastaan 17.5.1982, lukien. Lisäksi kunnan tuli suorittaa A:n puolisoille oikeudenkäyntikulujen korvaukseksi 5.000 markkaa.\n      \n      \n        Turun HO:n tuomio 14.10.1983\n        HO, jonka tutkittavaksi kunta oli saattanut jutun, oli katsonut jääneen näyttämättä, että kunta olisi kerrotussa sopimuksessa sitoutunut rakentamaan puheena olevalle alueelle siellä olleiden avo-ojien tilalle sadevesiviemärin siten, että liittyminen siihen olisi ollut mahdollista elokuuhun 1980 mennessä, taikka että A:n puolisot olisivat pyytäneet kunnalta toimenpiteitä paikalla olleiden avo-ojien avaamiseksi. Kun kunnan ei siten ollut ollut näytetty laiminlyöneen sopimukseen perustuvia velvoitteitaan eikä muullakaan perusteella olevan vastuussa A:n puolisoiden tontille kerääntyneen sadeveden aiheuttamista vahingoista, HO, kumoten KO:n päätöksen, oli hylännyt kanteen ja vapauttanut kunnan kaikesta korvausvelvollisuudesta jutussa. Kun KO:n päätöstä oli muutettu, A:n puolisoille ei tullut korvausta heillä jutun vuoksi HO:ssa olleista kuluista.\n      \n    \n    \n      KORKEIN OIKEUS\n      A:n puolisot pyysivät valituslupaa ja hakivat muutosta HO:n tuomioon. Lupa myönnettiin ja kunta antoi siltä pyydetyn vastauksen.\n      KKO t. lausui perusteluinaan:\n      KKO katsoo selvitetyksi, että kunnan ja A:n puolisoiden välinen sopimus on yleisistä vesi- ja viemärilaitoksista annetun lain 12 §:n tarkoittama sopimus yleiseen vesi- ja viemärilaitokseen liittymisestä. Kunnan velvollisuudet vesi- ja viemärilaitoksen rakentamisessa ja kunnossapidossa määräytyvät tämän lain säännösten mukaan.\n      Kunnan tarkoituksena on ollut työohjelmansa mukaisesti rakentaa alueelle sadevesiviemäri putkiviemärinä, johon A:n puolisoiden kiinteistö on sittemmin liitetty kevätkesästä 1982. Koska myös avo-ojaa voidaan pitää sadevesiviemärinä ja sopimuksessa on edellytetty salaoja- ja pintavesien johtamista vaihtoehtoisesti joko sadevesiviemäriin taikka avo-ojaan kulloisenkin tilanteen mukaisesti, ei sopimusta ole tulkittava siten, että kunta olisi sitoutunut rakentamaan sadevesiviemärin putkiviemärinä elokuuhun 1980 mennessä.\n      A:n puolisot ovat jo kesällä 1980 rakentaneet rakennuksen ulkopuoliset jätevesi- ja salaojajohdot heille 22.4.1980 myönnetyn rakennusluvan asemapiirroksen mukaisella tavalla. A:n puolisoiden rakennusluvassa ei ole annettu asemapiirroksesta poikkeavia väliaikaisia määräyksiä tontin pinta- ja salaojavesien johtamisesta. A:n puolisoiden asuinrakennus on valmistunut asuttavaan kuntoon joulukuussa 1980. A:n puolisot eivät ole kuitenkaan voineet rakennusluvan edellyttämällä tavalla johtaa tonttinsa pinta- ja salaojavesiä kunnan sadevesiviemäriin, koska sellaisen rakentaminen kysymyksessä olevalla alueella on ollut tuossa vaiheessa vielä kesken. A:n puolisot eivät myöskään ole voineet johtaa pinta- ja salaojavesiä Häkyläkadun ja Kuitukujan avo-ojiin niiden KO:n päätöksessä lähemmin kerrotusta huonosta kunnosta johtuen.\n      Ottaen huomioon sen, mitä A:n puolisot ovat valituksessaan ja kunta tänne antamassaan vastineessa lausuneet, KKO pitää selvitettynä, että A:n puolisot ovat sen jälkeen, kun pintavesistä on ilmennyt haittaa, ottaneet kunnan viranomaisiin yhteyttä siinä tarkoituksessa, että kunnan toimesta ryhdyttäisiin avaamaan avo-ojia pintavesien johtamiseksi pois tontilta.\n      Kunta on yleisen vesi- ja viemärilaitoksen omistajana ollut velvollinen huolehtimaan avo-ojien avaamisesta ja kunnosta niin että sadevesi olisi voitu ojia pitkin johtaa tontilta. Kunnan laiminlyönnistä on A:n puolisoille aiheutunut sadeveden poistamisesta pumppaamalla ja nurmikon uusimisesta kustannuksia, minkä lisäksi rakennustyöt ovat viivästyneet. Tarkemman selvityksen puuttuessa KKO arvioi A:n puolisoille aiheutuneen vahingon 5.000 markaksi.\n      Edellä lausumillaan perusteilla KKO kumosi HO:n tuomion. Kunta velvoitettiin, vaatimukset enemmälti hyläten, suorittamaan A:n puolisoille yhteisesti korvaukseksi veden poistamisesta tontilta, nurmikon uusimisesta ja rakennustöiden viivästymisestä yhteensä 5.000 markkaa 5 prosentin korkoineen haastepäivästä 17.5.1982 ja oikeudenkäyntikuluista KO:ssa 5.000 markkaa.\n      \n        Ratkaisuun osallistuneet: oikeusneuvokset Ailio, Jalanko, Hämäläinen, Riihelä ja af Hällström\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II160"
  ],
  "judgmentNumber": [
    "II160"
  ],
  "date": [
    "1984-02-23"
  ],
  "issued": [
    "1984-10-10"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}