{
  "@id": "sfecli:kko/1984/I2",
  "languageVersion": [
    {
      "@id": "sfecli:kko/1984/I2/fin",
      "title_fi": [
        "KKO:1984-I-2"
      ],
      "abstract_fi": [
        "\n    Työsuojelun valvonnasta annetun lain (131/73) 11 §:n 4 mom:n säännöksellä työsopimuslain 53 §:n 2 mom:ssa säädetyn luottamusmiehen erityinen irtisanomissuoja on ulotettu koskemaan myös työsuojeluvaltuutettua. Mainitun 11 §:n 4 mom:n vastaista menettelyä ei työsuojelun valvonnasta annetussa laissa ole säädetty rangaistavaksi. Työsopimuslain 54 §:n rangaistussäännöstä luottamusmiehen laittomasta irtisanomisesta ei ole ulotettu koskemaan myös työsuojeluvaltuutettua. Työsuojeluvaltuutetun laiton irtisanominen ei näin ollen ollut rangaistava teko. Kysymys myös vahingonkorvausvaatimuksesta.\n  "
      ],
      "hasFormat": {
        "@id": "sfecli:kko/1984/I2/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Valkealan KO:n päätös 12.5.1981\n        Virallisen syyttäjän ja asianomistajan syytteestä KO oli lausunut selvitetyksi, että kauppaneuvos B 11.11.1980 Kouvolassa X Oy:n vastuuhenkilönä ei ollut noudattanut työsuojelun valvonnasta 16.2.1973 annetun lain 11 §:n 4 momentin säännöksiä irtisanottaessa 13.11.1980 yhtiön palveluksessa ollutta asianomistajaa, työsuojeluvaltuutettua työnjohtaja A:lta. Sen vuoksi KO oli sanotun lainkohdan sekä työsopimuslain 53 §:n 2 momentin ja 54 §:n nojalla tuominnut B:n työsuojeluvaltuutetun laittomasta irtisanomisesta 15:een 61 markan määräiseen päiväsakkoon eli maksamaan sakkoa 915 markkaa sekä korvaamaan valtiolle sen varoista maksetut todistelukustannukset 315 markkaa. A:lle B oli velvoitettu maksamaan korvaukseksi ansionmenetyksestä 13.733 markkaa 45 penniä 6 prosentin korkoineen 12.5.1981 lukien sekä oikeudenkäyntikuluista 800 markkaa.\n      \n      \n        Kouvolan HO:n päätös 21.9.1982\n        HO, jonne B oli valittanut vaatien syytteen ja korvausvaatimusten hylkäämistä, oli lausunut päätöksensä perusteluissa, että työsuojelun valvonnasta annetun lain 11 §:n 4 momentin säännöksellä oli työsopimuslain 53 §:n 2 momentissa säädetty luottamusmiehen irtisanomissuoja ulotettu koskemaan myös työsuojeluvaltuutettua. Ensin mainitun säännöksen rikkomisesta ei ollut säädetty rangaistusta samassa laissa, eikä työsopimuslain 54 §:n rangaistussäännöstä ollut erikseen ulotettu koskemaan työsuojeluvaltuutetun lainvastaista irtisanomista. Tämä lainvastainen irtisanominen ei ollut myöskään muulla perusteella rangaistavaa. Sen vuoksi HO oli hylännyt syytteen ja siihen perustuvat korvausvaatimukset. B vapautettiin tuomitusta rangaistuksesta sekä vahingon- ja oikeudenkäyntikulujen korvausvelvollisuudesta A:lle sekä korvaamasta valtiolle sen varoista maksettuja todistelukustannuksia, jotka jäivät valtion vahingoksi.\n      \n    \n    \n      KORKEIN OIKEUS\n      Pyytäen valituslupaa virallinen syyttäjä ja A hakivat muutosta HO:n päätökseen vaatien B:n tuomitsemista rangaistukseen syytteen mukaisesti. A vaati lisäksi HO:n tuomion kumoamista myös vahingonkorvauksen osalta ja asian jättämistä myös tältä osin KO:n päätöksen varaan. Vielä A vaati oikeudenkäyntikulujen korvaamista myös HO:n ja KKO:n osalta. Valituslupa myönnettiin ja B antoi häneltä valitusten johdosta pyydetyn vastauksen.\n    \n    \n      KORKEIMMAN OIKEUDEN RATKAISU 26.6.1984\n      \n        Perustelut\n        Rangaistusvaatimus\n        Työsuojelun valvonnasta annetun lain 11 §:n 4 momentin viittaussäännöksellä on työsopimuslain 53 §:n 2 momentissa säädetty luottamusmiehen erityinen irtisanomissuoja ulotettu koskemaan myös työsuojeluvaltuutettua. Mainitun 11 §:n 4 momentin vastaista työsuojeluvaltuutetun irtisanomista ei työsuojelun valvonnasta annetussa laissa ole kuitenkaan säädetty rangaistavaksi. Työsopimuslain 54 §:n rangaistussäännöstä luottamusmiehen laittomasta irtisanomisesta ei myöskään ole ulotettu koskemaan työsuojeluvaltuutettua. B ei näin ollen ole KO:n päätöksessä kerrotulla menettelyllään syyllistynyt rangaistavaan tekoon.\n        Vahingonkorvausvaatimus\n        A on jutussa vaatinut irtisanomisesta aiheutuneesta vahingostaan korvausta B:ltä vain sillä perusteella, että B oli aiheuttanut vahingon rikollisella menettelyllään. Kun tällaista menettelyä ei jää B:n viaksi, eikä hän myöskään ole ollut A:n työnantaja, on A:n B:hen kohdistama vahingonkorvausvaatimus perusteettomana hylättävä.\n        Oikeudenkäyntikulut\n        Kun A on hävinnyt jutun sekä HO:ssa että KKO:ssa, ei hänellä oikeudenkäymiskaaren 21 luvun 4 §:n 1 momentin nojalla ole oikeutta korvaukseen oikeudenkäyntikuluistaan KKO:ssa.\n      \n      \n        Päätöslauselma\n        HO:n päätöksen lopputulosta ei muuteta. A:n vaatimus oikeudenkäyntikulujen korvaamisesta hylätään.\n      \n      \n        Eri mieltä olevien jäsenten lausunnot\n        Ylimääräinen oikeusneuvos Mäkinen: Rangaistusvaatimuksen osalta olen samaa mieltä kuin KKO:n enemmistö. Vahingonkorvausvaatimuksen osalta totean, että sen perustaksi esitetty tapahtumain kulku sisältää samalla siviilioikeudellisen korvausvaatimuksen hyväksymiseen tarvittavan tunnusmerkistön. Oikeudenkäymiskaaren 14 luvun 11 §:n säännöksen nojalla katson, että syytteen hylkäämisestä huolimatta A:n vaatimus B:n velvoittamisesta suorittamaan vahingonkorvausta puheena olevan lainvastaisen menettelyn johdosta voidaan ja on syytäkin ottaa tutkittavaksi tässä yhteydessä. Näin tehdessäni katson, että X Oy:n työsuojeluvaltuutettuna toiminut A on yhtiön toimesta työsuojelun valvonnasta annetun lain 11 §:n 4 momentin vastaisesti sanottu 13.11.1980 irti yhtiön palveluksesta. Tästä lainvastaisesta menettelystä, jonka johdosta A on 13.1. -9.5.1981 ollut työtön, B on yhtiön toimitusjohtajana vastuussa ja velvollinen korvaamaan A:lle hänelle laittomasta irtisanomisesta aiheutuneen vahingon. Vahingonkorvauksen määrän osalta katson, ettei A:lla siltä ajalta, jolloin hän ei enää ollut yhtiön työssä, ole oikeutta saada työansiotaan vastaavan korvauksen lisäksi korvausta saamatta jääneen vuosiloman perusteella. Tähän nähden ja ottaen lisäksi huomioon ne menot, joilta A on työttömyysaikana välttynyt, arvioin A:lle aiheutuneen vahingon määräksi 12.000 markkaa.\n        Edellä olevan perusteella harkitsen oikeaksi nojautuen oikeudenkäymiskaaren 14 luvun 11 §:n sekä työsuojelun valvonnasta annetun lain 11 §:n 4 momentin säännöksiin, muuttaen HO:n päätöstä tältä osin, velvoittaa B:n suorittamaan A:lle korvaukseksi laittoman irtisanomisen aiheuttamasta vahingosta 12.000 markkaa 5 prosentin korkoineen 12.5.1981 lukien ja oikeudenkäyntikuluista jutussa 2.000 markkaa.\n        Ylimääräinen oikeusneuvos Heikkilä: Olen samaa mieltä kuin ylimääräinen oikeusneuvos Mäkinen.\n        Oikeusneuvos Hiltunen: Rangaistusvaatimuksen osalta olen samaa mieltä kuin enemmistö. Oikeudenkäymiskaaren 14 luvun 11 §:n mukaan, jos rikosasiaa tutkittaessa käy selville, ettei syytteessä tarkoitettu teko ole rikos, voidaan asiassa esitetty yksityisoikeudellinen vaatimus siinä kuitenkin tutkia. Tuon lainkohdan perusteella ei siis sinänsä ole estettä A:n vahingonkorvausvaatimuksen tutkimiselle. Asianosaiset A ja B eivät itse ole missään oikeusasteessa kiinnittäneet huomiota sanotun lainkohdan heille suomaan oikeuteen saada korvausvaatimus tutkittavaksi siinäkin tapauksessa, ettei syytteessä tarkoitettu teko ole rikos. Tämän vuoksi en katso tarkoituksenmukaiseksi, että A:n yksityisoikeudellinen vaatimus viran puolesta riitajuttujen käsittelyjärjestyksessä tutkitaan varaamatta asianosaisille sitä ennen tilaisuutta lausua, onko tuo korvausvaatimus nyt itsenäisenä vaateena rikosoikeudenkäynnissä esitetyn aineiston perusteella kypsä ratkaistavaksi. Saattaa nimittäin osoittautua, ettei A:n korvausvaatimuksen tutkiminen tässä yhteydessä ole edes hänen oikeudellisen etunsa mukaista. Sen vuoksi näillä perusteilla ensisijaisesti jätän A:n vahingonkorvausvaatimuksen tutkimatta.\n        Enemmistön tutkiessa A:n vahingonkorvausvaatimuksen olen velvollinen edelleen lausumaan jutussa. A:n työnantajana on ollut X Oy. Vahingonkorvauslaissa omaksutun kanavointisäännöstön perusteella yhtiö työnantajana saattaa siis ensisijaisesti olla A:lle korvausvelvollinen tämän esittämistä työsuhteeseen perustuvista yksityisoikeudellisista vaatimuksista. Tähän rikosjuttuun yhtiö on kuitenkin haastettu vain kuultavaksi. KKO on 31.8.1979 antamassaan ennakkopäätöksessä (1979 II 80) katsonut, että työnantajan ollessa haastettuna rikosjuttuun vain kuultavaksi työntekijään kohdistettu vahingonkorvausvaatimus on hylätty ennenaikaisena, kun ei ollut näytetty, ettei korvausta voitu saada työnantajalta. Päädyn siis toissijaisesti siihen, että hylkään A:n B:hen kohdistaman vahingonkorvausvaatimuksen tässä yhteydessä ennenaikaisena. Näillä perusteilla olen KKO:n päätöslauselmasta ilmenevän lopputuloksen kannalla.\n        Oikeusneuvos Takala: Rangaistusvaatimuksen osalta olen samaa mieltä kuin enemmistö. Oikeudenkäymiskaaren 14 luvun 11 §:n mukaan, jos rikosasiaa tutkittaessa käy selville, ettei syytteessä tarkoitettu teko ole rikos, voidaan asiassa esitetty yksityisoikeudellinen vaatimus siinä kuitenkin tutkia. Kun tässä jutussa asianosaisten taholta on päähuomio kiinnitetty teon rangaistavuuteen ja sen myötä rikokseen perustuvaan korvausvastuuseen, katson, ettei tämän jutun yhteydessä ole tarkoituksenmukaista ratkaista A:n vahingonkorvausvaatimusta ja jättäisin sen siitä syytä tutkimatta. Enemmistön tutkiessa korvausvaatimuksen olen velvollinen siitä lausumaan.\n        A:n irtisanominen on lain vastainen siten, ettei siinä ole noudatettu työsuojelun valvonnasta annetun lain 11 §:n 4 momentin määräyksiä työsuojeluvaltuutetun irtisanomisesta. Jos tällä toimenpiteellä on aiheutettu A:lle korvattavaa vahinkoa, myös B hyväksyessään sen X Oy:n puolesta yhtiön toimitusjohtajana on yhtiön ohella joutunut siitä vastuuseen. Katson kuitenkin asiassa esitetyn selvityksen perusteella, että A on varoituksista huolimatta tahallaan laiminlyönyt työtehtäviään ja jättänyt noudattamatta työnantajan työtä koskevia määräyksiä niin, että X Oy:llä on ollut tärkeä syy A:n työsopimuksen lakkauttamiseen ja siten työsopimuslain 43 §:n mukainen peruste myös sen välittömään purkamiseen. Jos X Oy olisi käyttänyt purkamisoikeuttaan, A ei olisi ollut oikeutettu saamaan korvausta työsopimuksen lakkaamisen johdosta. Sen vuoksi hän ei ole korvaukseen oikeutettu myöskään nyt, kun X Oy on toteuttanut työsopimuksen lakkauttamisen A:lle edullisempaa irtisanomismenettelyä käyttäen. Näin on laita, vaikka irtisanomiselle ei olekaan ollut työsopimuslain 53 §:n 2 momentissa mainittuja edellytyksiä. Näillä perusteilla olen KKO:n päätöslauselmasta ilmenevän lopputuloksen kannalla.\n        Oikeusneuvos Saarni-Rytkölä: Olen samaa mieltä kuin ylimääräinen oikeusneuvos Mäkinen.\n      \n      \n        Juttu käsiteltiin vahvennetussa jaostossa ja käsittelyyn ottivat osaa oikeusneuvokset Miettinen, Saarni-Rytkölä, Takala, Portin, Hämäläinen, Riihelä, Hiltunen, af Hällström ja Roos sekä ylimääräiset oikeusneuvokset Heikkilä ja Mäkinen.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-06-26"
  ],
  "judgmentNumber": [
    "I2"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:I2"
  ],
  "year": [
    "1984"
  ],
  "description": [
    "http://data.finlex.fi/voc/kko/fin/2053e90e"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}