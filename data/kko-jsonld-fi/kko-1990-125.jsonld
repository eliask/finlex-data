{
  "@id": "sfecli:kko/1990/125",
  "languageVersion": [
    {
      "@id": "sfecli:kko/1990/125/fin",
      "title_fi": [
        "KKO:1990:125"
      ],
      "abstract_fi": [
        "\n    Yksityisistä teistä annetun lain mukaisessa tietoimituksessa perustettiin sanotun lain säännösten nojalla saaritilaa varten eräiden tilojen alueelle mantereella tieoikeus käyttöoikeuksineen venevalkamaa ja autopaikkaa varten tarvittavaan alueeseen. Samassa toimituksessa voitiin jakolain 239 a §:n säännös huomioon ottaen poistaa siten tarpeettomiksi käyneet, aiemmin lohkomistoimituksessa jakolain säännösten nojalla samalle saaritilalle eräiden muiden tilojen alueelle mantereella venevalkamaa ja tietä varten perustetut rasiteoikeudet.\n  "
      ],
      "hasFormat": {
        "@id": "sfecli:kko/1990/125/fin/txt",
        "content_fi": [
          "\n    \n      ASIAN KÄSITTELY TOIMITUKSESSA JA MAAOIKEUDESSA\n      \n        Toimitus\n        Leppävirran kunnan Haapamäen kylässä suoritetussa yksityistietoimituksessa nro 112789-8 vain saaritiluksia käsittävän Vasikkasaaren tilan RN:o 14:32 omistajat A, B ja C ovat uudistaen hakemuksensa pyytäneet tieoikeuden perustamista sanotulle tilalle Taipaleen yksityistieltä Käpylahden rantaan tilojen Leväniemi RN:o 14:37 ja Käpylahti RN:o 14:16 alueiden kautta sekä venevalkama- ja autopaikkaoikeuden perustamista viimeksi mainitun tilan alueelle Käpylahden rantaan Leväniemen tilan rajalle ja voimassa olevien tarpeettomiksi jäävien tie- ja venevalkamarasitteiden lakkauttamista.\n        Kuopiosta oleva rautatievirkamies D Käpylahden tilan RN:o 14:16 ja Peräpellon tilan RN:o 14:15 osaomistajana on vastustanut haettujen tie-, venevalkama- ja autopaikkaoikeuksien perustamista, koska ne eivät olleet hakijatilalle tärkeitä sen vuoksi että tilalla oli jo ennestään rasiteoikeus venevalkamaan Kiveliön tilan RN:o 14:38 alueella sekä tarpeelliset rasiteoikeudet venevalkamalle johtaviin teihin.\n        Toimituksessa on aiempien toimitusasiakirjojen nojalla todettu, että 7.1.1971 maarekisteriin merkityssä lohkomistoimituksessa nro 72046 oli muodostettu mannertiluksia käsittävä Kumpuniemen tila RN:o 14:31 ja vain saaritiluksia käsittävä Vasikkasaaren tila RN:o 14:32. Lohkomistoimituksessa oli Vasikkasaaren tilaa varten perustettu rasitteina oikeus 10 x 10 metrin suuruiseen venevalkamaan Kumpuniemen tilan alueella vesistön rannassa Leväniemen tilan RN:o 14:30 rajan varressa pyykin nro 15 luona sekä oikeus 3,5 metriä leveään tiehen kuviolla 51 toimituskartan lähemmin osoittamin tavoin. Lohkomistoimituksessa oli myös määrätty, että Leväniemen tilalla RN:o 14:2 suoritetussa, 30.12.1966 maarekisteriin merkityssä lohkomistoimituksessa nro 67738 silloista Vasikkasaaren tilaa RN:o 14:29 varten Leväniemen tilan RN:o 14:30 alueelle rasitteena perustettu oikeus 3,5 metriä leveään tiehen jäi koskemaan myös Vasikkasaaren tilaa RN:o 14:32 sikäli kuin tieoikeus sijaitsi kuvioilla 67, 56, 55 ja 51. Maarekisteriin 23.3.1983 merkityssä lohkomistoimituksessa nro 107683 oli Kumpuniemen tilasta RN:o 14:31 luovutetusta määräalasta muodostettu lohkotilana Kiveliön tila RN:o 14:38 ja kantatilan jäljelle jääneistä tiluksista Kumpuniemen tila RN:o 14:39. Aikaisemmin maarekisteriin merkittyjen rasitteiden osalta oli lohkomisasiakirjoihin merkitty muun muassa, että Kiveliön tila RN:o 14:38 antoi tie- ja venevalkamaoikeuden Vasikkasaaren tilalle RN:o 14:32.\n        Toimitusmiehet ovat tiepäätöksessään katsoneet yksityistielain 8 ja 9 §:n mukaisten edellytysten olevan olemassa tie-, venevalkama- ja autopaikkaoikeuden perustamiselle ja päättäneet perustaa Vasikkasaaren tilalle RN:o 14:32 oikeuden tiehen, joka alkaa Taipaleen yksityistiestä ja johtaa toimituskartan osoittamalla tavalla Käpylahden rantaan, sekä lisäksi sanottuun rantaan Käpylahden tilan RN:o 14:16 alueelle 0,015 hehtaarin suuruisen autopaikkaja venevalkamaoikeuden toimituskartan osoittamalla tavalla. Tieoikeus on perustettu myös Päivärinteen tilaa RN:o 14:12 ja Alangon tilaa RN:o 14:13 varten, joilla oli ennestään myös venevalkamaoikeus Käpylahden rannassa. Vasikkasaarentieksi nimetyn yksityistien tienpidosta on määrätty vastaamaan yksin Vasikkasaaren tila RN:o 14:32, koska muiden osakastilojen liikenne oli vähäistä, lähinnä jalankulkua. Lisäksi toimituksessa on perustettu Vasikkasaaren tilalle väliaikainen tie-, venevalkama- ja autopaikkaoikeus Käpylahden tilan alueelle. Tarpeettomiksi jääneet Vasikkasaaren tilan RN:o 14:32 kohdalle maarekisteriin merkityt rasitteet eli tieoikeudet tilojen RN:o 14:36, 14:37, 14:38 ja 14:39 alueilla ja oikeus 10 x 10 metrin suuruiseen venevalkamaan tilan RN:o 14:38 alueella on samalla poistettu.\n      \n      \n        Itä-Suomen maaoikeuden päätös 26.9.1988\n        Maaoikeus, jonka tutkittavaksi D valittamalla oli saattanut jutun, on katsonut, että Vasikkasaaren tilaa varten aikaisemmin venevalkamaa koskevana perustettu ja edelleenkin maarekisteriin merkittynä voimassa oleva rasiteoikeus huomioon ottaen ei toimituksen suorittamiselle yksityisistä teistä annetun lain 13 §:n mukaisesti eli perustamalla sanotussa lainkohdassa tarkoitettu käyttöoikeus uuteen paikkaan Käpylahden tilan alueelle ollut olemassa laillisia edellytyksiä. Sen vuoksi ja kun toimitus niin ollen voitiin venevalkamaoikeuden osalta suorittaa vain rasiteoikeuden siirtona ja yksityisistä teistä annetun lain 3 §:n 1 momentin säännös huomioon ottaen jakolain 239 §:ssä tarkoitettuna toimituksena, maaoikeus on kumonnut ja poistanut suoritetun yksityistietoimituksen kaikilta muilta paitsi toimituskustannusten maksuvelvollisuutta koskevalta osin sekä jättänyt toimitushakemuksen sikseen.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 23.2.1989. Valituksessaan A, B ja C ovat vaatineet, että maaoikeuden päätös kumotaan ja asia jätetään toimitusmiesten päätöksen varaan. Toissijaisesti A, B ja C ovat vaatineet, että maaoikeuden päätös kumotaan ja asia palautetaan maaoikeuteen, joka tulisi määrätä paikan päällä tapahtuvassa katselmuksessa tutkimaan, ovatko yksityistielain 8, 9 ja 13 §:ssä tarkoitetut edellytykset olemassa tie-, autopaikka- ja venevalkamaoikeuden perustamiselle toimitusmiesten päättämään paikkaan.\n      D on antanut pyydetyn vastauksen.\n    \n    \n      KORKEIMMAN OIKEUDEN RATKAISU 11.10.1990\n      \n        Perustelut\n        Vasikkasaaren saaritilalle RN:o 14:32 on 7.1.1971 maarekisteriin merkityssä lohkomistoimituksessa nro 72046 perustettu rasitteina venevalkama- ja tieoikeus eräiden tilojen alueelle mantereella. Venevalkamaa ja tietä ei kuitenkaan ole rakennettu, vaan Vasikkasaaren tilan omistajat ovat pitäneet venettään Käpylahden tilan RN:o 14:16 omistajien luvalla alueella, johon toimitusmiehet ovat perustaneet käyttöoikeuden venevalkamaa varten. Vasikkasaaren tilan tarkoituksenmukaisen käyttämisen kannalta on tärkeätä saada venevalkama ja autopaikka Käpylahden tilan rantaan eivätkä ne siinä aiheuta kenellekään huomattavaa haittaa.\n        Kysymys ennestään voimassa olevien venevalkama- ja tierasitteiden poistamisesta on jakolain 239 a §:n säännös huomioon ottaen ratkaistava yksityisistä teistä annetun lain säännösten nojalla yksityistietoimituksessa.\n      \n      \n        Lainkohdat\n        Laki yksityisistä teistä 8 §, 9 §, 13 §:n 2 momentti ja 84 §:n 1 momentti\n      \n      \n        Tuomiolauselma\n        Maaoikeuden päätös kumotaan ja asia jätetään toimitusmiesten päätöksen lopputuloksen varaan. Asian näin päättyessä D ei saa korvausta vastauskuluistaan.\n        \n          Ratkaisuun osallistuneet: oikeusneuvokset Salervo, Ådahl, Mörä, Lehtonen ja Haarmann\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1990-10-11"
  ],
  "judgmentNumber": [
    "125"
  ],
  "date": [
    "1989-09-13"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1990:125"
  ],
  "year": [
    "1990"
  ],
  "description": [
    "http://data.finlex.fi/voc/kko/swe/93def45e",
    "http://data.finlex.fi/voc/kko/fin/8b5873f6"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}