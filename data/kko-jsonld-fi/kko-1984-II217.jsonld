{
  "@id": "sfecli:kko/1984/II217",
  "languageVersion": [
    {
      "@id": "sfecli:kko/1984/II217/fin",
      "title_fi": [
        "KKO:1984-II-217"
      ],
      "abstract_fi": [
        "\n    Kun kuolinpesien välillä toimitettavassa osituksessa pesien osakkaat eivät kaikki keskenään olleet päässeet yksimielisyyteen siitä, miten toisen kuolinpesän velvollisuus luovuttaa omaisuutta tasinkona toiselle kuolinpesälle olisi täytettävä, pesänjakaja oli oikeutettu määräämään siitä kaikkia osakkaita koskevalta osalta.\n  "
      ],
      "hasFormat": {
        "@id": "sfecli:kko/1984/II217/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Rovaniemen KO p. 18.5.1982 oli lausunut, että sen määräämä pesänjakaja oli toimittanut kantajien A:n ja B:n sekä vastaajien C:n, D:n ynnä E:n ja F:n vanhempien G:n ja H:n jälkeen osituksen ja perinnönjaon, joka oli päättynyt 24.9.1981. G ja H oli vihitty avioliittoon 6.12.1932. Heillä oli eläessään ollut avio-oikeus toistensa omaisuuteen. H oli kuollut 27.8.1957 ja G 19.4.1978. 3.4.1935 ja 11.11.1940 myönnettyjen lainhuutojen mukaan G omi omistanut Rovaniemen kunnan Ounasjoen kylässä olevasta Marjomaan talosta RN:o 268 puolet. H:n kuoltua ei hänen jälkeensä ollut toimitettu ositusta ja perinnönjakoa.\n      Toiselta puolen G omasta puolestaan ja alaikäisten lastensa B:n, E:n ja F:n lakimääräisenä holhoojana ja hänet muut lapsensa ja toiselta puolen G:n veli, jolla oli ollut lainhuudot toiseen puoleen tilasta, olivat 21.6.1966 tehdyllä jakosopimuksella, jonka KO oli hyväksynyt alaikäisten osalta 1.9.1966, jakanut tilan. G:lle oli lohkomalla muodostettu Marjomaan tila RN:o 268:2, joka oli merkitty maarekisteriin 12.5.1967 ja johon G oli saanut lainhuudon 1.6.1967.\n      G oli 10.11.1977 allekirjoittamallaan testamentilla määrännyt Marjomaan tilan kuulumaan täysin omistusoikeuksin A:lle ja B:lle puoliksi kummallekin ja irtaimiston täysin omistusoikeuksin A:lle kuitenkin niin, ettei muiden perillisten lakiosaa loukattu ja että lakiosa voitiin maksaa heille rahassa.\n      Pesänjakaja oli suorittaessaan ositusta ja perinnönjakoa H:n jälkeen määrännyt, että G:n perillisten oli suoritettava tasinkona H:n perillisille puolet Marjomaan tilasta ja jakanut kullekin H:n perillisille 1/12 osan sanotusta tilasta.\n      Isänsä jälkeen C:lle ja F:lle kuuluvaa lakiosaa vastaavan määrän tilan arvosta pesänjakaja oli määrännyt suoritettavaksi C:lle ja F:lle, jotka olivat lakiosaansa vaatineet, rahassa.\n      A ja B olivat osituksessa ja perinnönjaossa pesänjakajalle ilmoittaneet, että he halusivat tasingon H:n muille perillisille rahassa.\n      A ja B olivat kanteessa vaatineet, että ositus ja perinnönjako kumottaisiin tai että sitä oikaistaisiin siten, että Marjomaan tilan katsottiin kuuluneen G:n kuolinpesälle, ja että heille varattaisiin oikeus suorittaa H:n perillisten tasinko rahassa sekä että H:n kuolinpesän varoiksi luettujen kahden lehmän arvo alennettiin 12.000 markasta 6.000 markkaan ja G:n kuolinpesän varoiksi luetun lehmän arvo alennettiin 6.000 markasta 3.000 markkaan sekä että G:n velkoina A:lle otettiin huomioon 9.000 markkaa.\n      KO oli katsonut, että Marjomaan tila oli sen johdosta, että G oli jo ennen vaimonsa kuolemaa saanut lainhuudon Marjomaan talosta, ollut luettava osituksessa ja perinnönjaossa G:lle kuuluneeksi omaisuudeksi ja ettei G:n perillisillä A:lla ja B:llä ollut avioliittolain 103 §:n mukaan ollut oikeutta puheena olevassa osituksessa itse päättää, että he suorittavat tasingon H:n muille perillisille rahassa, vaan pesänjakajalla oli ollut oikeus määrätä tasinkona luovutettavaksi murto-osat Marjomaan tilasta.\n      KO oli katsonut selvitetyksi, että kunkin lehmän arvona oli osituksessa ja perinnönjaossa otettava huomioon 3.000 markkaa sekä että A:n saatava isältään oli ollut 9.000 markka, ja jääneen näyttämättä, että A olisi hyväksynyt, että hänen saatavansa G:n pesältä olisi vain 1.440 markkaa.\n      Edellä lausutun perusteella KO oli, hyläten kanteen enemmälti, määrännyt, että pesänjakajan oli oikaistava ositusta ja perinnönjakoa niin, että lehmien arvona otettiin huomioon sanotut 3.000 markkaa ja että A:n saatava G:n kuolinpesältä oli 9.000 markkaa.\n      A ja B toiselta sekä C ja F toiselta puolen olivat saattaneet jutun Rovaniemen HO:n tutkittavaksi. Muutoksenhakemuksessaan A ja B olivat toistaen KO:ssa esittämänsä ja vedoten lisäksi siihen, D ja E olivat KO:ssa myöntäneet kanteen oikeaksi, vaatineet, että H:n ja G:n jälkeen suoritettua ositusta ja perinnönjakoa määrättiin oikaistavaksi myös siten, että heillä testamentinsaajina vahvistettiin olevan oikeus suorittaa H:n muille perillisille Marjomaan tilan osalta tuleva tasinko, johon tilaan H:lla oli ollut vain avio-oikeus, rahassa ja että Marjomaan tila määrättiin jaettavaksi heille puoliksi kummallekin. C ja F olivat vaatineet, että kanne hylättäisiin.\n      HO t. 26.6.1983 oli todennut, että toimitettaessa ositusta H:n jälkeen hänen perillisensä A ja B, C, D sekä E ja F eivät olleet päässeet sopimukseen tasingon suorittamistavasta. Pesänjakajalla oli tällöin ollut oikeus asiasta päättää. Tähän nähden ei myöskään kanteen oikeaksi myöntämistä voitu D:n ja E:n osaltakaan asettaa jutussa ratkaisun perusteeksi.\n      HO oli katsonut jääneen selvittämättä, että A:n saatava G:n kuolinpesältä olisi enemmän kuin KO:n päätöksessä mainittuun ositus- ja jakokirjaan merkitty 1.440 markkaa. Sen vuoksi HO, muuttaen tältä osin KO:n päätöstä, oli määrännyt, että osituksessa ja perinnönjaossa huomioon otettavan A:n saatavan määrän osalta pesänjakajan tekemä ratkaisu jäi voimaan. Muilta osin KO:n päätös jäi pysyväksi, joten pesänjakajan oli oikaistava ositusta ja perinnönjakoa lehmien arvon osalta KO:n määräämin tavoin.\n    \n    \n      KORKEIN OIKEUS\n      Pyytäen valituslupaa A ja B hakivat muutosta HO:n tuomioon. Lupa myönnettiin. C ja F yhteisesti sekä D ja E samoin yhteisesti antoivat heiltä pyydetyt vastaukset muutoksenhakemukseen.\n      KKO t. lausui perusteluinaan:\n      Kun H:n jälkeen ositusta toimitettaessa hänen perillisensä ja samanaikaisesti G:n perillisinä hänen kuolinpesänsä osakkaina olevat A ja B, C, D sekä E ja I eivät kaikki keskenään päässeet sopimukseen siitä, miten G:n kuolinpesän velvollisuus luovuttaa omaisuutta tasinkona H:n kuolinpesälle olisi täytettävä, pesänjakajalla on ollut oikeus HO:n tuomiossa lausutuin tavoin ja vaikutuksin päättää asiasta.\n      A:n saatavan osalta KKO hyväksyi HO:n tuomiosta ilmenevät perustelut.\n      Edellä lausumillaan perusteilla KKO katsoi, ettei ollut syytä muuttaa HO:n tuomion lopputulosta. A ja B velvoitettiin suorittamaan C:lle ja F:lle yhteisesti korvaukseksi heille vastauksen antamisesta KKO:ssa olleista kuluista 1.000 markkaa.\n      \n        Ratkaisuun osallistuneet: oikeusneuvokset Salervo, Saarni-Rytkölä, Ådahl, Nikkarinen ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-12-05"
  ],
  "judgmentNumber": [
    "II217"
  ],
  "date": [
    "1984-02-29"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II217"
  ],
  "year": [
    "1984"
  ],
  "description": [
    "http://data.finlex.fi/voc/kko/swe/07839bca"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}