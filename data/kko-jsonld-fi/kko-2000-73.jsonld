{
  "@id": "sfecli:kko/2000/73",
  "languageVersion": [
    {
      "@id": "sfecli:kko/2000/73/fin",
      "title_fi": [
        "KKO:2000:73"
      ],
      "abstract_fi": [
        "\n    Shekinhaltijan takautumiskanne siirtäjää kohtaan hylättiin shekkilain 41 §:n 1 momentin nojalla, kun maksavapankki oli merkinnyt shekkiin maksamisesta kieltäytymisensä vasta esittämisajan päättymisen jälkeen.\n  "
      ],
      "hasFormat": {
        "@id": "sfecli:kko/2000/73/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Helsingin käräjäoikeudessa\n        Merita Pankki Oyj (jäljempänä pankki) kertoi J & M Martela Oy:tä (jäljempänä yhtiö) vastaan ajamassaan kanteessa, että yhtiö oli 9.9.1996 tuonut pankin lunastettavaksi Allied Irish Bank nimisen pankin 6.9.1996 asettaman 92 000 Suomen markan määräisen shekin. Pankki oli maksettuaan shekin määrän yhtiölle lähettänyt shekin Allied Irish Bankin lunastettavaksi siten, että shekin esittämispäivä oli 11.9.1996. Allied Irish Bank kieltäytyi lunastamasta shekkiä ja merkitsi shekkiin kieltäytymisensä 15.11.1996 sekä shekin esittämispäivän. Kieltäytyminen perustui siihen, että shekki oli varastettu.\n        Pankki katsoi, että kun se oli esittänyt shekin oikeassa ajassa Allied Irish Bankille lunastettavaksi ja Allied Irish Bankin kieltäytyminen oli selvitetty sen shekkiin merkityllä todistuksella, pankki oli varmistanut shekkilain mukaisen takautumisoikeutensa. Mainituilla perusteilla pankki vaati, että yhtiö shekin siirtäjänä velvoitetaan suorittamaan sille shekin pääoma 92 000 markkaa 6 prosentin korkoineen 16.9.1996 alkaen ja toimitusmaksu 100 markkaa.\n      \n      \n        Vastaus\n        Yhtiö kiisti kanteen. Pankki oli menettänyt takautumisoikeutensa yhtiötä vastaan, koska se ei ollut määräajassa suorittanut shekkilain 41 §:n edellyttämällä tavalla protestia tai siihen verrattavaa toteamista ennen shekin esittämisajan päättymistä. Shekinhaltijalle oli laissa säädetty ehdoton määräaika toteamisen toimittamiselle. Kieltäytyminen oli kokonaisuudessaan kieltäytymismerkintöineen selvitettävä esittämisajassa.\n        Yhtiö katsoi, että shekkilain 41 §:n mukaan protestiin verrattava toteaminen olisi tullut tehdä esittämisajan kuluessa eli viimeistään 26.9.1996. Allied Irish Bankin leiman mukaan kieltäytyminen oli merkitty shekkiin 15.11.1996. Pankki ei ollut noudattanut shekkilain 41 §:ssä säädettyä määräaikaa, minkä vuoksi takautumiskanteen edellytykset puuttuivat.\n      \n      \n        Käräjäoikeuden tuomio 20.5.1998\n        Käräjäoikeus lausui, että pankki oli shekinhaltijana esittänyt shekin oikeassa ajassa maksavallepankille Allied Irish Bankille. Shekinhaltijan takautumisoikeus edellytti esittämisen lisäksi, että maksavanpankin kieltäytyminen lunastamasta shekkiä selvitettiin shekkilain 40 §:ssä säädetyllä tavalla. Tässä tapauksessa pankki oli käyttänyt selvittämistoimena 40 §:n 2 kohdan yksityistä protestia. Sen mukaan kieltäytyminen shekin lunastamisesta oli selvitettävä maksavanpankin shekkiin merkityllä todistuksella, joka oli päivätty ja jossa mainittiin myös esittämispäivä. Kieltäytymistodistuksen oli siis oltava itse shekkiasiakirjassa.\n        Pankin velvollisuutena oli suorittaa shekkilaissa säädetyt shekkitoimet takautumisoikeutensa säilyttämiseksi. Shekkilain 41 §:n mukaan shekinhaltijan oli hankittava 40 §:ssä tarkoitettu selvitys kieltäytymisestä maksavaltapankilta. Selvitys oli hankittava ennen esittämisajan päättymistä. Milloin shekki oli esitetty maksettavaksi vasta määrätyn ajan viimeisenä päivänä, voitiin selvitys hankkia vielä seuraavana arkipäivänä.\n        Shekin esittämisaika oli päättynyt 26.9.1996, mihin ajankohtaan mennessä shekkilain 41 §:n mukainen protestiin verrattava toteaminen olisi tullut tehdä. Allied Irish Bank oli antanut shekkilain 40 §:n 2 kohdassa tarkoitetun shekkiin merkityn kieltäytymistodistuksen vasta 15.11.1996. Koska kieltäytyminen oli selvitetty vasta esittämisajan jälkeen, pankki oli shekkilain 41 §:n perusteella menettänyt takautumisoikeutensa.\n        Mainituilla perusteilla käräjäoikeus hylkäsi kanteen.\n        Asian on ratkaissut käräjätuomari Santanen.\n      \n      \n        Helsingin hovioikeuden tuomio 23.2.1999\n        Pankki valitti hovioikeuteen ja vaati kanteensa hyväksymistä eräin korkoa koskevin muutoksin. Hovioikeus ei muuttanut käräjäoikeuden tuomiota.\n        Asian ovat ratkaisseet hovioikeuden jäsenet Ritola, Niemelä ja Juusela. Esittelijä Ari Siltama.\n      \n    \n    \n      MUUTOKSENHAKU KORKEIMMASSA OIKEUDESSA\n      Pankille myönnettiin valituslupa. Pankki vaati valituksessaan hovioikeuden tuomion kumoamista ja kanteensa hyväksymistä.\n      Yhtiö vastasi valitukseen ja vaati sen hylkäämistä.\n    \n    \n      KORKEIMMAN OIKEUDEN RATKAISU\n      \n        Perustelut\n        Merita Pankki Oyj on 9.9.1996 lunastanut asiakkaaltaan J & M Martela Oy:ltä 92 000 Suomen markan määräisen shekin, johon asettajaksi ja maksavaksi oli merkitty Allied Irish Bank. Merita Pankki Oyj on 11.9.1996 esittänyt shekin maksavanpankin lunastettavaksi. Allied Irish Bank on kieltäytynyt lunastamasta shekkiä, koska shekki oli varastettu. Pankki on merkinnyt kieltäytymisensä shekkiin 15.11.1996. Asiassa on kysymys shekinhaltijan takautumiskanteesta siirtäjää kohtaan shekkilain 40 §:n perusteella.\n        Shekkilain 40 §:n mukaan shekin haltijan takautumisoikeus edellyttää, että shekki on esitetty maksavallepankille oikeassa ajassa ja että maksamisesta kieltäytyminen on selvitetty. Pankin käytettyä niin sanottua yksityistä protestia maksamisesta kieltäytyminen on selvitettävä shekkilain 40 §:n 2 kohdassa säädetyllä tavalla eli maksavanpankin shekkiin merkityllä ja päivätyllä todistuksella, jossa esittämispäivä on merkitty.\n        Shekkilain 41 §:n mukaan protesti tai siihen verrattava yksityinen toteaminen on toimitettava ennen esittämisajan päättymistä. Milloin shekki on esitetty maksettavaksi vasta esittämisajan viimeisenä päivänä, protesti tai siihen verrattava toteaminen voidaan toimittaa vielä seuraavana arkipäivänä.\n        Shekki on asetettu 6.9.1996 ja esitetty 11.9.1996. Näin ollen protestiin verrattava yksityinen toteaminen olisi tullut toimittaa viimeistään 26.9.1996 päättyneessä esittämisajassa. Shekkilain esitöiden mukaan määräaikavaatimus koskee myös shekkilain 40 §:n 2 kohdassa tarkoitettua maksavanpankin todistusta. Kun Allied Irish Bank on merkinnyt maksamisesta kieltäytymisensä shekkiin vasta 15.11.1996 eli esittämisajan jälkeen, Merita Pankki Oyj on shekkilain 41 §:n 1 momentin perusteella menettänyt takautumisoikeutensa.\n      \n      \n        Tuomiolauselma\n        Hovioikeuden tuomion lopputulosta ei muuteta.\n        Asian ovat ratkaisseet presidentti Heinonen sekä oikeusneuvokset Nikkarinen, Wirilander, Möller ja Tulokas. Esittelijä Eeva-Liisa Sarvilinna-Heimonen.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:2000:73"
  ],
  "contributor": [
    "http://data.finlex.fi/person/1e03911a"
  ],
  "description": [
    "http://data.finlex.fi/voc/kko/fin/c29708ea",
    "http://data.finlex.fi/voc/kko/swe/060bf2d5"
  ],
  "judgmentNumber": [
    "73"
  ],
  "date": [
    "2000-02-15"
  ],
  "issued": [
    "2000-06-20"
  ],
  "creator": [
    "http://data.finlex.fi/common/KKO"
  ],
  "year": [
    "2000"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "contributor": {
      "@id": "dcterms:contributor",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}