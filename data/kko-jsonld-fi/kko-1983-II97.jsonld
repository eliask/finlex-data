{
  "@id": "sfecli:kko/1983/II97",
  "languageVersion": [
    {
      "@id": "sfecli:kko/1983/II97/fin",
      "title_fi": [
        "KKO:1983-II-97"
      ],
      "abstract_fi": [
        "\n    Ennakonpidätysten ja työnantajan sosiaaliturvamaksujen suorittamisen laiminlyönnin katsottiin ilmenneen sen lääninveroviraston sijaintipaikkakunnalla, jolle ennakonpidätykset ja sosiaaliturvamaksut oli tilitettävä. Syytettä ennakkoperintälain ja työnantajan sosiaaliturvamaksusta annetun lain rikkomisista voitiin siten ajaa myös siinä alioikeudessa, jonka tuomiopiirissä lääninverovirasto sijaitsi.\n  "
      ],
      "hasFormat": {
        "@id": "sfecli:kko/1983/II97/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallinen syyttäjä oli Mikkelin RO:ssa lausunut, että A, B, C, D ja E olivat Mikkelin kaupungissa, A Joroisista olevan X Oy:n toimitusjohtajana 31.1. ja 10.10.1979 välisenä ja hallituksen jäsenenä 31.1.1979 ja 24.1.1980 välisenä aikana, B yhtiön hallituksen jäsenenä 31.1. ja 10.10.1979 välisenä aikana, C 10.10.1979 ja 24.1.1980 välisenä aikana yhtiön hallituksen jäsenenä, D samana aikana yhtiön hallituksen jäsenenä ja osittain myös toimitusjohtajana sekä E 27.12.1979 ja 24.1.1980 välisenä aikana yhtiön toimitusjohtajana jatkuvasti laiminlyöneet ennakkoperintälaissa ja työnantajan sosiaaliturvamaksusta annetussa laissa säädetyt velvollisuudet siten, että he olivat toimitettuaan yhtiön palveluksessa olleilla työntekijöille maksetuista palkoista ennakonpidätykset laiminlyöneet tilittää Mikkelin lääninveroviraston postisiirtotilille ennakonpidätyksiä ja työnantajan sosiaaliturvamaksuja vastaavat määrät taikka jättäneet ennakonpidätykset toimittamatta ja sosiaaliturvamaksut suorittamatta, joiden A:n, B:n, C:n ja D:n laiminlyöntien johdosta oli jäänyt suorittamatta ennakonpidätyksiä 80 606 markkaa ja työnantajan sosiaaliturvamaksuja 20 085 markkaa sekä E:n laiminlyöntien johdosta ennakonpidätyksiä 17 118 markkaa ja työnantajan sosiaaliturvamaksuja 3 556 markkaa. Tämän vuoksi virallinen syyttäjä oli vaatinut syytettyjen tuomitsemista rangaistukseen jatketuista yksin teoin tehdyistä ennakkoperintälain ja työnantajan sosiaaliturvamaksusta annetun lain rikkomisesta.\n      Mikkelin lääninverovirasto oli asianomistajana kuultuna yhtynyt virallisen syyttäjän rangaistusvaatimukseen sekä vaatinut, että A, B, C, D ja E velvoitettaisiin suorittamaan valtiolle vahingonkorvaukseksi, A ja B yhteisvastuullisesti suorittamatta ja toimittamatta jätetyistä ennakonpidätyksistä 39 291 ja suorittamatta jätetyistä sosiaaliturvamaksuista 10 463 markkaa, A, C ja D yhteisvastuullisesti suorittamatta ja toimittamatta jätetyistä ennakonpidätyksistä 32 290 ja suorittamatta jätetyistä sosiaaliturvamaksuista 7 521 markkaa sekä A, C, D ja E yhteisvastuullisesti suorittamatta ja toimittamatta jätetyistä ennakonpidätyksistä 17 118 ja suorittamatta jätetyistä sosiaaliturvamaksuista 3 556 markkaa, kaikki lähes 5 prosentin korkoineen vaatimispäivästä lukien sekä vähennettyinä määrillä, mitkä mahdollisesti saatiin hallinnollisesti perityiksi. Lisäksi lääninverovirasto oli vaatinut kaikilta vastaajilta yhteisvastuullisesti oikeudenkäyntikulujensa korvaamista.\n      Kuultuaan A:ta, B:tä, C:tä, D:tä ja E:tä heihin kohdistetuista vaatimuksista RO p. 14.1.1981 oli lausunut, että X Oy:n, jonka kotipaikka oli Joroisissa ja jonka puolesta syytettyjen oli katsottu toimineen heidän viakseen väitettyjen laiminlyöntien tapahtuessa, toiminta ei ollut osaksikaan tapahtunut Mikkelissä eikä väitettyjen laiminlyöntien ollut katsottava miltään osin tapahtuneen sanotussa kaupungissa. Kun Mikkelin RO oikeudenkäymiskaaren 10 luvun 21 §:n 1 momentin säännökset huomioon ottaen ei siten ollut toimivaltainen ratkaisemaan asiaa, RO oli jättänyt syytteen ja lääninveroviraston vaatimukset tutkimatta.\n      Itä-Suomen HO, jonka tutkittavaksi virallinen syyttäjä ja lääninverovirasto saattoivat jutun, p. 23.3.1982 oli katsonut että, koska A:n, B:n, C:n, D:n ja E:n olisi tullut tilittää Mikkelin lääninverovirastolle valtion postisiirtotilille suorittamatta olevia ennakonpidätyksiä ja työnantajan sosiaaliturvamaksuja vastaavat määrät ja kun niiden rikollisten toimintojen, joihin heidän oli väitetty syyllistyneen tilitysten jäätyä suorittamatta, lopulliset seuraukset näin ollen olivat ilmenneet Mikkelin kaupungissa, ilmoitettujen rikosten tekopaikkana, huomioon ottaen oikeudenkäymiskaaren 10 luvun 23 §:n säännös, voitiin yhtiön kotipaikan Joroisten ohella pitää myös Mikkelin kaupunkia. Sen vuoksi HO oli kumonnut RO:n päätöksen ja palauttanut jutun RO:een.\n      Pyytäen valituslupaa C ja D hakivat muutosta HO:n päätökseen ja vaativat, että HO:n päätös kumottaisiin ja asia jätettäisiin RO:n päätöksen varaan. Lupa myönnettiin. Virallinen syyttäjä ja Mikkelin lääninverovirasto antoivat kumpikin pyydetyn vastauksen.\n    \n    \n      \n      KKO p. tutki jutun.\n      \n        Perustelu\n        C:tä ja D:tä syytettiin jutussa siitä, että he olivat jättäneet suorittamatta Mikkelin lääninverovirastolle X Oy:n maksamista palkoista pidätettyjä tai pidätettäviä veroja sekä noiden palkkojen perusteella suoritettavia työnantajan sosiaaliturvamaksuja. Ennakkoperintäasetuksen 30 §:n 1 momentin ja työnantajan sosiaaliturvamaksusta annetun asetuksen 5 §:n 1 momentin mukaan ennakonpidätykset ja sosiaaliturvamaksut olisi tullut suorittaa Mikkelin lääninverovirastolle sen postisiirtotilille. Joroisissa harjoitetun liiketoiminnan yhteydessä tapahtuneiden maksun laiminlyöntien johdosta tilitysilmoitukset suoritettavista ennakonpidätyksistä ja sosiaaliturvamaksuista olivat jääneet saapumatta lääninverovirastolle Mikkelin kaupunkiin. Näin ollen voitiin katsoa, että syytteessä tarkoitettu laiminlyönti oli toteutunut ja rikos tehty myös Mikkelissä. Mikkelin RO oli siten oikeudenkäymiskaaren 10 luvun 21 §:n 1 momentin nojalla oikea tuomioistuin tutkimaan syytettä.\n      \n      \n        Päätöslauselma\n        HO:n päätöksen lopputulosta ei muutettu. Mikkelin RO:n tuli viipymättä ottaa juttu ilmoituksetta uudelleen käsiteltäväkseen ja, huomioon ottaen palauttamisen syy, siinä laillisesti menetellä.\n        \n          Ratkaisuun osallistuneet: oikeusneuvokset Jalanko, Nybergh ja Aro sekä ylimääräiset oikeusneuvokset Roos ja Hagman\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II97"
  ],
  "description": [
    "http://data.finlex.fi/voc/kko/fin/044d7126",
    "http://data.finlex.fi/voc/kko/swe/4abf5a55"
  ],
  "judgmentNumber": [
    "II97"
  ],
  "date": [
    "1983-03-22"
  ],
  "issued": [
    "1983-06-28"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}