{
  "@id": "sfecli:kko/1982/I3",
  "languageVersion": [
    {
      "@id": "sfecli:kko/1982/I3/fin",
      "title_fi": [
        "KKO:1982-I-3"
      ],
      "abstract_fi": [
        "\n    Rikoslain 2 luvun 16 §:ssä tarkoitettua taloudellista hyötyä ei voinut rikoslain 3 luvun 5 §:n 3 mom:n tai tieliikennelain 9 a §:n 1 mom:n nojalla jättää tuomitsematta valtiolle menetetyksi.\n    Ään\n  "
      ],
      "hasFormat": {
        "@id": "sfecli:kko/1982/I3/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallinen syyttäjä oli Toijalan KO:ssa vaatinut A:lle rangaistusta siitä, että A oli, paitsi 1965 - 11.6.1969, josta enää ei ollut kysymys, 12.6.1969 - 1977 Viialassa harjoittanut omistamallaan traktorilla ja siihen kytketyllä tyhjennyslaitteella likakaivojen tyhjennystä sekä loan ja muiden jätteiden kuljetusta ilman ammattimaisen moottoriajoneuvoliikenteen harjoittamiseen tarvittavaa lupaa. Lisäksi virallinen syyttäjä oli vaatinut A:n tuomitsemista menettämään rikoksen tuottaman hyödyn valtiolle.\n      Kuultuaan A:ta häneen kohdistetuista vaatimuksista KO p. 19.3.1979 oli katsonut että, koska A:n harjoittamassa toiminnassa likakaivojen tyhjennysten osuus oli huomattavasti suurempi kuin jätteiden ja loan kuljetusten osuus, A:n toiminta ei ollut ammattimaista moottoriajoneuvoliikenteen harjoittamista. Sen vuoksi KO oli hylännyt syytteen.\n      Turun HO, jonka tutkittavaksi virallinen syyttäjä oli saattanut jutun uudistaen KO:ssa esittämänsä vaatimukset, p. 10.3.1981 oli katsonut selvitetyksi, että A oli vuosina 1965 -1977 Viialassa korvausta vastaan harjoittanut likakaivojen tyhjennystä sekä loan ja jätteiden kuljetusta omistamallaan traktorilla ja siihen kytketyllä tyhjennyslaitteella. Osa kuljetuksista oli tapahtunut suljetulla tehdasalueella, osa tieliikennelaissa tarkoitetulla tiellä. Tieliikennelain muuttamisesta 6.6. 1969 annetulla, saman kuun 12 päivänä voimaan tulleella lailla oli 29.3.1957 annetun tieliikennelain 5 §:ää muutettu siten, että siitä alkaen loan ja jätteiden kuljettamiseen traktoria käyttäen tieliikennelaissa tarkoitetulla tiellä oli tarvittu liikennelupa. A:lla ei ollut ollut tällaista lupaa ennen kuin 9.5.1978 alkaen. A:n harjoittaman toiminnan pääpaino oli ollut loan ja jätteiden kuljettamisessa paikkaan, missä niistä ei ollut haittaa. Hän oli siten 12.6.1969 alkaen vuoden 1977 loppuun harjoittanut ammattimaista moottoriajoneuvoliikennettä ilman tieliikennelain 5 §:n 3 momentissa edellytettyä lupaa. A:n tästä saaman hyödyn määräksi HO oli muun selvityksen puuttuessa arvioinut, ottaen huomioon, että osa kuljetuksista oli tapahtunut käyttämättä tieliikennelaissa tarkoitettua tietä, hänen itsensä laskemat 5 550 markkaa. Eri vuosina saadun hyödyn määrään katsoen rikos oli kuitenkin vähäpätöinen. Kun liikenne oli alkanut jo ennen kuin se oli tullut luvanvaraiseksi ja kun liikenneluvan tarpeellisuudestakin oli saattanut valita erilaisia käsityksiä ja A oli heti esitutkinnan alettua hakenut ja saanut liikenneluvan, A:n rikos oli johtunut olosuhteet huomioon ottaen anteeksiannettavasta tietämättömyydestä. Yleinen etu ei vaatinut rangaistuksen tuomitsemista. Sen vuoksi HO oli tieliikennelain 9 a §:n 1 momentin nojalla jättänyt A:n hänen viakseen luetusta ammattimaisen moottoriajoneuvoliikenteen harjoittamisesta ilman lupaa rangaistukseen tuomitsematta. Rikoksen tuottaman hyödyn menettämistä koskevalta osalta HO oli katsonut, ettei hyödyn menettäminen saaduksi todetun hyödyn määrää vastaavalta osalta ollut rangaistus, ja sen vuoksi rikoslain 2 luvun 16 §:n nojalla tuominnut A:n menettämään valtiolle rikoksen tuottamana taloudellisena hyötynä 5 550 markkaa.\n      Pyytäen valituslupaa A oli hakenut muutosta HO:n päätökseen. Valituksessaan A oli vaatinut syytteen hylkäämistä tahi, jollei häntä voitaisi katsoa syyttömäksi, myös taloudellisen hyödyn menettämisseuraamuksen tuomitsematta jättämistä tai ainakin sen määrän alentamista 700 markaksi. Valituslupa myönnettiin. Viralliselle syyttäjälle oli varattu tilaisuus vastata hakemukseen.\n    \n    \n      \n      KKO p. 2.12.1982 tutki jutun. Tieliikennelaissa ei ollut menettämisseuraamuksia koskevia erityissäännöksiä. Niissä tapauksissa, joissa tieliikennelain nojalla rangaistavasta rikoksesta oli koitunut taloudellista hyötyä, oli siten sovellettava rikoslain 2 luvun 16 §:n säännöksiä. Tämän lainkohdan mukaan tuomioistuimen oli tuomittava hyöty menetetyksi valtiolle. Kun rikoslain 3 luvun 5 §:n 3 momentti ja tieliikennelain 9 a § 1 momentti koskivat vain rangaistusseuraamusta, ei A:n saamaa taloudellista hyötyä voitu lain mukaan jättää menetetyksi tuomitsematta. Näillä ja muutoin HO:n päätöksessä mainituilla perusteilla KKO katsoi, ettei ollut syytä muuttaa HO:n päätöksen lopputulosta.\n      \n        Eri mieltä olevien jäsenten lausunnot\n        Ylimääräinen oikeusneuvos Ketola: tutkin jutun ja katson, että rikoslain 3 luvun 5 §:n 3 momentin säännös koskee kaikkia rikoslain 2 luvussa rangaistukseksi luettuja seuraamuksia ja niin ollen myös rikoksen tuottaman taloudellisen hyödyn menettämistä. Kun A:n syyksi luettu vähäpätöinen rikos on johtunut HO:n päätöksessä kerrotut olosuhteet huomioon ottaen anteeksi annettavasta tietämättömyydestä eikä yleinen etu vaadi hänen saamansa taloudellisen hyödyn tuomitsemista menetetyksi, harkitsen oikeaksi siten muuttaa HO:n päätöstä, että vapautan A:n hänelle tuomitusta taloudellisen hyödyn menettämisseuraamuksesta.\n        Oikeusneuvokset Riihelä ja Saarni-Rytkölä, kumpikin vuorollaan, olivat samaa mieltä kuin ylimääräinen oikeusneuvos Ketola.\n        Oikeusneuvos Hämäläinen: tutkin jutun ja olen muutoin samaa mieltä kuin ylimääräinen oikeusneuvos Ketola mutta katson, että yleinen etu, siitä huolimatta että A:n syyksi luettu menettely on johtunut HO:n päätöksessä kerrotut olosuhteet huomioon ottaen anteeksi annettavasta tietämättömyydestä, teon laatu huomioon ottaen vaatii A:n saaman taloudellisen hyödyn menetetyksi tuomitsemista. Tällä ja muutoin HO:n mainitsemilla perusteilla päädyn KKO:n päätöslauselmasta ilmenevään lopputulokseen.\n        Oikeusneuvos Portin: olen samaa mieltä kuin ylimääräinen oikeusneuvos Ketola. Kantani perusteluksi esitän lisäksi seuraavaa. Rikoksen tuottaman hyödyn tuomitsemisesta menetetyksi säädetään rikoslain 2 luvun 16 §:ssä. Sanotun luvun otsikkona on \"Rangaistuksesta\" ja luvun viimeisessä eli 18 §:ssä lausutaan \"Muutamissa tapauksissa käytetään rikoksen rangaistukseksi muitakin kuin nyt sanotuita seurauksia, sen mukaan kuin siitä tässä laissa säädetään\". Lain sanamuoto ei siis estä pitämästä menettämisseuraamusta rangaistuksena rikoslain mielessä. Hallitusmuodon 29 §:n 1 momentin mukaan tasavallan presidentti voi armoa antamalla kumota rangaistuksen tahi lieventää sitä ja vakiintuneen käytännön mukaan myös menettämisseuraamus voidaan poistaa armahduksella. Mielestäni ei ole olemassa asiasyitä, joiden perusteella tuomioistuimet eivät saisi soveltaa rikoslain 3 luvun 5 §:n 3 momentin säännöstä menettämisseuraamukseen. Vahingonkorvauslain 2 luvun 1 §:n 2 momentin mukaan vahingonkorvauksen määrää voidaan sovitella lainkohdassa mainituin edellytyksin. Ilmeisesti kohtuutonta sopimusehtoakin voidaan sovitella. Katson, ettei valtion konfiskaatiovaatimus ole vahvemman suojan tarpeessa kuin yksityisten kansalaisten sopimukseen tai vahinkotapahtumaan perustuvat oikeudet.\n        Presidentti Olsson oli samaa mieltä kuin oikeusneuvos Portin.\n        Oikeusneuvokset Ådahl, Manner ja Leivonen, kukin vuorollaan, olivat samaa mieltä kuin oikeusneuvos Hämäläinen.\n        Oikeusneuvos Miettinen: elinkeinon harjoittamisen oikeudesta 29.9.1919 annetun lain 3 §:n 17 kohtaan perustuvan tieliikennelain 5 §:n 3 momentin mukaan ammattimaisen moottoriajoneuvoliikenteen harjoittaminen ilman lupaa on erikseen mainittuja poikkeuksia lukuunottamatta kielletty. Tieliikennelain sanottu säännös on osoittautunut käytännössä siinä määrin vaikeaksi soveltaa, etteivät valvontaviranomaisetkaan usein ole pystyneet elinkeinonharjoittajalle ennalta ilmoittamaan, onko lupa tarpeen vai ei.\n        Elinkeinovapauden periaate on tunnustettu Suomessa jo ennen Hallitusmuodon säätämistä, eikä sitä ole tarkoitettu Hallitusmuodossa rajoittaa. Tämän periaatteen pohjalta ja ottaen huomioon myös kansalaisten omaisuuden ja työvoiman suojaa koskevat Hallitusmuodon 6 §:n säännökset elinkeinon harjoittamisen luvanvaraisuutta koskevaa tieliikennelain 5 §:n 3 momenttia on tulkittava suppeasti: kun tätä vapautta ei ole selvin säännöksin rajoitettu, lupa ei ole tarpeen.\n        KKO:n ennakkopäätösten pohjalta on vakiintunut oikeusohje, jonka mukaan lupaa edellyttävästä ammattimaisesta liikenteestä on kuljetettavan tavaran laadusta riippumatta kysymys vain silloin, kun pääpaino on kuljetusten järjestämisessä eikä tavaran kuljettaminen ole ainoastaan elinkeinonharjoittajan muuhun toimintaan liittyvää (esim. KKO 1970 II 3 ja 99, 1974 II 91 sekä 1980 II 38).\n        Katson jääneen näyttämättä, että A:n elinkeinon harjoittamisessa pääpaino olisi ollut kuljetustoiminnassa. Hän ei näin ollen ole syytteessä kerrotulla menettelyllään syyllistynyt luvattomaan ammattimaiseen moottoriajoneuvoliikenteen harjoittamiseen. Tämän vuoksi harkitsen oikeaksi kumota HO:n päätöksen ja jättää asian KO:n päätöksen varaan.\n      \n      \n        Ratkaisuun osallistuneet: oikeusneuvokset Salervo, Jalanko, Heinonen, Mälkki, Takala, Pirkko Surakka, Mörä, Nyberg, Lehtonen, Hiltunen, af Hällström ja Lindholm sekä ylimääräiset oikeusneuvokset Karetie, Pentti Surakka, Paasikoski, Roos, Mäkinen, Rosokivi, Heikkilä ja Lager\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-12-02"
  ],
  "judgmentNumber": [
    "I3"
  ],
  "date": [
    "1982-06-02"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:I3"
  ],
  "year": [
    "1982"
  ],
  "description": [
    "http://data.finlex.fi/voc/kko/swe/9aced753",
    "http://data.finlex.fi/voc/kko/fin/bf8afc1f"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}