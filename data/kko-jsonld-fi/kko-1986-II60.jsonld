{
  "@id": "sfecli:kko/1986/II60",
  "languageVersion": [
    {
      "@id": "sfecli:kko/1986/II60/fin",
      "title_fi": [
        "KKO:1986-II-60"
      ],
      "abstract_fi": [
        "\n    Isä oli samalla lahjakirjalla lahjoittanut Tampereelta ja Pälkäneeltä oleville lapsilleen kaksi Sodankylässä olevaa kiinteistöä, määräalan myös Sodankylässä olevasta kiinteistöstä ja osuuden määräalaan Längelmäellä olevasta kiinteistöstä. Takaisinsaantikanteella lahjoitusta vaadittiin peräytettäväksi isän konkurssipesään.\n    Oikeudenkäymiskaaren 10 luvun säännökset eivät suoranaisesti ratkaisseet, voitiinko kanne käsitellä samassa tuomioistuimessa. Kun tarkoituksenmukaisuussyyt ja asianosaisten etu perustelivat yhteistä käsittelyä ja vastaajat kiinteistöjen osalta oikeudenkäymiskaaren 10 luvun 14 §:n mukaan olivat velvolliset vastaamaan kanteeseen Sodankylän kihlakunnanoikeudessa, kanne voitiin myös määräalan ja määräalan osuuden osalta käsitellä siellä.\n    Ks. KKO:1988:116\n  "
      ],
      "hasFormat": {
        "@id": "sfecli:kko/1986/II60/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Sodankylän kihlakunnanoikeudessa\n        Luopioisten kihlakunnanoikeus oli 20.11.1984 asettanut Hämeen lääninveroviraston 23.10.1984 tekemästä hakemuksesta Pälkäneeltä olevan metsäteknikko A:n konkurssiin. Valvonta tässä konkurssissa oli tapahtunut 18.3.1985. Tammikuun 11 päivänä 1984 allekirjoitetulla lahjakirjalla A oli lahjoittanut lapsilleen, B:lle, syntynyt 3.4.1964, C:lle, syntynyt 16.3.1969, D:lle, syntynyt 24.2.1971, E:lle, syntynyt 19.12.1972 ja F:lle, syntynyt 4.8.1974, yhteisesti omistettavaksi Sodankylän kunnan Sattasen kylässä olevasta Takala-nimisestä tilasta RN:o 4:5 noin 9,24 hehtaarin määräalan ja lahjoittajan omistaman osuuden Längelmäen kunnan Löytäneen kylässä olevaan Arola-nimiseen tilaan RN:o 1:38 kuuluvasta noin 24 hehtaarin suuruisesta määräalasta sekä Sodankylän kunnan Syväjärven kylässä olevan Korhonen-nimisen tilan RN:o 20:20 ja Sodankylän kunnan Luusuan kylässä olevan Alaniemi-nimisen tilan RN:o 1:4. Lahjakirjan mukaan lahjan saajat eivät olleet suorittaneet lahjoitetusta omaisuudesta mitään vastiketta ja olivat saaneet omaisuuden lahjakirjan allekirjoituspäivänä vapaana kaikista rasituksista. Lahjan oli alaikäisten lasten puolesta ottanut vastaan heille määrätty uskottu mies.\n        A oli edellä kerrotuin tavoin lahjoittamalla hukannut sen arvoista omaisuutta, että velkojille oli siitä tullut tuntuva vahinko ja ennen konkurssin alkamista oli kulunut enintään vuosi siitä, kun lahjoittaminen tapahtui tai kiinteälle omaisuudelle haettiin lainhuutoa. Tällä perusteella lääninverovirasto konkurssivelkojana on vaatinut, että konkurssisäännön 46 §:n b ja g kohdan nojalla edellä kerrottu lahja määrätään peräytyväksi ja omaisuus palautettavaksi konkurssipesään.\n        Haaste on annettu tiedoksi B:lle 6.2.1985 ja alaikäisten vastaajien uskotulle miehelle asianajaja X:lle 12.4.1985 sekä A:n konkurssipesän toimitsijamiehelle 17.4.1985.\n      \n      \n        Kihlakunnanoikeuden päätös 26.4.1985\n        Kihlakunnanoikeus on ensin tutkinut B:n ja hänen myötäpuoltensa väitteen, ettei Sodankylän kihlakunnanoikeus olisi toimivaltainen käsittelemään kannetta Sodankylän kunnan Sattasen kylässä Takalan tilasta RN:o 4:5 lahjoitetun määräalan eikä Längelmäen kunnan Löytäneen kylässä Arolan tilasta RN:o 1:38 lahjoitetun määräalan, josta sittemmin on muodostettu tila Jylhynmäki RN:o 1:107, osuuden osalta. Kihlakunnanoikeus on, koska lahjoitukset oli tehty samalla lahjakirjalla ja koskei, kun tässä samassa asiassa oli useampi osallinen, siitä voitu muutoin saada tarkoin selvää, elleivät he olleet yhtäaikaa samassa paikassa vastaamassa, oikeudenkäymiskaaren 10 luvun 7 §:n nojalla hylännyt väitteen.\n        Pääasian osalta on katsottu selvitetyksi, että A, jonka Luopioisten kihlakunnanoikeus oli 20.11.1984 Hämeen lääninveroviraston 23.10.1984 tekemästä hakemuksesta asettanut konkurssiin, oli 11.1.1984 tehdyllä lahjakirjalla lahjoittanut lapsilleen B:lle, C:lle, D:lle, E: ja F:lle yhteisesti Sodankylän kunnan Syväjärven kylässä sijaitsevan Korhosen tilan RN:o 20:20 ja Sodankylän kunnan Luusuan kylässä sijaitsevan Alaniemen tilan RN:o 1:4 sekä määräalan Takalan tilasta RN:o 4:5 Sodankylän kunnan Sattasen kylässä ja osuutensa määräalaan Arolan tilasta RN:o 1:38, josta sittemmin oli muodostettu Jylhänmäen tila RN:o 1:107 ja joka sijaitsi Längelmäen kunnan Löytäneen kylässä, vastikkeetta. Tällä teollaan A oli hukannut sen arvoista omaisuutta, että velkojille oli siitä aiheutunut tuntuvaa vahinkoa ja lahjoittamisesta tai siitä, kun kiinteälle omaisuudelle haettiin lainhuuto, oli kulunut enintään vuosi konkurssin alkamiseen. Sen vuoksi kihlakunnanoikeus on konkurssisäännön 46 §:n b ja g kohtien nojalla määrännyt sanotulla lahjakirjalla tapahtuneet lahjoitukset peräytyväksi A:n konkurssipesään.\n        B ja X uskotun miehen toimessaan ovat hakeneet muutosta kihlakunnanoikeuden päätökseen ja vaatineet, että kanne Längelmäen kunnan Löytäneen kylässä sijaitsevan Jylhänmäen tilan RN:o 1:107 ja Sodankylän kunnan Sattasen kylässä sijaitsevasta Takalan tilasta RN:o 4:5 luovutetun määräalan osalta väärässä tuomioistuimessa nostettuna jätetään tutkimatta ja Sodankylän kunnan Syväjärven kylässä sijaitsevan Korhosen tilan RN:o 20:20 ja saman kunnan Luusuan kylässä sijaitsevan Alaniemen tilan RN:o 1:4 osalta hylätään.\n      \n      \n        Rovaniemen hovioikeuden tuomio 4.9.1985\n        Hovioikeus on tuomiossaan sekä tuomioistuimen toimivaltaa että pääasiaa koskevalta osalta jättänyt kihlakunnanoikeuden päätöksen pysyväksi.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      B ja X uskotun miehen toimessaan ovat pyytäneet valituslupaa sekä vaatineet hovioikeudessa esittämiensä vaatimusten hyväksymistä. Valituslupa on myönnetty 29.11.1985. Hämeen lääninverovirasto on antanut pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Oikeudenkäymiskaaren 10 luvun säännökset eivät suoranaisesti ratkaise, voidaanko kanne luovutettujen tilojen, määräalan ja määräalan osuuden osalta käsitellä samassa tuomioistuimessa eikä siten myöskään sitä, missä tuomioistuimessa tämä voisi tapahtua.\n        Samassa tuomioistuimessa käsittelemistä perustelevat tarkoituksenmukaisuussyyt ja sekä kantajan että vastaajien etu, koska luovutukset perustuvat samaan lahjakirjaan ja vastaajat ovat yhteisesti luovutuksen vastaanottajia.\n        Luovutettujen tilojen osalta vastaajat ovat olleet oikeudenkäymiskaaren 10 luvun 14 §:n mukaan velvollisia vastaamaan kanteeseen Sodankylän kihlakunnanoikeudessa. Sen vuoksi on perusteltua ja tarkoituksenmukaista, että kanne myös luovutetun määräalan ja määräalan osuuden osalta on käsitelty siellä.\n        Pääasian osalta Korkein oikeus katsoo, ettei ole esitetty syytä muuttaa hovioikeuden tuomiota.\n      \n      \n        Tuomiolauselma\n        Hovioikeuden tuomion lopputulos jätetään pysyväksi.\n      \n      \n        Ratkaisuun osallistuneet: oikeusneuvokset Saarni-Rytkölä, Heinonen, Ådahl, Nybergh ja Hiltunen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-05-28"
  ],
  "judgmentNumber": [
    "II60"
  ],
  "date": [
    "1986-01-07"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II60"
  ],
  "year": [
    "1986"
  ],
  "description": [
    "http://data.finlex.fi/voc/kko/fin/65a66102",
    "http://data.finlex.fi/voc/kko/fin/044d7126",
    "http://data.finlex.fi/voc/kko/swe/4abf5a55",
    "http://data.finlex.fi/voc/kko/swe/eb0f3525",
    "http://data.finlex.fi/voc/kko/swe/466a9438",
    "http://data.finlex.fi/voc/kko/fin/c4f065cb"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}