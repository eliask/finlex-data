{
  "@id": "sfecli:kko/1981/II76",
  "languageVersion": [
    {
      "@id": "sfecli:kko/1981/II76/fin",
      "title_fi": [
        "KKO:1981-II-76"
      ],
      "abstract_fi": [
        "\n    Yhtiön työnjohtajaa vastaan ajetussa rikosjutussa, johon myös yhtiö työnantajana oli haastettu vastaajaksi, edellinen oli tuomittu rangaistukseen yksin teoin tehdyistä työturvallisuuslain säännösten rikkomisesta ja ruumiinvamman tuottamuksesta. Tuomitessaan yhtiön työnantajana suorittamaan vammautuneelle työntekijälle vahingonkorvausta HO oli hylännyt työnjohtajaan kohdistetun korvausvaatimuksen ennenaikaisena. KKO velvoitti työnjohtajan korvaamaan vammautuneen vahingosta kohtuulliseksi harkitun määrän siinä tapauksessa, ettei työnantajan maksettavaksi tuomittuja korvauksia saataisi perityksi.\n  "
      ],
      "hasFormat": {
        "@id": "sfecli:kko/1981/II76/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallinen syyttäjä oli Valkealan KO:ssa vaatinut A:n tuomitsemista rangaistukseen siitä, että A oli 11.6.1975 Kouvolassa toimiessaan oy P:n eräällä työmaalla yhtiön työnjohtajana laiminlyönyt valvoa, että yhtiön työntekijän B:n irroittaessa käsihiomakonetta käyttäen betonirakennelmasta näytepaloja koneessa olisi käytetty siihen sopivaa katkaisulaikkaa ja että koneessa olisi ollut laikkaan kuuluva suojain, mistä oli ollut seurauksena, että koneessa ollut ylisuuri laikka oli konetta sanotussa irroitustyössä käytettäessä rikkoutunut ja B saanut rikkoutuneesta laikasta sirpaleen kaulaansa, jolloin hän oli loukkaantunut hengenvaarallisesti. B oli yhtynyt syytteeseen sekä lisäksi vaatinut, että A ja yhtiö velvoitettaisiin yhteisvastuullisesti suorittamaan hänelle korvaukseksi, paitsi lääkärinlausunnosta 52 markkaa 80 penniä ja poliklinikkamaksusta 13 markkaa, kivusta ja särystä 22 000 markkaa sekä pysyvästä viasta ja haitasta 57 400 markkaa, kaikki määrät korkoineen.\n      Kuultuaan A:ta ja yhtiötä esitetyistä vaatimuksista KO p. 14.5.1976 oli lausunut selvitetyksi, että A oli syyllistynyt siihen, mistä hänelle oli vaadittu rangaistusta. KO oli sen vuoksi, huomioon ottaen että B:n saama vamma ei ollut vähäinen, työturvallisuuslain 9 §:n 1 momentin, 29 §:n 1 momentin, 30 §:n ja 49 §:n 1 momentin sekä rikoslain 21 luvun 10 §:n ja 7 luvun 1 §:n nojalla tuominnut A:n yksin teoin tehdyistä työturvallisuuslain säännösten rikkomisesta ja ruumiinvamman tuottamuksesta 30:een 15 markan määräiseen päiväsakkoon eli maksamaan sakkoa 450 markkaa. Lisäksi KO oli, huomioon ottaen B:n oman osuuden aiheutuneeseen vahinkoon, velvoittanut vahingonkorvauslain 3 luvun 1 §:n nojalla yhtiön suorittamaan B:lle korvaukseksi lääkärinlausunnosta 52 markkaa 80 penniä, poliklinikkamaksusta 13 markkaa, kivusta ja särystä 3 000 markkaa sekä pysyvästä viasta ja haitasta 15 000 markkaa eli yhteensä 18 065 markkaa 80 penniä 5 prosentin korkoineen 14.5.1976 lukien kuin myös velvoittanut A:n yhteisvastuullisesti yhtiön kanssa suorittamaan B:lle sanotusta korvauksesta sen määrän, jota ei voitu saada yhtiöltä.\n      Itä-Suomen HO, jonka tutkittavaksi asianosaiset olivat saattaneet jutun, p. 13.11.1979, todeten yhtiön haastetun juttuun vastaajaksi, lausunut selvitetyksi, että B oli ilmoitetussa tilaisuudessa irroittaessaan A:n määräyksestä KO:n päätöksessä todetuin tavoin työsuojelumääräysten vastaisella käsihiomakoneella betonirakenteisesta seinäelementistä näytepaloja saanut rikkoutuneesta laikasta sirpaleen kaulaansa ja sen seurauksena vasemmanpuoleisen halvauksen, josta hänelle oli jäänyt jäljelle huimausta, päänsärkyä ja rasituksen yhteydessä esiintyvää vasemman puolen heikkoutta. B oli näiden syiden sekä hänen sairastamansa yleisen verisuonten kalkkeuman ja korkean ikänsä takia siirretty pysyvästi työkyvyttömyyseläkkeelle. Työtapaturman välittömästi aiheuttama haitta-aste oli 50 prosenttia. B ei ollut näytetty omalla menettelyllään siten myötävaikuttaneen hänelle aiheutuneeseen vahinkoon, että vahingonkorvausta olisi sen vuoksi soviteltava. B:n vahinkona oli pidettävä KO:n päätöksessä mainitsemia määriä. Kun A ei ollut aiheuttanut B:n loukkaantumista tahallaan, hän oli vahingonkorvauslain 6 luvun 2 §:n mukaan vastuussa B:lle aiheutuneista vahingoista vain siitä määrästä, jota ei voitu saada sanotusta vahingosta mainitun lain 3 luvun 1 §:n 1 momentin mukaan vastuussa olevalta A:n työnantajalta eli edellä mainitulta yhtiöltä. Näin ollen A:han kohdistettu vahingonkorvausvaatimus oli ennenaikainen. Näillä ja muutoin KO:n mainitsemilla perusteilla HO oli jättänyt asian KO:n päätöksen varaan muutoin paitsi että B:n A:ta vastaan esittämät korvausvaatimukset hylättiin ennenaikaisina ja A vapautettiin hänelle B:hen nähden tuomitusta korvausvelvollisuudesta. B:lle jutussa tuomitut korvaukset jäivät siten yhtiön yksin suoritettaviksi.\n      B ja yhtiö pyysivät lupaa hakea muutosta HO:n päätökseen ja lupahakemuksiinsa sisällyttivät muutoksenhakemukset.\n    \n    \n      KORKEIN OIKEUS\n      KKO p. suostui muutoksenhakulupa-anomuksiin, tutki jutun ja katsoi, ettei ollut esitetty syytä muuttaa HO:n päätöstä muulla tavoin kuin että, koska A oli vastuussa B:lle laiminlyönnillään aiheuttamastaan vahingosta vahingonkorvauslain 4 luvun 1 §:n 1 momentissa säädettyjen perusteiden mukaisesti ja hän sanotun lain 6 luvun 2 §:n nojalla oli velvollinen suorittamaan mainituin tavoin määräytyvästä korvauksesta määrän, jota ei saatu perityksi työnantajalta eli oy P:ltä, ja kun B:n A:han kohdistama vahingonkorvausvaatimus siihen nähden, että sekä A että yhtiö oli haastettu juttuun vastaajiksi, ei ollut ennenaikainen, A velvoitettiin suorittamaan B:lle HO:n tälle määräämästä vahingonkorvauksesta, huomioon ottaen vahingon suuruus, teon laatu, A:n asema ja muut olosuhteet, kohtuullisiksi harkitut 5 000 markkaa 5 prosentin korkoineen 14.5.1976 lukien, mutta vain siinä tapauksessa, että korvausta ei saatu perityksi yhtiöltä.\n      \n        Ratkaisuun osallistuneet: oikeusneuvokset Salervo, Portin ja Nikkarinen sekä ylimääräiset oikeusneuvokset Surakka ja Winqvist\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II76"
  ],
  "judgmentNumber": [
    "II76"
  ],
  "date": [
    "1980-08-26"
  ],
  "issued": [
    "1981-06-10"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}