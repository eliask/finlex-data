{
  "@id": "sfecli:kko/1992/186",
  "languageVersion": [
    {
      "@id": "sfecli:kko/1992/186/fin",
      "title_fi": [
        "KKO:1992:186"
      ],
      "abstract_fi": [
        "\n    Tosiasiallisen omistusoikeutensa perusteella isä vaati tyttärensä nimiin ostetun ja tämän sittemmin veljelleen lahjoittaman kiinteistön lahjoituksen julistamista pätemättömäksi. Kanne jätettiin tutkimatta asiavaltuuden puuttumisen vuoksi, kun kanteessa ei vaadittu isän omistusoikeuden vahvistamista eikä tyttären saannon julistamista pätemättömäksi\n    Ään.\n  "
      ],
      "hasFormat": {
        "@id": "sfecli:kko/1992/186/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Kuhmon kihlakunnanoikeudessa\n        A on B:lle 6.2.1989 tiedoksi annetun haasteen nojalla lausunut, että hän oli tyttärensä C:n valtuuttamana 25.4.1979 päivätyllä lahjakirjalla lahjoittanut Kuhmon kaupungin Saunajärven kylässä olevan Nivaniemen tilan RN:o 34:1 ja siihen liitetyn, metsähallitukselta 13.10.1977 ostetun määräalan pojalleen B:lle. Lahjoitukseen oli ryhdytty sen vuoksi, että C oli tuolloin hakemassa valtion aravalainaa asumista varten eikä voinut omistaa kiinteää omaisuutta täyttääkseen lainansaannin ehdot. Luovutukselle oli sovittu ehdoiksi, että B sitoutui myymään heti tilan täydestä hinnasta, kun tilan tosiasiallinen omistaja eli A ei enää kyennyt pitämään tilaa, ja että saatu kauppahinta tuli kokonaisuudessaan hänelle.\n        C oli puolestaan ostanut tilan ja määräalan A:n varoilla ja tämän lukuun. Tila oli hankittu muodollisesti C:n nimiin, koska A oli luullut, ettei hän Englannissa asuvana voinut omistaa kiinteää omaisuutta Suomessa. Tämän vuoksi myös lahjakirja oli tehty B:lle. B, joka oli ollut tietoinen kaikista näistä järjestelyistä, oli sittemmin kieltäytynyt myymästä tilaa ja vedonnut omistusoikeuteensa.\n        B oli lahjoituksessa käyttänyt hyväkseen A:n ja C:n pulaa ja ymmärtämättömyyttä. Hän oli ollut tietoinen olosuhteista, joissa lahjoitus oli tehty. Sen vuoksi hänen oli kunnian vastaista ja arvotonta vedota tuohon oikeustoimeen.\n        Kerrotuilla perusteilla A on vaatinut, että lahjoitus julistetaan pätemättömäksi ja puretaan varallisuusoikeudellisista oikeustoimista annetun lain 31 ja 33 §:n nojalla sekä että B velvoitetaan korvaamaan hänen oikeudenkäyntikulunsa korkoineen.\n        Lisäksi A on katsonut, että hänen oikeudelle jättämänsä C:n antama, asianajovaltakirjaksi otsikoitu asiakirja tuki hänen kannettaan. Tuossa asiakirjassa C oli valtuuttanut A:n asiamiehen esiintymään puolestaan kihlakunnanoikeudessa ja uudistanut asiassa oikeudessa aikaisemmin esittämänsä.\n        C:tä oli ennen valtakirjan oikeudelle antamista kuultu kihlakunnanoikeudessa kuultavan ominaisuudessa. Tuolloin C oli kertonut, että tilan ostoon tarkoitetut rahat olivat olleet A:n rahoja. B:tä oli pyydetty mukaan järjestelyihin, jotta C olisi saanut aravarahoituksen. C oli myös toistanut aikaisemmin antamansa poliisikuulustelukertomuksen, jossa hän oli kertonut, että tilan kauppakirja oli tehty hänen nimiinsä, vaikka A oli tilan omistaja. Tilan lahjoituksen yhteydessä oli sovittu yhteisesti, että tila oli edelleen A:n omistama.\n      \n      \n        B:n vastaus\n        B on vastustanut kannetta ja vaatinut korvausta oikeudenkäyntikuluistaan korkoineen. Kanne tuli jättää tutkimatta tai joka tapauksessa hylätä. Koska C oli ollut lahjoittajana kiinteistön luovutuksessa, ei A:lla ollut asiassa puhevaltaa.\n      \n      \n        Kihlakunnanoikeuden päätös 28.9.1989\n        Jutussa esitetyn todistelun perusteella oli selvitetty, että Nivaniemen tila ja siihen liitetty määräala oli ostettu 1.8.1974 A:n varoilla C:n nimiin. Tämän vuoksi kihlakunnanoikeus on katsonut, että A:lla oli puhevalta jutussa.\n        C oli 1.8.1974 45 000 markalla ostanut Nivaniemen tilan isänsä A:n varoilla mutta omiin nimiinsä. Lainhuudon tilaan C oli saanut 25.7.1975. Syynä menettelyyn oli ollut A:n virheellinen käsitys siitä, ettei hän pysyvästi Englannissa asuvana Suomen kansalaisena voinut hankkia nimiinsä kiinteää omaisuutta Suomesta.\n        Vuonna 1979 C:n tarkoituksena oli ollut ostaa aravalainoitettu asunto-osake. Kun tuolloin oli selvinnyt, että kiinteän omaisuuden omistaminen oli esteenä aravalainan saamiselle, C:n, A:n ja B:n kesken oli sovittu sellaisesta menettelystä, että C lahjoitti tilan ja siihen 13.10.1977 metsähallitukselta ostetun määräalan B:lle.\n        A:lle, B:lle ja C:lle oli tullut selväksi, että lahjoitus oli nimellinen ja että todellisena omistajana oli tilan kaupan alunperin rahoittanut A. A oli edustanut C:tä 25.4.1979 tehdyssä lahjoituksessa, jolla Nivaniemen tila ja määräala olivat siirtyneet B:lle. B oli hakenut ja saanut lainhuudon tilaan 5.5.1980.\n        B oli tiennyt, että lahjoitus oli ollut näennäinen eikä todellisuudessa ollut ollut myöskään lahjoitustarkoitusta ja että tilan todellinen omistaja oli ollut A. Näin ollen lahjoitus oli tehty sellaisissa olosuhteissa, että B:n oli kunnian vastaista ja arvotonta vedota oikeustoimeen. Kun B oli ollut tietoinen näistä olosuhteista eikä hänellä siten ollut sellaista saantoa, johon hän saattoi perustaa tilan ja siihen kuuluvan määräalan omistusoikeuden, kihlakunnanoikeus on julistanut pätemättömäksi lahjoituksen, joka oli tehty 25.4.1979 C:n ja B:n välillä ja johon lahjoitukseen kuului Nivaniemen tila ja siihen 13.10.1977 metsähallitukselta ostettu määräala.\n        B on velvoitettu korvaamaan A:n oikeudenkäyntikulut 12 000 markalla.\n      \n      \n        Itä-Suomen hovioikeuden päätös 31.12.1991\n        Hovioikeus, jonka tutkittavaksi B oli valittamalla saattanut asian, on päätöksessään lausunut, että A oli ajanut kannetta B:tä vastaan vaatien, että C:n B:lle tekemä Nivaniemen tilan ja siihen ostetun määräalan lahjoitus julistettaisiin pätemättömäksi. Nivaniemen tilan ja määräalan oli omistanut C, jolle myös oli myönnetty tilaan lainhuuto. A:lla ei ollut puhevaltaa C:n ja B:n keskenään tekemän kysymyksessä olevan oikeustoimen suhteen. Hovioikeus on sen vuoksi kumonnut kihlakunnanoikeuden päätöksen, jättänyt A:n kanteen tutkimatta ja velvoittanut hänet suorittamaan B:lle korvaukseksi oikeudenkäyntikuluista jutussa 11 000 markkaa 16 prosentin korkoineen 31.12.1991 lukien.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 31.3.1992.\n      A on vaatinut hovioikeuden päätöksen kumoamista ja kihlakunnanoikeuden päätöksen pysyttämistä sekä korvausta oikeudenkäyntikuluistaan jutussa korkoineen.\n      B on antanut pyydetyn vastauksen ja vaatinut korvausta vastauskuluistaan korkoineen.\n    \n    \n      KORKEIMMAN OIKEUDEN RATKAISU 18.12.1992\n      \n        Perustelut\n        A ei ole lainhuudon mukaan eikä saantokirjan perusteella Nivaniemen tilan eikä määräalan omistaja. Hän ei kanteessaan vaadi vahvistettavaksi, että hän on tilan ja määräalan omistaja, eikä myöskään C:n saannon julistamista pätemättömäksi. Näin ollen hänellä ei ole puhevaltaa C:n tilan ja määräalan omistajana B:lle tekemän lahjoituksen julistamisesta pätemättömäksi.\n      \n      \n        Päätöslauselma\n        Hovioikeuden päätöksen lopputulosta ei muuteta.\n        A velvoitetaan suorittamaan B:lle korvaukseksi vastauskuluista Korkeimmassa oikeudessa 1 100 markkaa 16 prosentin korkoineen tämän päätöksen antopäivästä lukien.\n        \n          Ratkaisuun osallistuneet: oikeusneuvokset Jalanko, Nikkarinen, Roos, Suhonen (eri mieltä), Tulokas\n        \n      \n      \n        Eri mieltä olevan jäsenen lausunto\n        Oikeusneuvos Suhonen: Kanne perustuu väitteeseen, että Nivaniemen tila ja määräala oli aikanaan ostettu C:n nimiin mutta A:n lukuun, jolla tällä perusteella oli oikeus kiinteistöön, sekä että myös 25.4.1979 tapahtunut lahjoitus C:ltä B:lle oli tapahtunut ehdoin, jotka merkitsivät, että tilan tosiasiallinen omistaja oli A.\n        Kanteessa on siltä osalta kuin siitä täällä on kysymys vaadittu lahjoituksen julistamista varallisuusoikeudellisista oikeustoimista annetun lain 31 ja 33 §:n nojalla pätemättömäksi sillä perusteella, että B oli lahjoituksessa käyttänyt hyväkseen A:n ja C:n pulaa ja ymmärtämättömyyttä sekä että hänen lahjoituksen todellisista olosuhteista tietoisena oli kunnian vastaista ja arvotonta vedota lahjoitukseen.\n        Näin ollen kysymys lahjoituksen pätemättömyydestä väitetyllä perusteella koskee A:n oikeudellista etua ja hänellä on pätemättömyyttä koskevassa asiassa puhevalta.\n        A ei ole kanteessaan vaatinut vahvistettavaksi, että hän on tilan ja määräalan omistaja. Lahjoituksen pätemättömyyttä koskevan vaatimuksen menestyminen merkitsisi, että kiinteistö ja määräala palautuisivat luovuttajalle, mikä merkitsee että ratkaisu vaikuttaa myös tämän oikeusasemaan. Tämän vuoksi pätemättömyyskannetta on ajettava ei ainoastaan omaisuuden saajaa vaan myös sen luovuttajaa vastaan. Näin ollen A:n kannetta ei voida tutkia.\n        Näillä perusteilla päädyn Korkeimman oikeuden päätöslauselmasta ilmenevälle kannalle.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1992-12-18"
  ],
  "judgmentNumber": [
    "186"
  ],
  "date": [
    "1992-10-07"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1992:186"
  ],
  "year": [
    "1992"
  ],
  "description": [
    "http://data.finlex.fi/voc/kko/swe/c2313be7",
    "http://data.finlex.fi/voc/kko/fin/bebc3b91",
    "http://data.finlex.fi/voc/kko/swe/7af24c7a",
    "http://data.finlex.fi/voc/kko/fin/f5d5df42",
    "http://data.finlex.fi/voc/kko/fin/627b8f62",
    "http://data.finlex.fi/voc/kko/swe/9b6c2893"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}