{
  "@id": "sfecli:kko/1983/II139",
  "languageVersion": [
    {
      "@id": "sfecli:kko/1983/II139/fin",
      "title_fi": [
        "KKO:1983-II-139"
      ],
      "abstract_fi": [
        "\n    Rakennuslain 54 §:n mukainen tontinosan lunastusoikeus ei koske voimassa olevan tonttijaon mukaisen rekisteröidyn tontin osan lunastamista.\n  "
      ],
      "hasFormat": {
        "@id": "sfecli:kko/1983/II139/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli Oulun läänin maanmittauskonttorille osoittamassaan hakemuksessa pyytänyt, että hän saisi arvokkaamman tontinosan omistajana lunastaa muun osan Oulun kaupungin III kaupunginosan korttelin 2 tontista N:o 13. Siinä tapauksessa A oli hakemuksessaan muun muassa esittänyt, että hän omisti puolet mainitusta talosta ja tontista ja että toisen puoliskon siitä omisti 5.3.1980 kuolleen C:n kuoleman jälkeen tämän leski B sekä että hän yhdessä C:n kanssa oli 23.8.1975 julkisen kaupanvahvistajan vahvistamalla jakokirjalla jakanut sanotun tontin ja sen jälkeen rakentanut omalle tontinosalleen uuden asuinrakennuksen ja että B:n omistamalla tontinosalla puolestaan sijaitsi vanha asuinrakennus. Maanmittauskonttori oli 26.5.1980 antanut määräyksen A:n näin hakeman toimituksen suorittamiseen. Toimitus oli aloitettu 8.10.1980 pidetyllä kokouksella. B oli toimituksessa vastustanut lunastamista esittäen, että edellä mainittu jakokirja oli tarkoittanut vain hallintarajojen määräämistä, jotta A olisi voinut toteuttaa suunnittelemansa rakennushankkeen. Tontin omistussuhteita se siis ei ollut muuttanut, vaan kumpikin omistaja oli jakokirjan tekemisen jälkeenkin jäänyt omistamaan lainhuutonsa osoittaman murto-osan tontista eli kumpikin siitä puolet, eikä rakennuslain 54 §:n mukaan menettelyä niin ollen voitu tässä tapauksessa käyttää. Siltä varalta, että lunastustoimikunta kuitenkin myöntäisi A:lle tämän pyytämän lunastusoikeuden, B oli esittänyt, että hän lunastamisen vuoksi menettäisi Oulussa olevan asuntonsa ja että korvausta määrättäessä olisi sen vuoksi sovellettava kiinteän omaisuuden ja erityisten oikeuksien lunastuksesta annetun lain 32 §:n mukaista perustetta.\n      Lunastustoimikunta oli 18.11.1980 lopetetuksi julistetussa toimituksessa katsonut, että A omisti arvokkaimman osan kysymyksessä olevasta tontista, ja sen vuoksi päättänyt, että hänellä oli rakennuslain 54 §:n mukaisesti oikeus lunastaa C:n oikeudenomistajain omistama tontinosa. Lunastuksesta johtuvaa korvausasiaa käsitellessään lunastustoimikunta oli katsonut, ettei lunastukseen voitu soveltaa kiinteän omaisuuden ja erityisten oikeuksien lunastuksesta annetun lain 32 §:n mukaista perustetta. Sen vuoksi ja muutoin asiakirjoista lähemmin ilmenevien perustein ja tavoin lunastustoimikunta oli määrännyt A:n suorittamaan C:n oikeudenomistajille lunastuskorvausta kaikkiaan 87 696 markkaa, josta 29 312 markkaa oli korvausta asuin- ja talousrakennuksesta, 1 500 markkaa korvausta muuttokustannuksista ja 56 884 markkaa korvausta maapohjasta 247,32 neliömetrin alalta. Lisäksi lunastustoimikunta oli muun muassa päättänyt, että A:n oli suoritettava B:lle niiden kustannusten, jotka tälle olivat koituneet oikeutensa valvomisesta lunastustoimituksessa, korvauksena kiinteän omaisuuden ja erityisten oikeuksien lunastuksesta annetun lain 82 §:n mukaisesti 2 500 markkaa.\n      Tyytymättömänä toimitukseen B oli valittanut siitä Pohjois-Suomen MO:een. MO:ssa hän oli, toimituksessa esittämänsä perusteet toistaen, pyytänyt A:n lunastusvaatimuksen hylkäämistä ja A:n velvoittamista korvaamaan hänen asiasta aiheutuneet kulunsa. Siltä varalta, että lunastusoikeutta koskeva lunastustoimikunnan päätös kuitenkin vahvistettaisiin, B oli, kiinteän omaisuuden ja erityisten oikeuksien lunastuksesta annetun lain 32 §:ään viitaten, pyytänyt lunastuskorvauksen määräämistä ainakin niin suureksi kuin oli tarpeen vastaavanlaisen oman asunnon hankkimiseen lunastetun tilalle eli 300 000 - 400 000 markaksi ja A:n velvoittamista korvaamaan hänen kulunsa asiasta. Jos MO taas yhtyisi lunastustoimikunnan näkemykseen myös kiinteän omaisuuden ja erityisten oikeuksien lunastuksesta annetun lain 32 §:n tulkinnasta, B oli pyytänyt, että lunastuskorvausta siinä tapauksessa korotettaisiin määräämällä korvaukseksi rakennuksesta 57 502 markkaa ja tontin maapohjasta 80 379 markkaa sekä vahingon korvaukseksi 20 000 markkaa ja että myös korvaus kiinteän omaisuuden ja erityisten oikeuksien lunastuksesta annetun lain 82 §:n mukaisista kustannuksista korotettaisiin 6 000 markaksi.\n      Kuultuaan myös A:ta ja toimitusinsinööriä MO p. 17.2.1982 oli tutkinut jutun ja katsonut, että asianosaiset 23.8.1975 tehdystä jakosopimuskirjasta huolimatta tosiasiallisesti omistivat kysymyksessä olevan tontin edelleen yhteisesti lainhuutojen osoittamien murto-osien mukaisessa suhteessa. Tämän vuoksi ja koskei tuollainen yhteisomistussuhteen purkaminen ollut mahdollista rakennuslain 54 §:n mukaisessa menettelyssä, MO oli kumonnut ja poistanut valituksenalaisen toimituksen muutoin paitsi että lunastustoimikunnan päätös A:n velvollisuudesta suorittaa B:lle kiinteän omaisuuden ja erityisten oikeuksien lunastuksesta annetun lain 82 §:n 1 momentin perusteella 2 500 markan korvaus oli jätetty voimaan. A oli velvoitettu suorittamaan B:lle tarpeellisten oikeudenkäyntikulujen korvaukseksi 1 500 markkaa.\n      A haki muutosta MO:n päätökseen. Hakemuksen johdosta asianomainen toimitusinsinööri ja maanmittaushallitus antoivat kumpikin lausunnon. Selityksen antamiselle varatun määräajan jälkeen B oli toimittanut Oulun läänin maanmittauskonttoriin KKO:lle osoitetun selitykseksi tarkoitetun kirjoituksen.\n    \n    \n      \n      KKO t. jätti huomiotta, mitä B oli esittänyt määräajan jälkeen jättämässään kirjoituksessa ja tutki muutoin jutun. Asiakirjoista ilmeni, että kysymyksessä olevan Oulun kaupungin III kaupunginosan korttelin 2 tontti n:o 13 oli voimassa olevan 4.6.1908 vahvistetun tonttijaon mukaisena merkitty tonttirekisteriin 30.12.1939. A:n hakemus koski näin ollen tonttijaon mukaisen rekisteröidyn tontin osan lunastamista. Rakennuslain 54 §:n mukainen lunastusoikeus ei kuitenkaan koskenut jo rekisteröidyn tontin osaa, eikä A:lla siten ollut oikeutta vaatimansa tontinosan lunastamiseen. Sen vuoksi KKO katsoi, ettei ollut syytä muuttaa MO:n päätöksen lopputulosta.\n      \n        Ratkaisuun osallistuneet: presidentti Olsson, oikeusneuvokset Heinonen ja Ketola sekä ylimääräiset oikeusneuvokset Rosokivi ja Virolainen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II139"
  ],
  "description": [
    "http://data.finlex.fi/voc/kko/fin/017458f6",
    "http://data.finlex.fi/voc/kko/swe/e6dc8656",
    "http://data.finlex.fi/voc/kko/swe/f0563270"
  ],
  "judgmentNumber": [
    "II139"
  ],
  "date": [
    "1983-08-23"
  ],
  "issued": [
    "1983-10-26"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}