{
  "@id": "sfecli:kko/1982/II104",
  "languageVersion": [
    {
      "@id": "sfecli:kko/1982/II104/fin",
      "title_fi": [
        "KKO:1982-II-104"
      ],
      "abstract_fi": [
        "\n    A oli tuomittu rangaistukseen jatketusta törkeästä veropetoksesta, joka koski erään yhtiön verotettavia tuloja vuosilta 1973 - 1978. Uudessa syytteessä hänelle vaadittiin rangaistusta jatketusta törkeästä veropetoksesta sen johdosta, että hän oli sanotun yhtiön vuosien 1973 - 1977 tulojen osalta toisenlaisilla teoilla pidättänyt julkisyhteisöiltä veroa ja maksuja. Aikaisempi tuomio esti A:n tuomitsemisen rangaistukseen viimeksi mainituista teoista. Kun ei ollut OK 31 luvun 9 §:ssä säädettyjä edellytyksiä, aikaisempaa tuomiota ei voitu purkaa. Aikaisempi tuomio ei kuitenkaan estänyt uudessa syytteessä ilmoitetun jatketun yksin teoin tehdyn ennakkoperintälain ja työnantajan sosiaaliturvamaksusta annetun lain säännösten rikkomista koskevan rikoksen lukemista A:n syyksi.\n    Ään\n  "
      ],
      "hasFormat": {
        "@id": "sfecli:kko/1982/II104/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Käsiteltäessä Helsingin RO:ssa vireillä olevaa törkeää veropetosta ynnä muuta koskevaa juttua, jossa syytettynä oli A, oli käynyt ilmi, että A oli RO:n 1.7.1980 julistamalla lainvoiman saaneella päätöksellä tuomittu 1.1.1973 - 1.11.1978 välisenä aikana tehdystä jatketusta törkeästä veropetoksesta 8 kuukauden ehdolliseen vankeusrangaistukseen. Vireillä olevassa jutussa A oli syytteessä heinäkuun 1973 - 24.11.1977 välisenä aikana ilmoitetusta jatketusta törkeästä veropetoksesta sekä 28.11.1973 - 10.1.1978 välisenä aikana ilmoitetusta jatketusta yksin teoin tehdystä ennakkoperintälain ja työnantajan sosiaaliturvamaksusta annetun lain säännösten rikkomisesta. Virallinen syyttäjä oli tässä jutussa katsonut edellä mainitut teot saman rikollisen toiminnan jatkamisena.\n      Koska edellä kerrotun rikoksen, josta A oli jo lainvoimaisesti tuomittu rangaistukseen, saatettiin katsoa olevan saman rikoksen jatkamista nyt käsiteltävänä olevassa asiassa hänen viakseen väitetyn rikollisen menettelyn kanssa, RO oli saattanut asian KKO:n tietoon sellaista toimenpidettä varten, johon asia ehkä antoi aihetta.\n    \n    \n      \n      KKO s. tutki asian ja havaitsi, että A oli Helsingin RO:n 1.7.1980 julistamalla päätöksellä tuomittu rangaistukseen kommandiittiyhtiö X:n vastuunalaisena yhtiömiehenä 1.1.1973 -1.11.1978 tekemästään tahallisesti väärien veroilmoituksen antamisella toteutetusta jatketusta törkeästä veropetoksesta. Vireillä olevassa jutussa oli vaadittu A:n tuomitsemista rangaistukseen jatketusta törkeästä veropetoksesta sen vuoksi, että hän syytteen mukaan oli kommandiittiyhtiö X:n vastuunalaisena yhtiömiehenä vuosina 1973 - 1977 vilpillisesti pidättänyt valtiolta, kunnalta ja seurakunnalta veroa ja maksuja maksaen yhtiön työntekijöille palkkoja toimittamatta ennakonpidätystä ja suorittamatta työnantajan sosiaaliturvamaksuja käyttäen hyväksi ennakonpidätysten ja sosiaaliturvamaksujen välttämiseksi laadittuja kuitteja. Koska 1.7.1980 julistettu rangaistustuomio käsitti yhtiön samoilta vuosilta saamia tuloja koskevat törkeät veropetokset sisältävän jatketun törkeän veropetoksen ja kun edellä mainitut syytteenalaiset teot siten olisivat samaa rikosta, mainittu aikaisempi tuomio esti A:n tuomitsemisen rangaistukseen syytteenalaisista teoista. Koskei ollut oikeudenkäymiskaaren 31 luvun 9 §:ssä säädettyjä edellytyksiä, aikaisempaa tuomiota ei voitu purkaa A:n vahingoksi.\n      Mitä vireillä olevassa jutussa myös jatketusta yksin teoin tehdyistä ennakonperintälain ja työnantajan sosiaaliturvamaksusta annetun lain säännösten rikkomisesta. A:lle vaadittuun rangaistukseen tuli, KKO katsoi, ettei edellä mainittu 1.7.1980 julistettu päätös estänyt näiden tekojen lukemista A:lle syyksi. Viimeksi mainitut teot ja sanotussa päätöksessä tarkoitetut teot saattaisivat tosin muodostaa yhden jatketun rikoksen, mutta kun ei ollut ilmeistä, että tuon päätöksen purkaminen koituisi A:n eduksi, hakemukseen ei voitu suostua näiltäkään osin.\n      Edellä lausutun perusteella KKO oikeudenkäymiskaari 31 luvun 9 §:n 1 momentin 2 kohdan nojalla hylkäsi hakemuksen.\n      \n        Eri mieltä olevan jäsenen lausunto\n        Oikeusneuvos Saarni-Rytkölä: virallinen syyttäjä on Helsingin RO:ssa 21.1.1982 vaatinut A:n tuomitsemisesta rangaistukseen siitä, että tämä oli kommandiittiyhtiö X:n vastuunalaisena yhtiömiehenä heinäkuun 1973 ja 24.11.1977 välisenä aikana pidättänyt vilpillisesti valtiolta, kunnalta ja seurakunnalta veroja ja maksuja maksaen yhtiön työntekijöille palkkoja toimittamatta ennakonpidätystä ja suorittamatta työnantajan sosiaaliturvamaksua käyttäen hyväkseen tarkoitusta varten laadittuja kuitteja sekä 28.11.1973 ja 10.1.1978 välisenä aikana laiminlyönyt toimittaa yhtiön työntekijöilleen maksamista palkoista ennakonpidätyksiä ja suorittaa sosiaaliturvamaksuja, jotka kaikki teot syyttäjä on katsonut saman rikoksen jatkamiseksi. A on Helsingin RO:n 1.7.1980 julistamalla lainvoimaisella päätöksellä tuomittu sanotun kommandiittiyhtiön vastuunalaisena yhtiömiehenä 1.1.1973 ja 1.11.1978 välisenä aikana tekemästään tahallisesti väärien veroilmoitusten antamisella toteutetusta jatketusta törkeästä veropetoksesta. Koska 21.1.1982 esitetyssä syytteessä A:n syyksi väitetyt teot ovat samaa rikosta, josta A on 1.7.1980 lainvoimaisella päätöksellä tuomittu rangaistukseen, tuo päätös estää A:n tuomitsemisen rangaistukseen syytteessä A:n syyksi väitetyistä teoista. Sen vuoksi ja kun mainitun päätöksen purkaminen ei voi johtaa siihen, että A:n syyksi luettuun rikokseen olisi sovellettava olennaisesti ankarampia rangaistussäännöksiä, harkitsen oikeaksi oikeudenkäymiskaaren 31 luvun 9 §:n nojalla hylätä hakemuksen.\n      \n      \n        Ratkaisuun osallistuneet: oikeusneuvokset Takala, Portin ja Lindholm sekä ylimääräinen oikeusneuvos Paasikoski\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II104"
  ],
  "referenceToLegislation": [
    "http://data.finlex.fi/eli/sd/1734/4"
  ],
  "description": [
    "http://data.finlex.fi/voc/kko/fin/82abf8d4",
    "http://data.finlex.fi/voc/kko/swe/b19aab70",
    "http://data.finlex.fi/voc/kko/fin/14b800e9"
  ],
  "judgmentNumber": [
    "II104"
  ],
  "date": [
    "1982-03-10"
  ],
  "issued": [
    "1982-06-29"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}