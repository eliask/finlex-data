{
  "@id": "sfecli:kko/1981/II73",
  "languageVersion": [
    {
      "@id": "sfecli:kko/1981/II73/fin",
      "title_fi": [
        "KKO:1981-II-73"
      ],
      "abstract_fi": [
        "\n    Liikenneonnettomuudessa loukkaantunut 6-vuotias lapsi oli joutunut pitäaikaiseen sairaalahoitoon. Lapsen ainoalle huoltajalle tarpeellisista sairaalassakäynneistä aiheutuneiden kustannusten katsottiin olevan syy-yhteydessä vahinkotapahtumaan. Sen sijaan syy-yhteyden puuttumisen vuoksi hylättiin korvausvaatimus toiselle lapselle äidin sairaalassakäyntien ajaksi järjestetyn kotihoidon aiheuttamista kustannuksista.\n    Ään\n  "
      ],
      "hasFormat": {
        "@id": "sfecli:kko/1981/II73/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Espoon KO p. 3.12.1975 oli lausunut selvitetyksi, että A oli 13.8.1975 Espoon Tapiolassa kuljettanut omistamaansa henkilöautoa Tapiolantietä Hagalundintielle päin ja saavuttuaan Tapiolantien ja Otsolahdentien risteykseen jättänyt noudattamatta risteyksessä palanutta punaista liikennevalo-opastinta, seurauksin että törmäsi autonsa oikealla etukulmalla suojatietä pitkin tietä ylittämään lähteneeseen Leena B:n 6-vuotiaaseen tyttäreen Maija B:hen, seurauksin että tämä sinkoutui jonkin matkaa tielle saaden vakavia vammoja, joita ei ollut pidettävä vähäisinä. Sen vuoksi KO oli, hyläten korvausvaatimukset enemmälti, tuominnut A:n tieliikenneasetuksen 5 §:n 1 momentin ja 17 §:n 7 momentin, tieliikennelain 2 §:n ja 6 §:n 1 momentin sekä rikoslain 7 luvun 1 §:n ja 21 luvun 10 §:n nojalla yksin teoin tehdyistä varomattomuudesta liikenteessä ja ruumiinvamman tuottamisesta 50:een 12 markan päiväsakkoon eli maksamaan sakkoa 600 markkaa sekä velvoittanut A:n ottaen huomioon, että Vakuutusosakeyhtiö Pohjola oli liikennevakuutuksen nojalla jo suorittanut Leena B:lle Maijan holhoojana sairaankuljetuksesta 2 markkaa 50 penniä, matkakuluja 171 markkaa, kivusta ja särystä 4 000 markka, taksimatkasta 18 markkaa 30 penniä sekä hänen työansionsa menetyksen korvauksena yhteensä 1 543 markkaa 89 penniä, suorittamaan Leena B:lle vielä korvaukseksi matkakuluista 34 markkaa 20 penniä ja taksimatkoista 36 markkaa 40 penniä eli yhteensä 70 markkaa 60 penniä 5 prosentin vuotuisine korkoineen KO:n päätöksen julistamispäivästä lukien sekä korvaamaan hänen oikeudenkäyntikulunsa 400 markalla.\n      Helsingin HO, jonka tutkittavaksi Leena B mainitussa holhoojantoimessaan oli saattanut jutun, P. 25.5.1978 oli todennut, että Leena B:n päivittäiset käynnit sairaalassa olivat olleet Maija B:n hoidon ja tervehtymisen kannalta tarpeellisia ja että Leena B:n toiselle tyttärelle, vuonna 1966 syntyneelle Marjo B:lle oli, hänen sisarensa jouduttua puheena olevan liikenneonnettomuuden johdosta pitkäaikaiseen sairaalahoitoon sekä lasten ainoan huoltajan Leena B:n tarpeellisina pidettyjen sairaalassa käyntien johdosta ja Marjo B:n sairauden (neurosis traumatica) vuoksi ollut hankittava kotiin hoitaja, sekä katsonut, että Leena B:lle oli sen vuoksi korvattava sairaalassa käynneistä aiheutunut työansion menetys ja Marjo B:n kotihoidosta aiheutuneet kustannukset. HO oli, muuttaen KO:n päätöstä, velvoittanut A:n suorittamaan Leena B:lle KO:n tuomitsemien määrien lisäksi korvaukseksi työansion menetyksestä 1 073,50 markkaa ja kotihoidosta aiheutuneista kustannuksista 2 318,51 markkaa eli yhteensä 3 392 markkaa 1 penni 5 prosentin korkoineen 3.12.1975 alkaen.\n      A pyysi lupaa hakea muutosta HO:n päätökseen ja lupahakemukseensa sisällytti muutoksenhakemuksen.\n    \n    \n      KORKEIN OIKEUS\n      KKO p. myönsi muutoksenhakuluvan ja tutki jutun. Jutussa oli selvitetty, että A:n syyksi luettu liikennerikos oli aiheuttanut vahinkoa sekä onnettomuudessa loukkaantuneelle Maija B:lle että hänen äidilleen ja ainoalle huoltajalleen Leena B:lle. Leena B:lle oli aiheutunut vahinkoa siitä, että hän oli päivittäin käynyt katsomassa tytärtään sairaalassa. Vahinko oli perustunut sairaalassa käyntien aiheuttamiin ansionmenetyksiin, matkakustannuksiin ja toisen tyttären, Marjo B:n, sairaalassa käyntien aikaisen kotihoidon järjestämisen kustannuksiin. Näistä vahingoista oli Vakuutusosakeyhtiö Pohjola liikennevakuutuksen perusteella korvannut osan ansionmenetyksestä. Matkakustannukset oli määrätty lainvoimaisesti korvattaviksi tässä jutussa. KKO:ssa oli siten kysymys enää vain osasta ansionmenetyksiä ja Marjo B:n hoitokustannuksista.\n      Esitetyn selvityksen mukaan Leena B:n käynnit sairaalassa olivat olleet tarpeellisia hänen tyttärensä hoidolle ja niistä oli aiheutunut hänelle hänen ilmoittamansa ansionmenetykset. Vahinkotapahtuman ja Leena B:lle Maija B:n hoidosta aiheutuneiden kustannusten välillä oli sellainen yhteys, että A vahingon tuottajana oli niistä vastuussa. Sen sijaan liikennevahingon ja Marjo B:n hoidosta aiheutuneiden kustannusten välillä ei ollut sellaista ennalta-arvattavaa yhteyttä, että A olisi niistä vastuussa.\n      Edellä esitetyn perusteella KKO harkitsi oikeaksi, muuttaen HO:n päätöstä, hylätä Leena B:n korvausvaatimuksen Marjo B:n kotihoidon kustannusten osalta ja vapauttaa A:n suorittamasta sanotulla perusteella tuomittua 2 318,51 markan korvausta. Muuten HO:n päätös jäi pysyväksi.\n      \n        Oikeusneuvos Miettinen, joka oli eri mieltä, lausui: Leena B:n käynnit sairaalassa ovat olleet Maija B:n tervehtymisen kannalta tarpeellisia. Toisaalta on selvitetty, että hän yksinhuoltajana ei olisi voinut tehdä noita käyntejä hankkimatta niiden ajaksi Marjo B:lle tämän sairauden vuoksi kotiin hoitajaa. Tästä aiheutuneista kustannuksista A vahingon tuottajana on myös vastuussa. Näillä perusteilla jätän HO:n päätöksen pysyväksi Marjo B:n kotihoidon kustannuksia koskevalta osalta. Muutoin olen KKO:n tuomiolauselmasta ilmenevällä kannalla.\n      \n      \n        Ratkaisuun osallistuneet: oikeusneuvokset Heinonen, Portin ja af Hällström sekä ylimääräinen oikeusneuvos Surakka\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-06-04"
  ],
  "judgmentNumber": [
    "II73"
  ],
  "date": [
    "1981-01-28"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II73"
  ],
  "year": [
    "1981"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}