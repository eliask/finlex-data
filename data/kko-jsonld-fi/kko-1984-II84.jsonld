{
  "@id": "sfecli:kko/1984/II84",
  "languageVersion": [
    {
      "@id": "sfecli:kko/1984/II84/fin",
      "title_fi": [
        "KKO:1984-II-84"
      ],
      "abstract_fi": [
        "\n    Kommandiittiyhtiön vastuunalainen yhtiömies oli maksanut rahassa yhtiön maksettaviksi esitetyt laskut sen jälkeen kun velkoja oli hakenut yhtiömiehen omaisuuden luovuttamista konkurssiin mutta ennen hakemuksen johdosta tehtyä konkurssiinasettamispäätöstä. Koska vastuunalainen yhtiömies oli ollut vastuussa kommandiittiyhtiön laskujen maksamisesta kuin omasta velastaan ja laskut olivat maksun tapahtuessa jo olleet maksettaviksi erääntyneet, suoritukset eivät olleet KS 46 §:n d kohdan nojalla peräytettävissä yhtiömiehen konkurssipesään.\n  "
      ],
      "hasFormat": {
        "@id": "sfecli:kko/1984/II84/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Ky A:n konkurssipesän oy C:tä vastaa ajamasta kanteesta Helsingin RO p. 5.2.1982 oli todennut, että kommandiittiyhtiö oli velkojan 20.1.1981 Ilmajoen KO:een jättämästä hakemuksesta asetettu konkurssiin 3.4.1981. Valvonta konkurssissa oli toimitettu 24.9.1981.\n      Jutussa oli selvitetty, että ky A, joka oli ollut vastuunalaisena yhtiömiehenä kommandiittiyhtiö B:ssä, oli maksanut oy C:lle 2.2.1981 4.400 markkaa suoritukseksi viimeksi mainitun yhtiön ky B:lle osoittamasta 31.12.1980 päivätystä ja 27.1.1981 erääntyneestä huolintalaskusta sekä 3.2.1981 6.885 markkaa oy C:n ky A:lle osoittamasta 31.12.1980 päivätystä ja 29.1.1981 erääntyneeksi merkitystä huolintalaskusta.\n      Kanteessaan ky A:n konkurssipesä oli konkurssisäännön 46 §:n d kohdan nojalla vaatinut maksujen julistamista peräytyneeksi ja oy C:n velvoittamista palauttamaan saamansa, yhteensä 11.285 markkaa konkurssipesälle 6 prosentin korkoineen 3.2.1981 lukien.\n      Kanteesta kuultuna oy C oli sen kiistänyt ja vaatinut kanteen hylkäämistä.\n      Koska puheena olevat laskut olivat laskuihin merkittyjen erääntymispäivien mukaan erääntyneet vasta 20.1.1981 tapahtuneen ky A:n konkurssiin asettamisen jälkeen eikä A, saati sitten sen vastuunalaisena yhtiömiehenä oleva toinen kommandiittiyhtiö ollut konkurssisäännön 46 §:n d kohdan ja 15 §:n nojalla enää konkurssin alkamisen jälkeen saanut maksaa erääntymättömiä saatavia, RO oli julistanut kerrotut maksut peräytyneiksi ja velvoittanut oy C:n maksamaan ky A:n konkurssipesälle vaaditut 11.285 markkaa 6 prosentin korkoineen 3.2.1981 lukien sekä korvaamaan konkurssipesälle sillä jutun vuoksi olleet oikeudenkäyntikulut 1.200 markalla.\n      Helsingin HO, jonka tutkittavaksi oy C oli saattanut jutun, t. 7.7.1982 oli, koska RO:n päätöksessä kerrotut laskut olivat erääntyneet vasta ky A:n 20.1.1981 alkaneen konkurssin jälkeen, RO:n mainitsemien lainkohtien nojalla ja huomioon ottaen, ettei oy C ollut sitoutunut maksamaan vaadittua saatavaa määräpäivänä, jättänyt asian RO:n päätöksen varaan muutoin paitsi että oy C:n ky A:n konkurssipesälle maksettavaksi tuomituille 11.285 markalle suoritettava korko määrättiin 5 prosentiksi haasteen tiedoksiantopäivästä 22.12.1981 lukien.\n    \n    \n      KORKEIN OIKEUS\n      Pyytäen valituslupaa oy C haki muutosta HO:n tuomioon. Ky A:n konkurssipesä antoi 8.2.1983 siltä hakemuksen johdosta pyydetyn vastauksen. Oy C:lle myönnettiin 26.4.1983 valituslupa.\n      KKO t. tutki jutun ja lausui perusteluinaan:\n      Ky A on ky B:n vastuunalaisena yhtiömiehenä ollut vastuussa HO:n tuomiossa mainittujen laskujen maksamisesta oy C:lle kuin omasta velastaan. Sanotut laskut ky A on tuomiosta ilmenevin tavoin maksanut rahassa sen jälkeen kun velkoja oli jättänyt hakemuksen yhtiön asettamiseksi konkurssiin, mutta ennen kuin oikeus oli tehnyt päätöksen siitä. Sen vuoksi ja kun laskut ovat maksun tapahtuessa jo olleet maksettavaksi erääntyneet, puheena olevat ky A:n suoritukset eivät ole konkurssisäännön 46 §:n d kohdan nojalla peräytettävissä yhtiön konkurssipesään.\n      Edellä mainituilla perusteilla KKO kumosi HO:n tuomion ja RO:n päätöksen ja vapautti oy C:n sille alemmissa oikeuksissa asetetusta maksuvelvollisuudesta ja velvollisuudesta korvata konkurssipesän oikeudenkäyntikulut. Konkurssipesän kanne hylättiin ja konkurssipesä velvoitettiin suorittamaan oy C:lle korvaukseksi sillä jutussa olleista kuluista 3.000 markkaa.\n      \n        Ratkaisuun osallistuneet: oikeusneuvokset Saarni-Rytkölä, Portin, Lehtonen ja Ketola sekä ylimääräinen oikeusneuvos Lager\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-05-11"
  ],
  "judgmentNumber": [
    "II84"
  ],
  "date": [
    "1983-11-14"
  ],
  "subject": [
    "http://data.finlex.fi/common/Rikosasia"
  ],
  "referenceToLegislation": [
    "http://data.finlex.fi/eli/sd/1868/31/luku/4/pykala/46"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II84"
  ],
  "year": [
    "1984"
  ],
  "description": [
    "http://data.finlex.fi/voc/kko/fin/65a66102",
    "http://data.finlex.fi/voc/kko/swe/eb0f3525",
    "http://data.finlex.fi/voc/kko/swe/466a9438",
    "http://data.finlex.fi/voc/kko/fin/c4f065cb"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}