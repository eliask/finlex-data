{
  "@id": "sfecli:kko/1983/II117",
  "languageVersion": [
    {
      "@id": "sfecli:kko/1983/II117/fin",
      "title_fi": [
        "KKO:1983-II-117"
      ],
      "abstract_fi": [
        "\n    Suomessa ulkomaalaista vastaan ajettu isyyskanne ratkaistiin tuomioistuinmaan eli Suomen lain mukaan.\n    Ään.\n  "
      ],
      "hasFormat": {
        "@id": "sfecli:kko/1983/II117/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Turun kaupungista olevan alaikäisen Dani A:n äitinsä Marjo A:n Danin holhoojana Sveitsistä olevaa Daniel B:tä vastaan ajamasta kanteesta Turun RO oli välipäätöksellään 13.6.1978 ratkaissut kysymyksen siitä, minkä valtion lakia asiaa ratkaistaessa oli sovellettava, ja tällöin katsonut, että eräistä kansainvälisluontoisista perheoikeudellisista suhteista 5.12.1929 annetun lain 22 §:stä ilmenevän oikeusohjeen mukaan kysymys isyyden vahvistamisesta avioliiton ulkopuolella oli ratkaistava miehen kotimaan lain mukaan ja että asian ratkaisussa niin ollen oli sovellettava Sveitsin liittotasavallan lakia. Marjo A:n omasta puolestaan yhdyttyä Dani A:n kanteeseen RO oli päätöksessään 7.8.1979 todennut jutun tulleen vireille 11.5.1978 ja siis myöhemmin kuin vuoden kuluttua lapsen Dani A:n syntymästä 3.12.1976 lukien, mutta katsonut, että lapsen ajamana kanne oli nostettu Sveitsin siviililakikirjan 263 artiklan 1 kappaleen 2 kohdassa, sellaisena kuin se oli 1.1.1978 voimaan tullessa laissa, tarkoitetussa määräajassa ja että äidin Marjo A:n ajamana kanteen nostamiselle sanotun lakikirjan 263 artiklan 1 kappaleen 1 kohdassa säädetyn määräajan päätyttyä oli ollut tärkeitä perusteita. Tutkiessaan jutun RO oli katsonut selvitetyksi, että Dani A oli siitetty enemmän kuin 180 mutta vähemmän kuin 300 päivää ennen syntymäänsä ja että B oli lapsen siittämisaikana ollut sukupuoliyhteydessä äidin Marjo A:n kanssa. Sen vuoksi ja kun B ei ollut näyttänyt, että hänen isyytensä olisi poissuljettu tai vähemmän todennäköinen kuin muun miehen isyys, RO oli Sveitsin siviililakikirjan 262 artiklan 2 kappaleen nojalla vahvistanut lapsisuhteen B:n ja Dani A:n välille ja selittänyt, että B oli Dani A:n isä, sekä mainitun lakikirjan 276 ja 279 artiklan ynnä 277 artiklan 1 kappaleen nojalla velvoittanut B:n suorittamaan Dani A:lle elatusavuksi 300 markkaa kuukaudessa haastepäivästä 11.5.1978 lukien, jo erääntyneet erät heti ja vastaisuudessa kuukausittain etukäteen, kunnes Dani A täytti 18 vuotta tai sitä ennen kykeni itsensä elättämään.\n      Turun HO, jonka tutkittavaksi B oli saattanut jutun, t. 30.5.1980 oli poistanut RO:n Marjo A:n kanteesta antaman lausunnon, koska Marjo A:n omasta puolestaan ajamaa kannetta ei ollut pantu vireille kirjallisella haasteella eikä RO:n niin ollen olisi pitänyt ottaa sitä tutkittavakseen. Tutkiessaan jutun Dani A:n kanteen osalta, joka oli tullut vireille RO:n mainitseman 11.5.1978 asemesta 29.4.1978, HO oli, ottaen huomioon Marjo A:n vaatimukset sivuväliintulijana tehtyinä, jättänyt asian RO:n päätöksen varaan.\n      Pyytäen valituslupaa B haki muutosta HO:n tuomioon vaatien, että HO:n tuomio kumottaisiin ja hänet vapautettaisiin velvollisuudesta suorittaa elatusapua Dani A:lle.\n      Valituslupa myönnettiin 15.10.1981. Marjo A sanotussa holhoojantoimessaan antoi häneltä pyydetyn vastauksen. KKO hankki ulkoasiainministeriön oikeudelliselta osastolta selvitystä Sveitsin kansainvälisluontoisia perheoikeudellisia suhteita koskevasta lainsäädännöstä. B antoi selvityksen johdosta selityksensä. Marjo A ei käyttänyt hänelle tarjottua tilaisuutta selityksen antamiseen.\n    \n    \n      \n      KKO t. tutki jutun.\n      \n        Perustelu\n        Dani A oli Suomen kansalainen ja hän oli asunut syntymästään saakka Suomessa. B oli Sveitsin kansalainen ja asui Sveitsissä. Lapsen kotipaikan tuomioistuin oli eräistä kansainvälisluontoisista perheoikeudellisista suhteista annetun lain 23 §:n 1 momentin ja isyyslain 28 §:n 1 momentin nojalla toimivaltainen tutkimaan isyyden vahvistamista ja elatusapua koskevan kanteen. Suomen kansainvälisessä yksityisoikeudessa ei ollut säännöstä sovellettavasta laista isyyttä vahvistettaessa silloin kun mies, jonka isyydestä oli kysymys, oli ulkomaalainen. Perussääntönä oli, että oikeudenkäynnissä sovellettiin tuomioistuinmaan lainsäädäntöä. Eräissä tapauksissa oli säädetty, että ulkomaan lakia oli sovellettava. Mainitun eräistä kansainvälisluontoisista perheoikeudellisista suhteista annetun lain 22 §:ssä oli säännös, jonka mukaan kysymys siitä, oliko avioliiton ulkopuolella syntynyt lapsi katsottava aviolapsen veroiseksi joko sen johdosta, että lapsen vanhemmat olivat menneet keskenään avioliittoon, tai muun seikan perusteella, oli ratkaistava sen valtion lain mukaan, johon isä mainitun seikan tapahtuessa kuului. Tähän säännökseen sisältyvää oikeusohjetta ei sellaisenaan voitu soveltaa isyyskanteisiin. Asumuseroa ja avioliiton purkamista koskevissa asioissa vuonna 1967 tapahtuneen lainmuutoksen yhteydessä oli omaksuttu periaate, että Suomen tuomioistuimen tuli sellaiseen kanteeseen soveltaa pääsääntöisesti tuomioistuinmaan lakia. Samat perusteet puhuivat sen puolesta, että Suomessa käsiteltävät isyyskanteet myös oli ratkaistava Suomen lakia soveltaen. Suomen lain soveltamista jutussa tuki myös Sveitsin \"Bundesgesetz betreffend die zivilrechtlichen Verhältnisse der Niedergelassenen und Aufenthalter\" nimisen lain, sellaisena kuin se oli 1.7.1979 säädetyssä muodossa, 8e artiklan 3 momentin säännös, jonka mukaan jutussa, jossa yhteys jonkin toisen maan lakiin oli vahvempi kuin Sveitsin lakiin, oli sen maan lakia noudatettava. Dani A oli Suomessa asuva Suomen kansalainen, joten hänen olosuhteensa liittyivät olennaisesti Suomeen. Kansainvälisluontoisista perheoikeudellisista suhteista annetun lain 53 §:n mukaan tällaisessa tapauksessa oli sovellettava Suomen lakia.\n        Jutussa oli selvitetty, että B oli maannut Marjo A:n Dani A:n siittämisaikaan. Lapsen äidin sekä miehen lausumat ja kaikki muut seikat huomioon ottaen voitiin pitää todistettuna, että B oli siittänyt lapsen.\n      \n      \n        Lainkohdat\n        Isyyslaki 3 § 2 momentti\n        Laki lapsen elatuksesta 4 ja 10 §\n      \n      \n        Tuomiolauselma\n        HO:n tuomion lopputulosta ei muutettu.\n      \n      \n        Eri mieltä olevien jäsenten lausunnot\n        Oikeusneuvos Heinonen: Eräistä kansainvälisluontoisista perheoikeudellisista suhteista annetun lain (lyhennettynä KPL) mukaan henkilöön läheisesti liittyvät oikeuskysymykset, henkilöstatuutti, ratkaistaan pääsääntöisesti kansalaisuuden perusteella, niinkuin ilmenee esimerkiksi KPL 18 ja 20 §:n säännöksistä. Lain säännöksissä oli yksityiskohtaisesti ja lähes tyhjentävästi järjestetty henkilöstatuuttia koskevat kysymykset aina siihen asti, kun isyyslaki vuonna 1976 tuli voimaan. Ongelmat syntyivät siitä, ettei KPL:n säännöksiä muutettu isyyslakia vastaaviksi. Kuitenkin KPL:n henkilöstatuuttiin liittyviä säännöksiä on sovellettu isyyslain voimaantulon jälkeenkin. Esimerkiksi KPL 23 §:n 1 momentin perusteella on katsottu suomalaisen tuomioistuimen olevan toimivaltainen tutkimaan ulkomailla asuvaa vieraan maan kansalaista vastaan ajetun isyyden vahvistamista ja elatusapua koskevan kanteen (KKO 1981 II 180), niinkuin tässäkin jutussa on tapahtunut.\n        Eräät oikeuskehitykseen liittyvät seikat, kuten lapsen ja vanhemman suhteen, statuksen, näkeminen nyttemmin pelkästään tosiasiakysymykseksi sekä yhteispohjoismaisessa linjassa pysytteleminen, puoltavat kansalaisuusperiaatteesta luopumista henkilöstatuutin määräytymisessä. Kun keskeisin säädös, KPL, kuitenkin rakentuu kansalaisuusperiaatteelle, olisi yllättävää ja todennäköisesti oikeudellista epävarmuutta aiheuttavaa pyrkiä muuttamaan kannanottoja keskeisissä periaatekysymyksissä oikeuskäytännön yksittäisten ratkaisujen kautta. Sen vuoksi päädyn siihen, että tässäkin tapauksessa Dani A:n status kanteessa isäksi väitettyyn ulkomaan kansalaiseen on ratkaistava KPL:n säännösten pohjalta.\n        Suoranaisesti KPL 20 - 23 §:n säännökset eivät sovellu isyysjuttuihin. Vastaavasti kuin KPL 23 §:ää on katsottu voitavan soveltaa isyysjutuissa, voidaan KPL 22 §:n säännöksen tulkinnalla ratkaista kysymys tässä jutussa sovellettavasta laista. Tämän säännöksen mukaan avioliiton ulkopuolella syntyneen lapsen isyys on ratkaistava sen valtion lain mukaan, johon isä kuului, silloin kun lapsen statuksen ratkaiseva seikka eli tässä tapauksessa lapsen siittäminen tapahtui. Koska jutussa on selvitetty, että Sveitsin kansalainen Daniel B on Dani A:n siittämisaikana maannut Marjo A:n eikä jutussa ole ilmennyt aihetta olettaa, että joku muu mies kuin B voisi olla Dani A:n isä, on sovellettava KPL 22 §:n mukaan Sveitsin lakia. Kuitenkin Sveitsin \"Bundesgesetz betreffend die zivilrechtlichen Verhältnisse der Niedergelassenen und Aufenthalter\" nimisen lain, sellaisena kuin se on 1.7.1979 säädetyssä muodossa, 8e artiklan 3 momentin säännöksen mukaan jutussa, jossa yhteys jonkin toisen maan lakiin on vahvempi, on sen maan lakia noudatettava. Dani A on Suomessa asuva Suomen kansalainen, joten hänen olosuhteensa liittyvät olennaisesti Suomeen. KPL 53 §:n mukaan tällaisessa tapauksessa on sovellettava Suomen lakia. Näin ollen päädyn siihen, että kysymys isyydestä ja elatusavusta on ratkaistava tässä jutussa Suomen lain perusteella.\n        Edellä esitetyillä perusteilla päädyn KKO:n tuomiossa mainittujen lainkohtien perusteella siinä eri perusteilla omaksuttuun tuomiolauselmaan.\n        Oikeusneuvos Jalanko oli samaa mieltä kuin oikeusneuvos Heinonen.\n      \n      \n        Ratkaisuun osallistuneet: oikeusneuvokset af Hällström ja Ketola sekä ylimääräinen oikeusneuvos Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II117"
  ],
  "description": [
    "http://data.finlex.fi/voc/kko/swe/17fac214",
    "http://data.finlex.fi/voc/kko/fin/dd1be771"
  ],
  "judgmentNumber": [
    "II117"
  ],
  "date": [
    "1983-01-19"
  ],
  "issued": [
    "1983-09-20"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}