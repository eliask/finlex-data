{
  "@id": "sfecli:kko/1984/II163",
  "languageVersion": [
    {
      "@id": "sfecli:kko/1984/II163/fin",
      "title_fi": [
        "KKO:1984-II-163"
      ],
      "abstract_fi": [
        "\n    Hammaslääkäri oli poistanut potilaalta neljä etuhammasta, vaikka ne olisi voitu paikata. Kun hammaslääkäri ei ollut näyttänyt, että siihen oli ollut hyväksyttävä hammaslääketieteellinen peruste, hammaslääkäri oli vastuussa potilaalle hampaiden poistamisesta aiheutuneesta vahingosta.\n    Ään.\n  "
      ],
      "hasFormat": {
        "@id": "sfecli:kko/1984/II163/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli B:lle 5.11.1980 tiedoksi toimituttamansa haasteen nojalla ja kannetta kehittäessään kertonut, että hän oli syksyllä 1970 ollut Virroilla hammaslääkärin vastaanotolla. Hammaslääkäri oli tutkinut A:n hampaat ja todennut, että niissä oli ollut paljon paikattavia reikiä. Kun hampaiden hoito olisi vaatinut pitkän ajan ja useita käyntejä, hammaslääkäri oli ehdottanut A:lle, että hampaat paikattaisiin narkoosissa yhdellä kertaa ja että A siinä tarkoituksessa menisi Tampereelle B:n potilaaksi. A olikin mennyt B:n vastaanotolle ja antanut B:lle edellä tarkoitetulta hammaslääkäriltä saamansa lähetteen. B oli tutkinut A:n hampaiston, todennut sen olleen lähetteen mukaisessa kunnossa ja ilmoittanut A:lle, että hän paikkaisi hampaat narkoosissa yhdellä kertaa. 26.11.1970 B oli ottanut A:lta pois yläleuasta kahdeksan varsin hyväkuntoista hammasta, joista neljä oli ollut etuhammasta, ja alaleuasta kolme hammasta. B ei ollut paikannut A:lta yhtään hammasta eikä hoitanut häntä hampaiden poiston jälkeen.\n      A oli katsonut, että B:n kerrotusta täysin virheellisestä, törkeänä pidettävästä menettelystä oli aiheutunut A:lle jatkuvasti kustannuksia hammashoidosta, kipua ja särkyä sekä A:n koulunkäynnin keskeydyttyä kahdeksi vuodeksi muun muassa tästä syystä pysyvää haittaa. Poisotettujen hampaiden tilalle tehtyjen proteesien johdosta A:n yläleukaan oli muodostunut ikenen liikakasvua ja ärsytystä suulaen limakalvoon. Tämän vuoksi A oli myös joutunut käymään hammaslääkärin vastaanotolla ja hänen oli myöhemmin teetettävä yläleukaan ja osittain myös alaleukaan kiinteät siltaproteesit.\n      Edellä mainitun perusteella A oli vaatinut, että B velvoitettaisiin suorittamaan hänelle korvaukseksi\n      1) lääkkeistä 10 vuoden ajalta 6.200, hammaslääkärin palkkiosta 3.500, matkakuluista lääkäreille ja apteekkiin 3.000, väliaikaisista proteeseista yhteensä 5.000 sekä puhelin-, postija muista maksuista 670 eli kaikkiaan 18.370 markkaa 5 prosentin korkoineen edellä sanotusta haastepäivästä,\n      2) vastaisuudessa tehtävien siltaproteesien kustannuksista enintään 40.000 markkaa 5 prosentin korkoineen,\n      3) kivusta ja särystä 40.000 markkaa sekä\n      4) pysyvästä viasta ja haitasta 30.000 markkaa, 3 ja 4 kohdassa mainitut määrät myös 5 prosentin korkoineen haastepäivästä.\n      A oli myös vaatinut korvausta oikeudenkäyntikuluistaan.\n      B oli kanteesta kuultuna kertonut, että A:n hampaisto oli ollut poikkeuksellisen heikossa kunnossa ja hänellä oli ollut vaikea ientulehdus. Tämän takia B:llä ei ollut muuta mahdollisuutta kuin ottaa kanteessa mainitut hampaat pois. B oli katsonut, että hoitotoimenpide oli ollut lääketieteellisesti perusteltu ja että kanteen 1 - 4 kohdassa sanotut vahingot, joista A oli, 2 kohdan osalta tosin ennenaikaisesti, vaatinut korvausta, eivät olleet aiheutuneet hampaiden poisotosta niin, että B olisi niistä vastuussa. Näin ollen B oli kiistänyt kanteen ja vaatinut sen hylkäämistä.\n      \n        RO:n päätös 12.1.1982\n        RO oli jutussa kuultujen todistajien ja A:n oman kertomuksen perusteella katsonut selvitetyksi, että B oli 26.11.1970 poistanut A:lta narkoosissa vastoin sovittuja hoitotoimenpiteitä ja ilman hyväksyttävää syytä sekä neuvottelematta A:n kanssa kanteessa mainitut 11 hammasta. B:n menettelystä oli A:lle aiheutunut kanteen 1 kohdassa kerrotut kustannukset ja palkkiot käsittänyt 18.370 markan suuruinen vahinko. Samasta syystä tulisi A:lle vastaisuudessa aiheutumaan teetettävistä siltaproteeseista 40.000 markan määräiset kustannukset. Sen vuoksi ja kun B ei ollut näyttänyt, että hampaiden poisotto olisi ollut lääketieteellisesti perusteltua, RO oli velvoittanut B:n suorittaman A:lle korvaukseksi 1 kohdassa mainituista lääkkeistä, hammaslääkärin palkkioista, matkakuluista, proteeseista sekä puhelin-, posti- ja muista maksuista yhteensä vaaditut 18.370 markkaa 5 prosentin korkoineen haastepäivästä 5.11.1980 lukien, 2 kohdassa sanotuista vastaisuudessa tehtävistä siltaproteeseista johtuvista kustannuksista enintään 40.000 markkaa 5 prosentin korkoineen kustannusten maksupäivistä sekä 3 kohdan osalta kivusta ja särystä 40.000 ja 4 kohdan osalta pysyvästä viasta ja haitasta 30.000 markkaa, kaksi viimeksi mainittua määrää niin ikään 5 prosentin korkoineen haastepäivästä 5.11.1980 lukien ynnä korvaamaan A:n oikeudenkäyntikulut 1.510 markalla. Lisäksi RO oli, myönnettyään A:lle maksuttoman oikeudenkäynnin ja määrättyään hänen avustajakseen asianajaja J:n, velvoittanut B:n korvaamaan valtiolle sen varoista A:n kuulustuttamille todistajille maksetuista 515 markan 60 pennin määräisistä todistelukustannuksista 315 markan 60 penniä sekä samoista varoista J:lle palkkioksi ja kulujen korvaukseksi suoritetut yhteensä 12.291 markkaa 50 penniä ja A:lle itselleen välttämättömien kustannusten korvaukseksi maksetut 3.254 markkaa.\n      \n      \n        Turun HO:n tuomio 8.3.1983\n        HO, jossa B oli hakenut muutosta RO:n päätökseen, oli katsonut jutussa selvitetyksi, että B oli RO:n päätöksessä tarkoitetussa tilaisuudessa syksyllä 1970 erään toisen hammaslääkärin lähetteestä ottanut narkoosissa hoitaakseen mainitun hammaslääkärin potilaana olleen A:n hampaita. Niinikään HO oli katsonut A:n, antautuessaan B:n hoidettavaksi tietoisena hampaittensa tilasta ja siitä, että hoito tultiin suorittamaan narkoosissa, jättäneen hoitotoimenpiteistä päättämisen B:n tehtäväksi. Sen sijaan HO oli katsonut jääneen näyttämättä, että B olisi poistaessaan kysymyksessä olevat hampaat tehnyt hoitovirheen taikka että näiden laajasti karioituneiksi näytettyjen hampaiden poistamisesta olisi aiheutunut kanteessa tarkoitettu vuosia jatkunut ienten sairaustila ja sen hoidon aiheuttamat kustannukset, minkä vuoksi HO oli, kumoten RO:n päätöksen, hylännyt A:n kanteen ja vapauttanut B:n hänelle tuomitusta korvausvelvollisuudesta. Valtion varoista J:lle A:n avustamisesta HO:ssa palkkiona maksettavaksi tuomitut 700 markkaa oli määrätty jutun näin päättyessä jäämään valtion vahingoksi.\n      \n    \n    \n      KORKEIN OIKEUS\n      A pyysi valituslupaa ja vaati valituksessaan, että KKO kumoaisi HO:n tuomion ja jättäisi jutun RO:n päätöksen varaan. Lupa myönnettiin ja 10.6.1982 kuolleen B:n kuolinpesän osakkaat C, D ja E antoivat heiltä hakemuksen johdosta pyydetyt vastaukset. Kuolinpesän osakas F ei käyttänyt hyväkseen hänelle varattua tilaisuutta vastauksen antamiseen.\n    \n    \n      KORKEIMMAN OIKEUDEN RATKAISU\n      \n        Perustelut\n        B on 26.11.1970 poistanut A:lta narkoosissa kahdeksan yläleuan ja kolme alaleuan hammasta. Näistä muut kuin yläleuan neljä etuhammasta olivat karioituneet niin laajasti, ettei niiden paikkaaminen ollut enää mahdollista. Näiden hampaiden poistamisesta ei ole aiheutunut A:lle vahinkoa. Etuhampaat olisi voitu paikata eikä B:n taholta ole näytetty, että niidenkin poistamiseen olisi ollut hyväksyttävä hammaslääketieteellinen syy.\n        Mainitun 26.11.1970 jälkeen A on uudelleen käynyt Virroilla hammaslääkärin vastaanotolla. Hänelle on tehty yläleukaan 17.12.1970 väliaikainen akryyliproteesi, 8.9.1971 metallinen rankaproteesi ja tämän aiheutettua ikenen liikakasvua ja ärsytystä suulaen limakalvoon 12.3.1974 rankaproteesin tilalle akryyliproteesi. Viimeksi mainittujen vaivojen takia A on 31.3.1976 - 21.2.1977 ollut erään hammaslääketieteen tohtorin hoidossa ja joutunut käymään Tampereella vastaanotolla kuusi kertaa. Jutussa on esitetty selvitystä siitä, että ikenen liikakasvun ja limakalvon ärsytyksen parantamiseksi olisi A:lle tehtävä siltaproteesi.\n        B on vastuussa A:lle niistä ylimääräisistä kustannuksista, kivusta ja särystä sekä viasta ja haitasta, mitkä mainittu virheellinen menettely on aiheuttanut. Määriä arvioitaessa on vähennyksenä otettava huomioon se kustannusten, kivun ja säryn sekä vian ja haitan määrä, mikä olisi joka tapauksessa aiheutunut A:lle hänen hampaistonsa heikkokuntoisuuden johdosta. Tällä perusteella KKO on arvioinut B:n A:lle menettelyllään aiheuttamien vahinkojen kokonaiskorvaukseksi, joka sisältää myös tulevaisuudessa aiheutuvat menoerät, kustannusten osalta 25.000 markkaa, kivun ja säryn osalta 3.000 markkaa sekä vian ja haitan osalta 10.000 markkaa.\n      \n      \n        Tuomiolauselma\n        HO:n tuomiota muutetaan seuraavasti: C, D, E ja F velvoitetaan B:n kuolinpesän osakkaina yhteisvastuullisesti suorittamaan kuolinpesän varoista A:lle korvaukseksi yläleuan neljän etuhampaan poisoton aiheuttamista ylimääräisistä kustannuksista 25.000, kivusta ja särystä 3.000 sekä pysyvästä viasta ja haitasta 10.000 eli yhteensä 38.000 markkaa 5 prosentin korkoineen haastepäivästä 5.11.1980 lukien ynnä oikeudenkäyntikuluista 1.510 markkaa. Niin ikään sanotut osakkaat velvoitetaan kuolinpesän varoista korvaamaan valtiolle, huomioon ottaen että A on vain osaksi voittanut jutun, RO:n päätöksessä mainituista todistelukustannuksista 315 markkaa 60 penniä 200 markan määrän jäädessä valtion vahingoksi sekä asianajaja J:lle ja A:lle suoritetuista yhteensä 15.545 markasta 50 pennistä 7.000 markkaa 8.545 markan 50 pennin määrän jäädessä valtion vahingoksi. Muilta osin HO:n tuomio jää pysyväksi. Maksuttomasta oikeudenkäynnistä annetun lain nojalla maksetaan valtion varoista J:lle palkkioksi A:n avustamisesta KKO:ssa 800 ja korvaukseksi tarpeellisista kuluista 65 markkaa, mitkä määrät jäävät valtion vahingoksi. A:n vaatimus oikeustieteen lisensiaatin O:n asiantuntijalausunnon hankkimisen korvaamisesta valtion varoista sanotun lain nojalla hylätään aiheettomana.\n      \n      \n        Eri mieltä olevien jäsenten lausunnot\n        Ylimääräinen oikeusneuvos Heikkilä: Olen muutoin samaa mieltä kuin KKO:n enemmistö paitsi että hylkään A:n vaatimuksen B:n oikeudenomistajien velvoittamisesta suorittamaan hänelle kuolinpesän varoista korvaukseksi vastedes teetettävästä siltaproteesista 40.000 markkaa ennenaikaisena ja velvoitan oikeudenomistajat suorittamaan A:lle noista varoista korvaukseksi lääkkeistä, hammaslääkärin palkkioista, matkakuluista, väliaikaisista proteeseista sekä puhelin-, posti- ja muista kuluista yhteensä 10.000 markkaa 5 prosentin korkoineen mainitusta haastepäivästä.\n        Ylimääräinen oikeusneuvos Paasikoski: Katson selvitetyksi, että B on menetellyt enemmistön toteamin tavoin. A ei ollut antanut suostumusta hampaiden poistamiselle. Etuhampaat olisi voitu paikata eikä B ole näyttänyt, että niiden poistamiseen ilman potilaan suostumusta olisi ollut hyväksyttävä hammaslääketieteellinen syy. Tällä perusteella päädyn samaan lopputulokseen kuin enemmistö.\n      \n      \n        Ratkaisuun osallistuneet: oikeusneuvokset Jalanko, Nybergh ja Roos sekä ylimääräiset oikeusneuvokset Paasikoski ja Heikkilä.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II163"
  ],
  "judgmentNumber": [
    "II163"
  ],
  "date": [
    "1983-12-14"
  ],
  "issued": [
    "1984-10-12"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}