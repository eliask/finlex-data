{
  "@id": "sfecli:kko/1985/II167",
  "languageVersion": [
    {
      "@id": "sfecli:kko/1985/II167/fin",
      "title_fi": [
        "KKO:1985-II-167"
      ],
      "abstract_fi": [
        "\n    Avoliitossa elävät henkilöt olivat ostaneet yhteiseksi omaisuudeksi huoneiston hallintaan oikeuttavat osakkeet asunto-osakeyhtiössä suorittamalla kauppahinnan niillä varoilla, jotka he kumpikin olivat erikseen saaneet myymällä aiemmin yksin omistamansa asunto-osakeyhtiön osakkeet. Kun muuta ei ollut näytetty sovitun, oli kummankin osuus yhteisomaisuudesta määrättävä suoritetun rahoituksen suhteessa.\n    Ään.\n  "
      ],
      "hasFormat": {
        "@id": "sfecli:kko/1985/II167/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Raahen raastuvanoikeudessa\n        Pentti H on Vieno L:ää vastaan ajamassaan kanteessa kertonut, että hän ja L olivat 6.2.1978 laaditulla kauppakirjalla ostaneet Asunto-osakeyhtiön Pitkänkarinkatu 17 osakkeet numero 4969 - 5880, jotka oikeuttivat huoneiston A 8 hallintaan kyseisessä yhtiössä Raahessa. Koska asianosaiset eivät enää katsoneet voivansa omistaa ja hallita osakehuoneistoa yhdessä, H on vaatinut kannettaan täsmentäen omistusoikeuden puheena oleviin osakkeisiin vahvistettavaksi siten, että H omistaa niiden arvosta 72,64 prosenttia ja L 27,36 prosenttia.\n      \n      \n        Vastaus\n        L on kiistänyt kanteen ja puolestaan vaatinut, että omistussuhde tulisi vahvistaa asianosaisten alkuperäisen tarkoituksen mukaisesti siten, että kumpikin omisti puolet osakkeista.\n        Raastuvanoikeus on 7.12.1983 julistamassaan päätöksessä katsonut selvitetyksi, että H ja L olivat 6.2.1978 laaditulla kauppakirjalla ostaneet yhteiseen käyttöönsä ja omistukseensa Asunto-osakeyhtiö Pitkänkarinkatu 17 osakkeet numero 4969 -5880, jotka oikeuttivat huoneiston A 8 hallintaan. Kauppahinta oli ollut 91.200 markkaa, minkä lisäksi osakkeita oli rasittanut yhtiölainaosuus 20.000 markkaa. Osakehuoneisto oli näin ollen tullut maksamaan 111.200 markkaa.\n        Esitetyn selvityksen perusteella H oli suorittanut osakkeiden kauppahinnasta yhteensä 70.000 markkaa ja lisäksi edellä mainitusta yhtiölainaosuudesta puolet eli 10.000 markkaa. H:n yhteenlasketuksi suoritukseksi oli siten tullut 80.000 markkaa. Niin ikään oli selvitetty, että L oli suorittanut osakkeiden hinnasta 21.200 markkaa ja maksanut yhtiölainaosuudesta 10.000 markkaa, joten L:n yhteissuoritukseksi oli tullut 31.200 markkaa. Näyttämättä oli sen sijaa jäänyt, että L olisi enemmälti rahoittanut kysymyksessä olevien osakkeiden hankintaa.\n        Näin ollen ja kun sitä seikkaa, missä suhteessa yhteisomistajat olivat esineen hankintaan varojaan käyttäneet, oli pidettävä sellaisena erityisenä perusteena ja sopimuksena omistajien kesken, joka osoittaa yhteisomistajien osuudet esineestä, ja kun ei ollut näytetty kaupantekotilaisuudessa tai sen jälkeen muuta sovitun ja kun ei myöskään sillä seikalla, missä suhteessa yhteisomistajat olivat rahoittaneet muut yhteisessä omistuksessaan ja hallinnassaan olevat esineet, ollut merkitystä nyt kysymyksessä olevien osakkeiden omistusoikeuden kannalta, raastuvanoikeus on, hyläten kanteen enemmälti, vahvistanut Asunto-osakeyhtiö Pitkänkarinkatu 17 osakkeiden numerot 4969 - 5880 omistussuhteen asianosaisten kesken siten, että H omisti osakkeiden käyvän myyntihinnan mukaisesta arvosta 71,94 prosenttia ja L 28,06 prosenttia. Tämän ohessa raastuvanoikeus on määrännyt asianosaiset, kärsimään omat oikeudenkäyntikulunsa vahinkonaan.\n      \n      \n        Vaasan hovioikeuden tuomio 10.1.1985\n        Hovioikeus, jonka tutkittavaksi asianosaiset olivat saattaneet jutun, on todennut, että osakkeita rasittanut yhtiölaina oli ollut määrältään 22.800 markkaa. Koska H ei ollut näyttänyt, että hän omistaisi enemmän kuin puolet kysymyksessä olevista osakkeista, hovioikeus on kumonnut raastuvanoikeuden päätöksen omistusoikeuden vahvistamisen osalta ja vahvistanut Asunto-osakeyhtiö Pitkänkarinkatu 17 osakkeiden 4969 - 5880 omistussuhteen asianosaisten kesken niin, että H ja L omistivat kumpikin puolet osakkeista. H:n hovioikeus on velvoittanut korvaamaan L:n oikeudenkäyntikulut 800 markalla.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      H on pyytänyt valituslupaa ja muutoksenhakemuksessaan vaatinut hovioikeuden tuomiota muutettavaksi ja hänen täsmennetyn kanteensa mukaisesti vahvistettavaksi, että H omistaa puheena olevien asunto-osakkeiden käyvän myyntihinnan mukaisesta arvosta 72,64 prosenttia ja L 27,36 prosenttia. Valituslupa on myönnetty 22.3.1985. L on antanut häneltä pyydetyn vastauksen ja liittänyt siihen uusia kirjallisia todisteita.\n    \n    \n      KORKEIMMAN OIKEUDEN RATKAISU\n      \n        Käsittelyratkaisu\n        L ei ole saattanut todennäköiseksi, ettei hän ole voinut vedota vasta täällä esittämiinsä todisteisiin jo alemmassa tuomioistuimessa tai että hänellä muuten on ollut pätevä aihe olla tekemättä niin. Sen vuoksi kysymyksessä olevat todisteet jätetään oikeudenkäymiskaaren 30 luvun 7 ja 12 §:n nojalla huomiotta.\n      \n      \n        Pääasian perustelut\n        H ja L ovat ostaneet yhteisen asunnon rahoittaen sen hankinnan pääasiassa niillä varoilla, joita heillä on ollut käytettävissään kummankin myytyä aiemmin yksin omistamansa asunto-osakeyhtiön osakkeet. Muunlaisen sopimuksen puuttuminen osoittaa, että heillä on ollut tarkoitus omistaa asunto suoritusten mukaisessa suhteessa. Muutaman vuoden jatkunut yhdessä asuminen siitä ehkä johtuvine kuluineen ei asianosaisten korkeahkon iänkin huomioon ottaen riitä osoittamaan edellä mainittua tarkoitusta toiseksi.\n      \n      \n        Tuomiolauselma\n        Hovioikeuden tuomiota muutetaan siten, että H:n laskennallisesti oikaistuksi omistussuhteeksi Asunto-osakeyhtiö Pitkänkarinkatu 17 osakkeista numero 4969 - 5880 vahvistetaan 72,63 prosenttia ja L:n osuudeksi 27,37 prosenttia. H vapautetaan hänelle hovioikeudessa tuomitusta oikeudenkäyntikulujen korvausvelvollisuudesta. Muutoin asianosaiset saavat pitää oikeudenkäyntikulunsa vahinkonaan.\n      \n      \n        Eri mieltä olevien jäsenten lausunnot\n        Oikeusneuvos Lindholm: H ja L eivät ole nimenomaisesti sopineet siitä, miten omistusoikeus kysymyksessä oleviin osakkeisiin jakautuu heidän keskensä. Ei ole muutakaan suoranaista selvitystä, josta voitaisiin päätellä heidän tarkoittaneen omistussuhteen jakautuvan määrätyllä tavalla. Kysymyksessä on ollut yhteisen asunnon hankkiminen avoliitossa elämistä varten. Tällaisessa useimmiten pysyväksi tarkoitetussa yhdessä elämisessä on muitakin yhteisiä kuluja kuin asunnon hankkimisesta ja asumisesta aiheutuvat menot. Tämän vuoksi ei voida muun selvityksen puuttuessa johtaa avopuolisoiden tarkoitusta yhteisesti hankitun asunnon omistussuhteista pelkästään asuntoon sijoitettujen rahapanosten suuruudesta. Näillä perusteilla ja kun H ei ole näyttänyt omistavansa osakkeista enemmän kuin puolet katson, ettei ole syytä muuttaa hovioikeuden tuomion lopputulosta.\n        Oikeusneuvos Heinonen: Olen samaa mieltä kuin oikeusneuvos Lindholm.\n      \n      \n        Ratkaisuun osallistuneet: oikeusneuvokset Saarni-Rytkölä, Nybergh ja Riihelä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-10-25"
  ],
  "judgmentNumber": [
    "II167"
  ],
  "date": [
    "1985-05-17"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II167"
  ],
  "year": [
    "1985"
  ],
  "description": [
    "http://data.finlex.fi/voc/kko/fin/acd93c82",
    "http://data.finlex.fi/voc/kko/swe/83a18cf6"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}