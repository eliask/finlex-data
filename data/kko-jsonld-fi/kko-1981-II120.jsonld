{
  "@id": "sfecli:kko/1981/II120",
  "languageVersion": [
    {
      "@id": "sfecli:kko/1981/II120/fin",
      "title_fi": [
        "KKO:1981-II-120"
      ],
      "abstract_fi": [
        "\n    Asuinhuoneiston vuokrasopimuksen mukaan vuokralaiselle kuuluvan vapaan sähkön käyttöoikeuden rajoittamista kysymyksessä olevan kokoiseen huoneistoon nähden kohtuulliseen määrään vuodessa ei pidetty huoneenvuokralain 49 §:ssä tarkoitettuna vuokran korottamisena.\n    Ään\n  "
      ],
      "hasFormat": {
        "@id": "sfecli:kko/1981/II120/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli oy B:lle 20.8.1976 tiedoksi toimitetun haasteen nojalla Kajaanin KO:ssa kertonut, että hän oli suullisella vuokrasopimuksella vuokrannut yhtiöltä kaksi huonetta ja keittiön käsittävän asuinhuoneiston silloisessa Kajaanin maalaiskunnassa muun muassa ehdoin, että vuokraan kuului vapaa sähkön käyttöoikeus. Yhtiö oli kuitenkin 1.1.1975 alkaen rajoittanut vapaan sähkön määrän 2 500 kilowattitunniksi vuodessa. Huoneiston kuukausivuokra oli ollut 1.1.1975 alkaen 214 markkaa ja 1.2.1976 lukien 242 markkaa 90 penniä. Vuosien 1967 ja 1974 välisenä aikana vapaan sähkön määrä ja sähkön kulutus huoneistossa oli ollut keskimäärin 3118,87 kilowattituntia vuodessa. Kun sähkön hinta oli ollut 0,205 markkaa kilowattitunnilta, vapaan sähkön kulutuksen rajoittaminen oli aiheuttanut A:lle lisävuokraa 10 markkaa 57 penniä kuukaudessa. Koska yhtiö ei ollut hakenut kerrotulle vuokran korotukselle tuomioistuimen lupaa ja korotus oli näin ollen huoneenvuokralain 48 §:n säännösten vastainen, A oli vaatinut, että vuokraa alennettaisiin 10 markalla 57 pennillä kuukaudessa 1.1.1975 alkaen ja vuokraksi siten vahvistettaisiin 203 markaa 43 penniä kuukaudessa sekä 1.2.1976 lähtien 232 markkaa 33 penniä kuukaudessa ja että yhtiö velvoitettaisiin palauttamaan hänelle hänen liikaa maksamansa vuokrat kunkin kuukauden osalta 5 prosentin korkoineen.\n      Yhtiön vastustettua kannetta KO p. 22.9.1976 oli lausunut selvitetyksi, että yhtiö oli 1.1.1975 alkaen rajoittanut kysymyksessä olevassa A:n vuokraamassa huoneistossa vapaan sähkön määrän 2 500 kilowattitunniksi vuodessa, mikä alitti 618,87 kilowattitunnilla aikaisempien vuosien keskimääräisen kulutuksen. Vapaan sähkön rajoittaminen oli A:n kanteessa mainitusta syystä aiheuttanut 10 markan 57 pennin vuokran korotuksen kuukaudessa. Tämän vuoksi ja kun yhtiö oli korottanut huoneiston vuokraa ilman tuomioistuimen vahvistusta, KO oli huoneenvuokralain 48 ja 48 a §:n nojalla vahvistanut huoneiston vuokraksi 1.1.1975 alkaen 203 markkaa 43 penniä kuukaudessa ja 1.2.1976 lukien 232 markkaa 33 penniä kuukaudessa. Lisäksi KO oli määrännyt yhtiön palauttamaan A:lle liikaa maksettua vuokraa 10 markkaa 57 penniä kuukaudessa 1.1.1975 alkaen kunkin kuukauden osalta 5 prosentin korkoineen haasteen tiedoksiantopäivästä 20.8.1976.\n      Itä-Suomen HO, jonka tutkittavaksi yhtiö oli saattanut jutun, t. 21.4.1977 oli katsonut tosin selvitetyksi, että A:lla oli puheena olevan suullisen vuokrasopimuksen mukaisesti ollut oikeus käyttää vapaasti sähköä ja että yhtiö oli vastoin tätä sopimusta rajoittanut vapaan sähkön määrän pienemmäksi kuin mitä A oli vuosittain keskimäärin kuluttanut. Koskei yhtiön menettely kuitenkaan sinänsä ollut merkinnyt vuokran korottamista eikä A edes ollut vaatinut korvattaviksi rajoittamisesta hänelle sovitun vuokran lisäksi mahdollisesti aiheutuneita ylimääräisiä kustannuksia, HO oli, kumoten KO:n päätöksen, hylännyt kanteen.\n      A pyysi, että, koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi, hänelle myönnettäisiin lupa hakea muutosta HO:n tuomioon, ja lupahakemukseensa sisällytti muutoksenhakemuksen. Hakemuksen johdosta yhtiö antoi siltä vaaditun vastauksen.\n    \n    \n      KORKEIN OIKEUS\n      KKO t. suostui esitetystä syystä lupahakemukseen ja tutki jutun. Siinä oli selvitetty, että vaikka oy B oli, kuten kanteessa oli kerrottu, 1.1.1975 lukien rajoittanut A:n vuokrahuoneistossa vapaasti käytettäväksi annetun sähkön enimmäismäärän pienemmäksi kuin mitä huoneistossa oli vuosina 1967 -1974 kulutettu, A:lle oli edelleen jäänyt oikeus käyttää vuokraan kuuluvana etuutena sähköä vuosittain 2 500 kilowattituntia, joka määrä oli kysymyksessä olevan kokoista huoneistoa varten kohtuullinen. Sen vuoksi KKO katsoi, että puheena olevaa sähkön käytön enimmäismäärän rajoittamista ei ollut pidettävä huoneenvuokralain 49 §:ssä tarkoitettuna vuokran korotuksena, ja harkitsi oikeaksi jättää asian HO:n tuomion lopputuloksen varaan.\n      \n        Eri mieltä olevien jäsenten lausunnot\n        Oikeusneuvos Nybergh: myönnän kuten enemmistökin mutoksenhakuluvan ja tutkin jutun. Oy B:n ja A:n on sopiessaan sähkön sisältymisestä vuokraan katsottava puolin ja toisin tarkoittaneen kohtuullista sähkön kulutusta. Yhtiön vuokraan sisältyvän sähkön kulutuksen enimmäismääräksi 1.1.1975 lukien asettamat 2 500 kilowattituntia vuodessa katson kohtuulliseksi kysymyksessä olevan kokoisessa huoneistossa. Rajoituksen asettamista en sen vuoksi voi pitää huoneenvuokralain 49 §:ssä tarkoitettuna vuokran korotuksena, vaikka A:lle vuokralla olevassa huoneistossa onkin aikaisemmin kulutettu sähköä sanottua määrää enemmän vuodessa. Sen vuoksi päädyn samaan lopputulokseen kuin KKO:n enemmistö.\n        Oikeusneuvos Mörä oli samaa mieltä kuin oikeusneuvos Nybergh.\n      \n      \n        Ratkaisuun osallistuneet: oikeusneuvokset Jalanko ja Mälkki sekä ylimääräinen oikeusneuvos Mäkinen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-09-29"
  ],
  "judgmentNumber": [
    "II120"
  ],
  "date": [
    "1980-08-27"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II120"
  ],
  "year": [
    "1981"
  ],
  "description": [
    "http://data.finlex.fi/voc/kko/fin/8e98d26a",
    "http://data.finlex.fi/voc/kko/swe/e0635811"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}