{
  "@id": "sfecli:kko/1981/II49",
  "languageVersion": [
    {
      "@id": "sfecli:kko/1981/II49/fin",
      "title_fi": [
        "KKO:1981-II-49"
      ],
      "abstract_fi": [
        "\n    Kysymys kiinteistönvälittäjän velvollisuudesta selvittää asunto-osakkeiden myyntiaikeissa olevalle toimeksiantajalleen luovutuksesta odotettavissa olevat verotukselliset seuraamukset. Kiinteistönvälittäjäasetuksen 21 §:n 1 mom:n (29.2.1968/140) mukaisen tiedonantovelvollisuuden laiminlyömiseen perustuva korvauskanne hylättiin.\n  "
      ],
      "hasFormat": {
        "@id": "sfecli:kko/1981/II49/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Helsingin RO p. 29.5.1978 oli lausunet selvitetyksi, että jutun kantaja ekonomi A oli 7.1.1974 jutun vastaajan B:n omistaman kiinteistötoimiston edustajan kanssa tehnyt kirjallisen välityssopimuksen, jonka mukaan A oli antanut B:n tehtäväksi myydä 120 000 markan kauppahinnalla omistamansa asunto-oy:n X:n osakkeet 21424 - 21810. Sopimus oli ollut voimassa 1 kuukauden ajan ja jatkunut saman ajan kerrallaan ellei sitä irtisanottu kirjallisesti 7 päivää ennen sopimusajan päättymistä. Samalla A oli maksanut käsirahan sitoutuessaan ostamaan B:n omistaman omakotitalon. B oli välittömästi hankkinut, ja 8.1.1975 saanut myytävää osakehuoneistoa koskevan isännöitsijäntodistuksen, yhtiön vuosikertomuksen ja taseen sekä yhtiöjärjestyksen. Välityssopimusta tehtäessä oli käynyt selville, että A ei ollut asunut ko. huoneistossa, vaan että siellä olivat asuneet vuokralaiset, joiden kanssa näyttämisestäkin oli ollut sovittava, sekä että A:n osoite oli muu kuin kiinteistön osoite. Isännöitsijäntodistuksesta oli sitä paitsi ilmennyt, että A oli merkitty yhtiön yhtiörekisteriin 31.3.1970. Välityssopimusta tehtäessä oli myös käynyt selville, että A oli huoneistossa itse aikaisemmin asunutkin. A:n itse aikanaan maksamasta kauppahinnasta ei ollut ollut keskustelua. B:n myyntitoimenpiteiden tuloksena huoneisto oli myyty 21.5.1974 tehdyllä kauppahinnalla 103 000 markan kauppahinnasta. A:lle oli verotuksessa vuoden 1974 tuloista määrätty maksettavaksi veroa 95 259,10 markkaa, josta 36 025,90 markkaa oli johtunut asunto-osakkeiden myyntivoitosta, kun A ei ollut omistanut myymiään asunto-osakkeita vielä 5 vuotta eikä myyntihetkellä itse asunut tuossa huoneistossa.\n      Koska B:n tiedossa oli ollut, että A ei ollut omistanut huoneistoa vielä 5 vuotta, eikä hän myyntihetkellä asunut huoneistossa ja kun B:n olisi hyvän liiketavan mukaisesti tullut myyntitehtävää vastaanottaessaan selvittää A:lle ne mahdolliset seuraamukset, jotka tälle voivat koitua kaupan päättämisestä, mikä tieto olisi vaikuttanut A:n ratkaisuun myydä huoneisto, mutta B oli sen laiminlyönyt, RO oli katsonut, että B oli vastuussa A:lle tälle kauppavoiton verotuksen johdosta aiheutuneesta vahingosta. Koska kuitenkin A itse oli taloudellisen koulutuksen saanut henkilö, joka toimi liike-elämän palveluksessa ja hänen olisi rahoitussuunnitelmaa tehdessään tullut tai hänellä olisi ainakin ollut mahdollisuus selvittää kaikki kiinteistönostopäätökseen vaikuttavat seikat, mutta hän oli sen laiminlyönyt, RO oli katsonut, että A itsekin oli osaltaan myötävaikuttanut siihen, että hänelle oli aiheutunut maksuerää, johon hän ei ollut varautunut. Sen vuoksi RO oli velvoittanut B:n ko. kiinteistötoimiston omistajana korvaamaan A:lle puolet hänelle aiheutuneesta 36 025,90 markan suuruisesta vahingosta ja siis maksamaan A:lle 18 012 markkaa 95 penniä 5 prosentin korkoineen RO:n päätöksen julistamispäivästä 29.5.1978 lukien.\n      Helsingin HO, jonka tutkittavaksi asianosaiset olivat saattaneet jutun, t. 30.4.1980 oli todennut A:n kanteessaan RO:ssa kertoneen, että ollessaan B:n toimiston välityksellä ostamassa perheensä asunnoksi omakotitaloa ja antaessaan samalla toimistolle toimeksiannon myydä RO:n päätöksessä mainitut osakkeet hän oli ollut siinä uskossa, että osakkeista saatavaa myyntivoittoa ei katsottaisi veronalaiseksi tuloksi, vaikka huoneisto toimeksiantohetkellä olikin vuokrattuna, kun hän oli perheineen asunut siinä yli vuoden. Koska A ei ollut edes väittänyt toimeksiannon yhteydessä tai sen jälkeenkään kysyneensä B:n tai tämän edustajan mielipidettä verotuskysymyksestä tai muutoinkaan kiinnittäneensä siihen huomiota, ja kun vuonna 1974 voimassa olleen omanasunnon myyntivoiton verovapautta koskeneen 23.12.1971 annetun tulo- ja omaisuusverolain 22 §:n 4 momentin säännöksen sanamuodon mukaan ei ollut selvää, oliko A:n suoritettava myyntivoitosta veroa, HO oli katsonut, ettei B kiinteistövälittäjänä tai hänen edustajansa ollut toiminut huolimattomasti jättäessään oma-aloitteisesti ilmoittamatta kaupan mahdollisista seuraamuksista A:n verotukseen. Sen vuoksi HO oli, kumoten RO:n päätöksen, hylännyt kanteen ja vapauttanut B:n tuomitusta korvausvelvollisuudesta.\n      Pyytäen valituslupaa A haki muutosta HO:n tuomioon. Lupa myönnettiin ja B antoi häneltä hakemuksen johdosta pyydetyn vastauksen.\n    \n    \n      KORKEIN OIKEUS\n      KKO t. tutki jutun ja totesi, että A:n korvausvaatimus perustui siihen, ettei hänen sopijapuolenaan ollut kiinteistönvälittäjä B yhtä vähän kuin tämän apulainenkaan ollut kiinnittänyt hänen huomiotaan asunto-osakkeiden myynnistä mahdollisesti johtuviin verotusseuraamuksiin. Tulo- ja omaisuusverolain 22 §:n 4 momentin sekä kunnallishallituksesta kaupungissa annetun asetuksen 55 §:n 1 e kohdan ja maalaiskuntain kunnallishallinnosta annetun asetuksen 82 §:n 5 b kohdan mukaan, sellaisina kuin nämä lainkohdat olivat 23.12.1971 annetuissa ja myyntihetkellä voimassa olleissa laeissa, asunto-osakkeiden luovutuksesta saatua voittoa ei pidetty veronalaisena satunnaisena voittona, jos eräiden muiden edellytysten lisäksi, verovelvollinen oli käyttänyt kysymyksessä olevaa huoneistoa yhtäjaksoisesti vähintään vuoden ajan ennen luovutusta pääasiallisesti omana tai perheensä vakituisena asuntona. Veroviranomaisten omaksuman tulkinnan mukaan tämä edellytys täyttyi kuitenkin vain, milloin huoneistoa oli välittömästi ennen osakkeiden myyntiä käytetty myyjän tai hänen perheensä asuntona vähintään vuoden ajan. A oli säännösten sanamuodon perusteella myyntitoimeksiantoa antaessaan ollut siinä uskossa, että myynti olisi verosta vapaa, koska hän oli perheineen asunut huoneistossa yli vuoden, joskaan ei välittömästi ennen osakkeiden myyntiä.\n      B:n palveluksessa ollut ja hänen edustajanaan toiminut henkilö oli kiinteistönvälittäjäasetuksen 21 §:n mukaan ollut velvollinen kiinnittämään A:n huomiota myyntiin liittyviin verotuksellisiin seuraamuksiin. Veroviranomaisten omaksuma tulkinta ei kuitenkaan toimeksiantosopimusta tehtäessä ollut ollut yleisesti tiedossa. Edustajan ei ollut näytetty siitä tienneen eikä edes olleen tietoinen säännösten tulkinnanvaraisuudesta. Tästä syystä ja ottaen vielä huomioon, että A oli saanut kaupallisen koulutuksen ja toimi liike-elämän palveluksessa, tapahtunutta tietojen antamisen laiminlyömistä ei voitu katsoa sellaiseksi edustajan tuottamukseksi, josta B olisi vastuussa. Näillä perusteilla KKO katsoi, ettei ollut syytä muuttaa HO:n tuomion lopputulosta.\n      \n        Ratkaisuun osallistuneet: oikeusneuvokset Miettinen, Mörä ja af Hällström sekä ylimääräiset oikeusneuvokset Surakka ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-04-14"
  ],
  "judgmentNumber": [
    "II49"
  ],
  "date": [
    "1981-01-08"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II49"
  ],
  "year": [
    "1981"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}