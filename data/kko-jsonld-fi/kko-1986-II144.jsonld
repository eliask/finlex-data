{
  "@id": "sfecli:kko/1986/II144",
  "languageVersion": [
    {
      "@id": "sfecli:kko/1986/II144/fin",
      "title_fi": [
        "KKO:1986-II-144"
      ],
      "abstract_fi": [
        "\n    A oli työskennellyt veljensä B:n omistamalla maatilalla tämän johdon ja valvonnan alaisena. A:lla oli siten ollut oikeus yleissitovan maatalouden työehtosopimuksen mukaisiin palkkaetuihin. Koska kuitenkaan jutussa ilmikäyneistä seikoista päätellen asianosaisilla ei ollut ollut selvää käsitystä A:n työoikeudellisesta asemasta ja kun työehtosopimuksen jälkikäteinen soveltaminen olisi johtanut B:n taloudellisiin mahdollisuuksiin nähden kohtuuttomaan tulokseen, A:lle työehtosopimuksen mukaan tulevaa korvausta soviteltiin varallisuusoikeudellisista oikeustoimista annetun lain 36 §:n nojalla.\n    Ään.\n  "
      ],
      "hasFormat": {
        "@id": "sfecli:kko/1986/II144/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Parikkalan kihlakunnanoikeudessa\n        A on B:tä vastaan 1.11.1982 vireille pannussa kanteessa kertonut, että sitten kun Parikkalan kunnassa olevat kolme tilaa olivat 24.2.1975 siirtyneet A:n veljen B:n omistukseen, hän oli samasta ajankohdasta lukien ollut maataloustyöntekijänä veljensä työssä työsopimuslain 1 §:n tarkoittamassa työsuhteessa. Vastikkeeksi työstään A oli saanut vuoden 1981 kesäkuusta tammikuuhun 1982 palkkaa 1.000 markkaa kuukaudessa. Vuosilomaa hän oli saanut vuonna 1980 neljä päivää ja vuonna 1981 12 päivää saamatta muita vapaapäiviä. Työssäoloajalta A:lle olisi kuulunut alalla yleiseksi katsottavan valtakunnallisen Maaseudun välillä solmitun maatalouden työehtosopimuksen mukainen palkka ja palvelulisät, vuosilomalain ja työehtosopimuksen mukaiset vuosilomat ja lomaltapaluurahat sekä maatalouden työaikalain ja alan työehtosopimuksen mukaiset vapaapäivät. Näillä perusteilla A on vaatinut, että B velvoitettaisiin suorittamaan hänelle maksamattomina työpalkkoina ajalta 25.2.1975 - 31.1.1982 kaikkiaan 125.292,34 markkaa kuuden prosentin korkoineen, työehtosopimuksenmukaisia palvelulisiä vuosilta 1977 - 1981 yhteensä 900 markkaa, korvausta saamatta jääneistä vuosilomista vuosilta 1977-1981 yhteensä 900 markkaa, korvausta saamatta jääneistä vuosilomista vuosilta 1977-1981 yhteensä 900 markkaa, korvausta saamatta jääneistä vuosilomista vuosilta 1979 - 1982 7.034,80 markkaa, lomaltapaluurahaa viimeksi mainitulta ajalta 3.517,42 markkaa sekä korvausta pitämättä jääneistä vapaapäivistä ajalta 1.1.1981 -31.1.1982 yhteensä 16.009,80 markkaa.\n      \n      \n        Vastaus\n        B on vastustanut kannetta ja kertonut, että hän oli ostanut mainitut tilat vanhemmiltaan 24.2.1975 tehdyllä kauppakirjalla. Omistus- ja hallintaoikeus tiloihin oli siirtynyt hänelle heti. Vanhemmat olivat kauppakirjassa pidättäneet A:lle maksuttoman elinikäisen asumisoikeuden tilalla olevan asuinrakennuksen vinttihuoneessa. A oli syntymästään saakka asunut tilalla ja jo lapsuudesta alkaen osallistunut tavanomaisesti työntekoon. Työnteko oli jatkunut kaupanteon jälkeenkin 15.1.1982 saakka, jolloin A oli tapaturmaisesti loukkaantunut. Työnteko ei ollut tapahtunut työsopimuslain tarkoittamassa työsopimussuhteessa vaan \"syytinkiläisenä\" ja lähiomaisena B:n huolehtiessa sisarensa täydestä ylöspidosta. A ei ollut ennen kesäkuuta 1981 vaatinut perheenjäsenenä saamiensa etujen lisäksi muuta palkkaa eikä erityisiä lomia tai vapaa-aikoja. A oli verrattavissa lähinnä yrittäjään eikä hänelle näin ollen ollut tuleva korvausta hänen tekemästään taloustyöstä. Perheenjäsenenä hänellä oli ollut oikeus pitää lomaa tai vapaapäiviä milloin halusi. Myös Parikkalan lomalautakunta oli pitänyt A:ta maatalousyrittäjän perheenjäsenenä, koska se oli myöntänyt hänelle maatalousyrittäjän vuosiloman ja sijaisavun järjestämisestä annetun lain nojalla maatalousyrittäjän vuosilomaa ja sijaisapua. Kesäkuussa 1981 oli kuitenkin sovittu, että A sai korvauksena tilalla tehdystä työstä 1.000 markkaa verottomana kuukaudessa. Vielä B on lausunut, että A:n tilalla saaman täyden ylläpidon arvo verotuksessa vahvistetun ravintoedun arvon mukaan laskettuna oli kanteessa tarkoitettuna aikana ollut kaikkiaan noin 65.000 markkaa, mikä määrä oli kuittauksena otettava huomioon.\n      \n      \n        Kihlakunnanoikeuden päätös 22.3.1983\n        Kihlakunnanoikeus on päätöksessään lausunut näytetyksi, että A oli 25.2.175 alkaen 15.1.1982 tapahtuneeseen loukkaantumiseensa saakka tehnyt kanteessa mainituilla B:n omistamilla tiloilla maataloustyötä B:n lukuun tämän johdon ja valvonnan alaisena. A:n kokopäiväinen työ oli käsittänyt aamuin ja illoin karjanhoitoa ja päivällä taloustyötä sekä kiireisimpinä aikoina myös peltotyötä. Työnantajaliito r.y:n ja Maaseututyöväen Liitto r.y:n B ei ollut vastoin väitettään näyttänyt, että työ olisi tarkoitettu tehtäväksi vastikkeetta, vaan päinvastoin A:n veroilmoituksiin B:n ohjeen mukaan tehdyistä merkinnöistä muka tapahtuneista palkanmaksuista, joista B oli suorittanut ennakonpidätyksiä, voitiin päätellä asianosaisten tarkoittaneen palkkaa maksettavaksi. B oli siten velvollinen maksamaan A:lle vähintään sellaiset palkka- ja muut edut, jotka oli määrätty noudatettaviksi kanteessa mainitussa maalatouden yleiseksi katsottavassa valtakunnallisessa työehtosopimuksessa. Tuon työehtosopimuksen mukainen kotieläinten hoitotöissä noudatettava tuntipalkka 3a palkkaryhmässä kuntien kalleusluokituksen II kalleusluokassa oli ollut kanteessa tarkoitetun ajanjakson alussa 6 markkaa 55 penniä ja lopussa 14 markkaa 70 penniä. Työtuntien määrä oli ollut kuukaudessa 172. Työehtosopimuksen mukaista kotieläinten hoitotöissä maksettavaa palvelulisää A:lla oli oikeus saada kolmannesta palvelusvuodesta eli vuodesta 1977 alkaen. Elelleen hänellä olisi ollut työsuhteen perusteella oikeus vuosilomaan ja lomaltapaluurahaan. B ei ollut näyttänyt, että A olisi saanut vuosilomaa tai lomakorvausta. Kanteessa tehty vaatimus lomakorvauksesta ei ylittänyt sitä korvausta, johon A:lla oli oikeus. Lomaltapaluuraha oli 50 prosenttia vuosilomapalkan määrästä. A:lla oli vielä oikeus saada korvaus pitämättä jääneistä maatalouden työaikalaissa ja puheena olevassa työehtosopimuksessa tarkoitetuista vapaapäivistä.\n        B:n maksettavista korvauksista oli vähennettävä hänen maksamansa ennakonpidätykset ja hänen 1.6.1981 alkaen rahana maksamansa palkka ja mitä A oli muussa työssä ansainnut sekä kuitattava hänen 25.2.1975 alkaen saamansa ravintoetu soveltaen verohallituksen ennakonpidätyksessä noudatettavista luontoisetujen laskentaperusteista vuosittain antamien päätösten mukaista päivittäisen II luokkaan kuuluvan ravintoedun raha-arvoa. B:n kuittausvaatimus hylättiin enemmälti, koska hän ei ollut näyttänyt, että ravintoedun hankkimisesta hänelle aiheutuneet välittömät menot olisivat olleet suuremmat kuin verotuksessa hyväksytty I luokan ravintoedun raha-arvo. B ei ollut myöskään näyttänyt, että hän olisi maksanut A:lle muuta rahapalkkaa kuin 1.6.1981 lukien 1.250 markkaa kuukaudessa. A:n veroilmoituksiin tehtyjä merkintöjä hänelle maksetuista palkoista ei voitu hyväksyä 1.6.1981 aikaisemmalta ajalta näytöksi palkan maksusta muun kuin ennakonpidätysten osalta, koska oli näytetty, että veroilmoituksiin oli vähennysten saamiseksi merkitty palkka maksetuksi, vaikka tosiasiassa näin ei ollut tapahtunut.\n        Näillä perusteilla kihlakunnanoikeus on hyläten vaatimukset enemmälti katsonut, että A:lla oli oikeus saada B:ltä työpalkkoina, joissa oli otettu huomioon vähennyksinä edellä mainitut ennakonpidätykset, rahana maksetut palkat ja muut tulot, yhteensä 123.576,74 markkaa, palveluvuosilisinä 900 markkaa, vuosilomakorvauksina 7.034,80 markkaa, lomaltapaluurahoina 3.517,42 markkaa ja korvauksena saamatta jääneistä viikkovapaista 6.505,40 markkaa eli kaikkiaan 141.534,36 markkaa. Ottaen kuittauksena huomioon A:n saaman ravintoedun arvon II luokan mukaan laskettuna eli yhteensä 22.695 markkaa kihlakunnanoikeus on velvoittanut B:n maksamaan A:lle mainittujen summien erotuksen 118.839,36 markkaa vaadittuine kuuden prosentin korkoineen haastepäivästä 1.11.1982 lukien. Tämän ohessa B on velvoitettu korvaamaan valtiolle sen varoista suoritetut maksuttoman oikeudenkäynnin saaneen A:n oikeudenkäyntiavustajan kulut ja palkkion sekä todistelukustannukset yhteensä 4.303 markkaa.\n      \n      \n        Kouvolan hovioikeuden tuomio 29.5.1985\n        Hovioikeus, jonka tutkittavaksi asianosaiset olivat saaneet jutun, on perusteluinaan lausunut, että A oli työskennellyt tilalla jo lapsuudestaan lähtien tehden samoja työtehtäviä kuin kanteessa tarkoitettuna aikana. Hän oli myös työnteon päättymiseen saakka koko ajan asunut tilalla saaden täyden ylläpidon. A ei ollut edes väittänyt, että hänen työskentelynsä tilalla ennen 30.7.1974 tehtyä tilojen alustavaa kauppaa ja sittemmin 24.2.1975 tapahtunutta kiinteistökauppaa, jolla asianosaisten vanhemmat olivat luovuttaneet tilat B:lle, olisi tapahtunut muulla kuin perheoikeudellisella perusteella. Sillä seikalla, että tilan omistusoikeus oli 24.2.1975 siirtynyt B:lle, ei ollut ratkaisevaa merkitystä siihen, oliko asianosaisten välillä katsottava olleen työsopimuslaissa tarkoitettu työsuhde. Myöskään se seikka, että asianosaiset olivat kesäkuussa 1981 sopineet palkan maksusta tilalla tehdystä työstä, ei yksistään osoittanut, että työskentely olisi tapahtunut velvoiteoikeudellisella perusteella. Ilmeistä oli, että kysymys siitä, oliko asianosaisten välillä ollut työsopimuslaissa tarkoitettu työsuhde, oli ensimmäisen kerran noussut esille työsuojelutarkastajan suoritettua 6.7.1982 tarkastuksen tilalla A:n työssä kohdanneen tapaturman johdosta. Pääasiassa edellä mainituilla perusteilla hovioikeus on katsonut jääneen näyttämättä, että asianosasten kesken olisi vallinnut työsopimuslaissa tarkoitettu työsopimussuhde. Siten A:n työskentelyn tilalla oli katsottava tapahtuneen perheoikeudellisella perusteella ja asianosaisten välillä vallinneen niin sanotun perheoikeudellisen työntekosuhteen. A oli perustanut kanteensa yksinomaan siihen, että asianosasten välillä oli ollut työsopimuslaissa tarkoitettu työsuhde.\n        Näillä perusteilla hovioikeus on hylännyt kanteen ja vapauttanut B:n kihlakunnanoikeuden määräämästä suoritusvelvollisuudesta A:lle ja valtiolle.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      A on pyytänyt valituslupaa ja vaatinut kanteensa hyväksymistä. Valituslupa on myönnetty 3.10.1985. B on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        A:n työ B:n palveluksessa on tapahtunut tämän johdon ja valvonnan alaisen työn tuloksen koituessa B:n hyväksi. Olosuhteista ei ilmene, että tuo kokopäiväinen työ olisi tarkoitettu tehtäväksi vastikkeetta. Kihlakunnanoikeuden päätöksessä mainitun maatalouden työehtosopimuksen yleissitovuuden vuoksi A:lle kuuluisi oikeus tuon sopimuksen mukaisiin palkkaetuihin. Jutussa ilmikäyneistä seikoista päätellen asianosaisilla ei kuitenkaan ole ollut A:n työskennellessä tilalla selvää käsitystä hänen työoikeudellisesta asemastaan. Näin ollen B ei ole myöskään voinut harkita A:lle pakottavan lain säännöksen perusteella maksettavan työpalkan ja siihen liittyvien muiden palkkaetujen vaikutusta maataloutensa kannattavuuteen. Maatalouden työehtosopimuksen jälkikäteinen soveltaminen asianosaisten välisen työsopimuksen osana johtaisi B:n taloudellisiin mahdollisuuksiin nähden kohtuuttomaan tulokseen. A:lle hänen työstään tulevaa korvausta on siten oikeustoimilain 36 §:n nojalla soviteltava.\n      \n      \n        Tuomiolauselma\n        Hovioikeuden tuomiota muutetaan siten, että B velvoitetaan suorittamaan A:lle hänen saamiensa luontoisetujen ja rahapalkan sekä B:n näistä palkkaeduista valtiolle suorittamien ennakonpidätysten lisäksi kertakaikkisena soviteltuna korvauksena kihlakunnanoikeuden päätöksessä selostetusta työstä 60.000 markkaa kihlakunnanoikeuden päätöksessä mainittuine korkoineen. Koska alemmat oikeudet ovat eri tavoin arvioineet jutun pääasiakysymystä, valtion varoista niissä maksettaviksi määrätyt palkkiot, kulujen korvaus ja todistelukustannukset jäävät valtion vahingoksi.\n      \n      \n        Eri mieltä olevan jäsenen lausunto\n        Oikeusneuvos Saarni-Rytkölä: Kihlakunnanoikeuden mainitsemin perustein, kumoten hovioikeuden tuomion, jätän asian kihlakunnanoikeuden päätöksen varaan.\n        \n          Ratkaisuun osallistuneet: oikeusneuvokset Leivonen, Heinonen, Hiltunen ja Ketola\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-11-10"
  ],
  "judgmentNumber": [
    "II144"
  ],
  "date": [
    "1986-03-21"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II144"
  ],
  "year": [
    "1986"
  ],
  "description": [
    "http://data.finlex.fi/voc/kko/swe/3f875c9c",
    "http://data.finlex.fi/voc/kko/fin/f28a6de1",
    "http://data.finlex.fi/voc/kko/fin/2424fb47",
    "http://data.finlex.fi/voc/kko/swe/a6424e9f",
    "http://data.finlex.fi/voc/kko/swe/c2313be7",
    "http://data.finlex.fi/voc/kko/fin/2e6322c4",
    "http://data.finlex.fi/voc/kko/fin/bebc3b91",
    "http://data.finlex.fi/voc/kko/swe/bcc750b7"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}