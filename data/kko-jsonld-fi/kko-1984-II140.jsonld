{
  "@id": "sfecli:kko/1984/II140",
  "languageVersion": [
    {
      "@id": "sfecli:kko/1984/II140/fin",
      "title_fi": [
        "KKO:1984-II-140"
      ],
      "abstract_fi": [
        "\n    Alioikeuden tuomittua A:n kanteesta A:n ja B:n avioliiton puretuksi, mutta hylättyä A:n vahingonkorvausta ja tasinkooikeuden menetystä koskevat vaatimukset sekä määrättyä vain osan A:n vaatimista oikeudenkäyntikuluista B:n korvattaviksi, hovioikeus oli tuominnut vahingonkorvauksen ja oikeudenkäyntikulut A:n vaatimuksen mukaisesti sekä hylännyt B:n vaatimuksen hänen puolisoiden lapselle maksettavakseen alioikeudessa tuomitun elatusavun alentamisesta. Hovioikeus ei ollut lausunut A:n kuluvaatimuksesta hovioikeuskäsittelyn osalta.\n    A:n hakiessa muutosta hovioikeuskuluja koskevaan ratkaisuun Korkein oikeus katsoi että, koska alioikeus ja hovioikeus olivat eri tavoin arvioineet riitakysymystä vahingonkorvauksesta ja alioikeuskulujen korvausvelvollisuutta, ei A:lle OK 21 luvun 4 §:n 1 mom:sta ilmenevän periaatteen mukaan ollut tuomittava korvausta muutoksenhakukuluistaan hovioikeudessa. OK sanotun luvun 3 §:n 1 mom:n mukaan B:n, joka oli oman muutoksenhakemuksensa osalta hävinnyt hovioikeudessa, oli kuitenkin korvattava A:n vastauskulut siellä. Hovioikeuden tuomiossa ja Korkeimman oikeuden päätöksessä A:n eduksi tehtyjen muutosten syyt huomioon ottaen B:tä ei velvoitettu korvaamaan A:n muutoksenhakukuluja Korkeimmassa oikeudessa.\n    Ään.\n  "
      ],
      "hasFormat": {
        "@id": "sfecli:kko/1984/II140/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli miehelleen B:lle 22.9.1980 tiedoksi toimituttamansa haasteen nojalla Turun RO:ssa, vaatiessaan 18.7.1968 avioliittoon vihittyjen asianosaisten tuomitsemista B:n huorinteon perusteella avioeroon ja heidän alaikäisen lapsensa, 28.11.1974 syntyneen C:n huollon uskomista A:lle, myös vaatinut, että B velvoitettaisiin suorittamaan sanotulle lapselle elatusapua 1.000 markkaa kuukaudessa 1.9.1980 lukien ja avioeroon pääasiallisesti syypäänä A:lle vahingonkorvausta 20.000 markkaa ja että B julistettaisiin menettämään oikeutensa saada osituksessa avio-oikeuden nojalla A:n omaisuutta. Lisäksi A oli vaatinut, että B velvoitettaisiin korvaamaan hänen oikeudenkäyntikulunsa.\n      B oli vastustanut lapsen elatusapua koskevaa vaatimusta 600 markkaa kuukaudessa ylittävältä osalta sekä vahingonkorvausta, tasinko-oikeuden menettämistä ja oikeudenkäyntikulujen korvaamista koskevia vaatimuksia kokonaisuudessaan sekä vaatinut lapsen tapaamis- ja luonapito-oikeutta.\n      \n        RO:n päätös 2.9.1981\n        RO oli tuomitessaan asianosaiset B:n selvitetyn huorinteon perusteella avioeroon, uskoessaan C:n huollon A:lle ja antaessaan määräyksen lapsen tapaamis- ja luonapito-oikeudesta velvoittanut B:n suorittamaan elatusapua C:lle kuukausittain etukäteen 750 markkaa kuukaudessa ajalta 1.1. - 31.8.1981 ja 1.000 markkaa kuukaudessa 1.9.1981 lukien, erääntyneet määrät heti ja muut kuukausittain etukäteen, kunnes lapsi täytti 18 vuotta, ja määrännyt, että B oli velvollinen osallistumaan A:n oikeudenkäyntikuluihin 3.500 markalla, mutta hylännyt vaatimukset enemmälti.\n        A oli muutoksenhakemuksessaan HO:ssa uudistanut lapsen elatusapua, vahingonkorvausta ja tasinko-oikeuden menettämistä koskevat vaatimuksensa sekä vaatinut, että B:n A:lle maksettavaksi määrätty oikeudenkäyntikulujensa korvaus RO:n osalta korotettaisiin 8.799 markaksi, ja että B velvoitettaisiin korvaamaan hänen oikeudenkäyntikulunsa HO:ssa.\n        B oli muutoksenhakemuksessaan vaatinut hänen C:lle maksettavaksi määrätyn elatusavun alentamisesta 600 markkaan kuukaudessa.\n      \n      \n        Turun HO:n tuomio 19.3.1982\n        HO oli, asianosaisten vastattua toistensa muutoksenhakemuksiin, katsonut, ettei ollut syytä muuttaa RO:n päätöstä muulla tavoin kuin, että B avioeroon pääasiallisesti syypäänä velvoitettiin suorittamaan A:lle vahingonkorvauksena vaaditut 20.000 markkaa ja että B:n A:lle maksettavaksi määrätty oikeudenkäyntikulujen korvaus korotettiin 8.790 markaksi.\n      \n    \n    \n      KORKEIN OIKEUS\n      A pyysi valituslupaa HO:n tuomioon. Hakemukseensa sisällyttämässään valituksessa A vaati että, koska HO ei ollut lainkaan antanut lausuntoa hänen siellä esittämästään vaatimuksesta B:n velvoittamisesta korvaamaan hänellä HO:ssa olleet kulut, KKO tuomitsi mainitut kulut maksettavaksi. Lisäksi A vaati myös hänellä KKO:ssa olleiden kulujen korvaamista. Valituslupa myönnettiin ja B antoi hakemuksen johdosta pyydetyn vastauksen.\n    \n    \n      KORKEIMMAN OIKEUDEN RATKAISU\n      KKO on käsitellyt asian ja havaitsee, että HO on jättänyt antamatta lausunnon A:n HO:ssa esittämästä oikeudenkäyntikuluvaatimuksesta. Viivytyksen välttämiseksi ja asian selvitettyyn tilaan nähden KKO ottaa kyseessä olevan vaatimuksen välittömästi tutkittavakseen.\n      \n        Perustelut\n        A:n muutoksenhausta HO:ssa aiheutuneiden kulujen korvaamisesta KKO toteaa, että RO ja HO ovat eri tavoin arvioineet riitakysymystä B:n velvoittamisesta suorittamaan A:lle vahingonkorvausta sekä hänen velvollisuuttaan korvata tämän oikeudenkäyntikulut RO:ssa. Oikeudenkäymiskaaren 21 luvun 4 §:n 1 momentissa ilmenevän periaatteen mukaan A:lle ei ole tuomittava korvausta muutoksenhakukuluistaan HO:ssa.\n        B:n muutoksenhakemuksesta HO ei ole muuttanut RO:n päätöstä. Kun B siten on hävinnyt HO:ssa, hänen on oikeudenkäymiskaaren 21 luvun 3 §:n 1 momentin mukaan korvattava A:n vastauskulut HO:ssa. Tätä korvausvelvollisuutta ei poista se seikka, että A samalla on menestyksellisesti hakenut muutosta RO:n vahingonkorvausta ja oikeudenkäyntikulujen korvaamista koskevaan ratkaisuun, eikä sekään, että hänen muutoksenhakemuksensa on muilta kohdin hylätty. A:n vastauskulut HO:ssa KKO arvioi 450 markaksi.\n      \n      \n        Päätöslauselma\n        B velvoitetaan suorittamaan A:lle oikeudenkäyntikulujen korvaukseksi HO:n osalta edellä mainitut 450 markkaa. HO:n tuomiossa ja tässä päätöksessä A:n eduksi tehtyjen muutosten syyt huomioon ottaen B:tä ei velvoiteta korvaamaan A:lle muutoksenhakemisesta KKO:ssa aiheutuneita kuluja.\n      \n      \n        Eri mieltä olevien jäsenten lausunnot\n        Ylimääräinen oikeusneuvos Paasikoski: A:n HO:ssa esittämän oikeudenkäyntikuluvaatimuksen välittömästä tutkimisesta olen KKO:n ratkaisusta ilmenevällä kannalla.\n      \n      \n        Perustelut\n        A:n saatua RO:ssa kanteessaan esittämäänsä avioerovaatimukseen myönteisen ratkaisun sekä osan vaatimastaan oikeudenkäyntikulujen korvauksesta hän on HO:ssa saanut myös kanteensa pääperusteesta eli pääasiallisesti toisen puolison syystä johtuvasta avioerosta vaatimansa vahingonkorvauksen samoin kuin vaatimansa oikeudenkäyntikulujen korvauksen RO:n osalta. B:n vaatimus hänen maksettavakseen määrätyn elatusavun alentamisesta on myös HO:ssa hylätty.\n        HO on siis osittain muuttanut RO:n ratkaisua eikä kysymyksessä siten ole sellainen alioikeuden päätökselle vastakkainen ratkaisu, joka oikeudenkäymiskaaren 21 luvun 4 §:n 1 momentissa ilmenevän periaatteen mukaan vaatisi oikeudenkäyntikulujen kuittaamista. Koska A:lla on ollut perusteltu aihe muutoksen hakemiseen HO:ssa, katson A:n olleen oikeutetun saamaan korvauksen kuluistaan HO:ssa.\n        B:n vaatimus puolestaan on tullut myös HO:ssa hylätyksi. Hänen on siten oikeudenkäymiskaaren 21 luvun 3 §:n 1 momentin mukaan korvattava vastapuolensa vastauksen antamisesta HO:ssa olleet kulut.\n      \n      \n        Päätöslauselma\n        Velvoitan B:n suorittamaan A:lle oikeudenkäyntikulujen korvaukseksi HO:ssa, hakemuksen johdosta 600 ja vastineen johdosta 200 markkaa eli yhteensä 800 markkaa sekä korvaamaan A:n kulut KKO:ssa 650 markalla.\n        Oikeusneuvos Saarni-Rytkölä oli samaa mieltä kuin ylimääräinen oikeusneuvos Paasikoski.\n        \n          Ratkaisuun osallistuneet: oikeusneuvokset Saarni-Rytkölä, Takala ja Lehtonen sekä ylimääräiset oikeusneuvokset Paasikoski ja Heikkilä.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II140"
  ],
  "referenceToLegislation": [
    "http://data.finlex.fi/eli/sd/1734/4"
  ],
  "description": [
    "http://data.finlex.fi/voc/kko/fin/463fe643"
  ],
  "judgmentNumber": [
    "II140"
  ],
  "date": [
    "1983-08-31"
  ],
  "issued": [
    "1984-09-04"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}