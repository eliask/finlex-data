{
  "@id": "sfecli:kko/1989/143",
  "languageVersion": [
    {
      "@id": "sfecli:kko/1989/143/fin",
      "title_fi": [
        "KKO:1989:143"
      ],
      "abstract_fi": [
        "\n    Lomapalkka ja lomakorvaus, jotka työnantaja on rakennusalan työntekijäin vuosilomia koskevan työehtosopimuksen mukaisesti suorittanut Postipankkiin työnantajajärjestön tilille, oli ennen niiden maksatusta työntekijälle ulosmitattava ulosottolain 4 luvun 18 e §:n 1 momentissa palkan ulosmittauksesta säädetyssä järjestyksessä.\n  "
      ],
      "hasFormat": {
        "@id": "sfecli:kko/1989/143/fin/txt",
        "content_fi": [
          "\n    \n      ASIAN AIKAISEMPI KÄSITTELY\n      Espoon nimismiespiirin avustava ulosottomies X oli 10.6.1987 virkahuoneessaan ulosmitannut kolmasosan A:lle ennakonpidätyksen jälkeen tulevasta \"rakennusalan lomapalkkasaatavasta\" Espoon tuomiokunnan maksamismääräystuomarin 11.12.1985 antamaan maksamismääräykseen perustuvan Asuntosäätiön saatavan yhteensä 13.770,80 markan korkoineen sekä täytäntöönpanokulujen perimiseksi.\n      A on valittanut Uudenmaan lääninhallitukseen ulosmittauksesta ja muun muassa lausunut, että hän oli saanut tiedon ulosmittauksesta vasta 1.7.1987, jolloin lomapalkka oli tullut hänen pankkitililleen. Hän ei ollut saanut ulosmittauksesta ennakkoilmoitusta, koska avustava ulosottomies X oli lähettänyt sen hänellä noin seitsemän vuotta aikaisemmin olleeseen osoitteeseen, vaikka X oli tiennyt hänen nykyisen osoitteensa.\n      Ulosmittaus oli myös toimitettu ottamatta palkan ulosmittauksessa huomioon aviopuolison ja kahden alaikäisen lapsen elatukseen perustuvaa suojaosuutta. Sen vuoksi A on vaatinut ulosmittauksen kumoamista.\n      Asuntosäätiö ei ole käyttänyt lääninhallituksen sille varaamaa tilaisuutta vastauksen antamiseen.\n      Avustava ulosottomies X on selityksessään lausunut, että hän oli 20.5.1987 toimittamassaan ulosmittausyrityksessä todennut A:n varattomaksi. Kun tuolloin oli selvinnyt, että A oli toiminut rakennusmiehenä, X oli 10.6.1987 ulosmitannut A:lta kolmanneksen tämän rakennusalan lomapalkkasaatavasta, joka oli maksettu Postipankkiin. Ilmoitus ulosmittauksesta oli toimitettu A:lle hänen erään toisen velkojan saatavan kohdalla merkityllä aikaisemmalla osoitteellaan.\n      Espoon nimismiespiirin osastopäällikkö Maija-Liisa Parmi on antanut lausunnon.\n      \n        Uudenmaan lääninhallituksen päätös 18.12.1987\n        Perustelut\n        Kysymyksessä olevan rakennusalan lomapalkkasaatavan ulosmittauksesta oli ilmoitettu sen maksajalle Postipankille tiedoksi annetulla pöytäkirjanotteella. Työnantajat olivat suorittaneet työntekijöille lomapalkkaa tai lomakorvausta lomaltapaluurahoineen Postipankille lomanmääräytymisvuoden aikana rakennusalan työntekijäin vuosilomia koskevan työehtosopimuksen mukaisesti. Ulosmittaus oli siten kohdistunut saatavaan eikä palkkaan eikä siinä sen vuoksi ollut sovellettava palkasta ulosmittaamatta jätettävää suojaosuutta ja palkan ulosmittauksen ennakkoilmoitusta koskevia säännöksiä. Ulosmittauspöytäkirjasta ilmeni, että ulosmittaus oli toimitettu ulosottomiehen virkahuoneessa, vaikka saatavan ulosmittaus olisi tullut toimittaa velallisen luona.\n        Lainkohdat\n        Ulosottolaki 3 luku 25 § ja 4 luku 18 §\n        Päätöslauselma\n        Valituksenalainen ulosmittaus on kumottu ja asianomainen ulosottomies on määrätty viivytyksettä ryhtymään ulosmittauksen kumoamisesta johtuviin tarpeellisiin toimenpiteisiin.\n      \n      \n        Helsingin hovioikeuden päätös 28.4.1988\n        Hovioikeus, jonka tutkittavaksi Asuntosäätiö valittamalla oli saattanut asian vaatien, että lääninhallituksen päätös kumotaan ja toimitettu ulosmittaus pysytetään voimassa, ei ole muuttanut lääninhallituksen päätöstä.\n      \n    \n    \n      MUUTOKSENHAKU KORKEIMMASSA OIKEUDESSA\n      Asuntosäätiölle on myönnetty valituslupa 5.10.1988. A on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU 5.12.1989\n      \n        Perustelut\n        Rakennusalan työntekijäin vuosilomia koskevan, vuosilomalain 16 §:n 2 momentissa tarkoitetun työehtosopimuksen määräysten mukaan rakennusalan työehtosopimuksen piiriin kuuluvien työntekijäin vuosilomapalkka ja lomakorvaus lomaltapaluurahoineen on määräprosentti työntekijän palkasta. Työnantajan tulee suorittaa niiden määrät työehtosopimuksessa mainitun ajan kuluessa Postipankkiin rakennusalan työnantajajärjestön siirtotilille. Tältä ne maksatetaan vuosiloman alkaessa kullekin työntekijälle työehtosopimuksessa määrätyssä järjestyksessä. Ennen maksatusta erääntymättömiä lomasuorituksia on pidettävä ulosottolain 4 luvun 6 b §:n 1 momentissa tarkoitettuna palkkana, joka voidaan ulosmitata ulosottolain 4 luvun 18 e §:ssä säädetyssä järjestyksessä ulosottomiehen virkahuoneessa ja antaa niitä koskeva maksukielto maksajalle Postipankille. Edellytyksenä on, että velalliselle on annettu viimeksi sanotussa säännöksessä tarkoitettu ennakkoilmoitus. A:lle tulevien sanottujen suoritusten ulosmittausta koskeva ennakkoilmoitus on lähetetty A:lle osoitteella, joka on ollut hänellä useita vuosia aikaisemmin. A on kiistänyt saaneensa ilmoitusta, mitä kiistämistä ei ole osoitettu vääräksi. Ennakkoilmoitusta ei sen vuoksi voida katsoa annetun eikä ulosmittausta siten olisi saanut toimittaa ulosottomiehen virkahuoneessa A:n olematta läsnä. Ulosmittaus on sen vuoksi toimitettu virheellisessä järjestyksessä.\n      \n      \n        Päätöslauselma\n        Hovioikeuden päätöksen lopputulosta ei muuteta.\n        \n          Ratkaisuun osallistuneet: oikeusneuvokset Salervo, Mörä, Lehtonen, Haarmann ja Huopaniemi\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1989-12-05"
  ],
  "judgmentNumber": [
    "143"
  ],
  "date": [
    "1989-06-01"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1989:143"
  ],
  "year": [
    "1989"
  ],
  "description": [
    "http://data.finlex.fi/voc/kko/fin/40d42713",
    "http://data.finlex.fi/voc/kko/fin/aed65858"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}