{
  "@id": "sfecli:kko/1994/38",
  "languageVersion": [
    {
      "@id": "sfecli:kko/1994/38/fin",
      "title_fi": [
        "KKO:1994:38"
      ],
      "abstract_fi": [
        "\n    Määräajassa moittimatta jäänyt asunto-osakeyhtiön yhtiökokouksen päätös, jolla yhtiö oli päättänyt ottaa osakkeenomistajan huoneiston hallintaansa yhtiövastikkeiden maksamisen laiminlyömisen johdosta, oli pantavissa täytäntöön, vaikka osakkeenomistaja oli yhtiökokouksen päätöksen jälkeen maksanut vastikkeet.\n    Ään.\n  "
      ],
      "hasFormat": {
        "@id": "sfecli:kko/1994/38/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Espoon kihlakunnanoikeudessa\n        Asunto Oy X lausui A:ta vastaan ajamassaan kanteessa, että yhtiön omistamassa talossa osakkeenomistajana huoneistoa hallinnut A oli jatkuvasti laiminlyönyt yhtiövastikkeiden maksamisen yhtiölle. Oikaisua ei ollut tapahtunut yhtiön hallituksen antamasta varoituksesta huolimatta. Yhtiön ylimääräinen yhtiökokous oli 27.10.1992 asunto-osakeyhtiölain 81 §:n perusteella päättänyt ottaa huoneiston yhtiön hallintaan kolmeksi vuodeksi. Päätös oli 2.11.1992 eli määräajassa annettu tiedoksi A:lle, joka ei ollut määräajassa moittinut päätöstä. A ei ollut luovuttanut huoneistoa yhtiön hallintaan.\n        Sen vuoksi yhtiö, samalla kun se A:n 3.12.1992 tekemän suorituksen johdosta luopui vaatimasta maksamattomia vastikkeita, vaati A:n velvoittamista noudattamaan yhtiökokouksen tekemää päätöstä ja luovuttamaan omalla kustannuksellaan toimitettavan häädön uhalla hallitsemansa huoneiston yhtiön hallintaan kolmeksi vuodeksi ja korvaamaan yhtiön oikeudenkäyntikulut korkoineen.\n      \n      \n        Kihlakunnanoikeuden päätös 7.12.1992\n        Kihlakunnanoikeus, jossa A vastusti kannetta, katsoi selvitetyksi, että A oli suorittanut vastikevelan yhtiölle kokonaisuudessaan. Erääntyneet maksamattomat vastikkeet olivat kertyneet siten, että helmikuulta 1992 oli ollut maksamatta 893,30 markan erä. Muut erääntyneet maksamattomat vastikkeet olivat olleet peräisin toukokuulta 1992 ja sen jälkeiseltä ajalta. Esitetystä selvityksestä ei ollut ilmennyt, että A:lle olisi aiemmin annettu varoitus maksamatta jääneistä vuokrista.\n        Sen vuoksi A:n häätämistä huoneistostaan ja huoneiston ottamista yhtiön hallintaan oli vallitsevissa olosuhteissa pidettävä kohtuuttomana.\n        A oli suorittanut häneltä vaaditut erääntyneet maksamattomat vastikkeet ja muut kuukausittaiset maksut 3.12.1992 eli välittömästi ennen asian vireilletuloa oikeudessa. Hän oli sen vuoksi velvollinen suorittamaan korvausta yhtiön oikeudenkäyntikuluista.\n        Näillä perusteilla kihlakunnanoikeus hylkäsi yhtiön vaatimuksen A:n velvoittamisesta noudattamaan yhtiön ylimääräisen yhtiökokouksen 27.10.1992 tekemää päätöstä ja luovuttamaan omalla kustannuksellaan toimitettavan häädön uhalla hallitsemansa huoneisto yhtiön hallintaan kolmeksi vuodeksi.\n        A velvoitettiin suorittamaan yhtiölle korvaukseksi oikeudenkäyntikuluista 2 500 markkaa 16 prosentin korkoineen päätöspäivästä lukien.\n      \n      \n        Helsingin hovioikeuden tuomio 19.5.1993\n        Yhtiö valitti hovioikeuteen. Hovioikeus lausui, että yhtiön hallitus oli 30.9.1992 antanut A:lle tiedoksi varoituksen maksamattomien yhtiövastikkeiden ja muiden yhtiölle tulevien maksujen laiminlyönnin johdosta. Yhtiökokous oli 27.10.1992 tehnyt päätöksen A:n hallitseman huoneiston ottamisesta yhtiön hallintaan, koska maksut olivat olleet edelleen maksamatta. Päätös oli annettu tiedoksi A:lle 2.11.1992. A ei ollut 30 päivän kuluessa sanotun päätöksen tiedoksi saamisesta saattanut tuomioistuimen tutkittavaksi kysymystä siitä, oliko päätökselle ollut perustetta. A oli maksanut erääntyneet vastikkeet ja muut maksut 3.12.1992. Koska yhtiökokouksen tekemää päätöstä ei ollut määräajassa moitittu, saatiin se panna täytäntöön. A ei ollut luovuttanut huoneistoa yhtiön hallintaan.\n        Näillä perusteilla hovioikeus muutti kihlakunnanoikeuden päätöstä siten, että A velvoitettiin häädön uhalla luovuttamaan kihlakunnanoikeuden päätöksessä tarkoitettu huoneisto yhtiön hallintaan kolmen vuoden ajaksi.\n        Hovioikeus velvoitti A:n korvaamaan yhtiön oikeudenkäyntikulut hovioikeudessa 1 100 markalla 16 prosentin korkoineen hovioikeuden tuomion antopäivästä lukien.\n        Muilta osin kihlakunnanoikeuden päätöstä ei muutettu.\n        \n          Asian ovat ratkaisseet hovioikeuden jäsenet Iirola, Korhonen ja Stenberg. Esittelijä Ari Siltama.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      A:lle myönnettiin valituslupa. Valituksessaan A vaati hovioikeuden tuomion kumoamista ja yhtiön kanteen hylkäämistä sekä vapauttamistaan velvollisuudesta korvata yhtiön oikeudenkäyntikuluja. A katsoi, että hovioikeuden tuomio oli kohtuuton ja tarpeeton, koska hän oli jo maksanut erääntyneet yhtiövastikkeet.\n      Yhtiö vastasi valitukseen ja vaati korvausta vastauskuluistaan.\n    \n    \n      KORKEIMMAN OIKEUDEN RATKAISU 24.5.1994\n      \n        Perustelut\n        Yhtiön pakkokeinoja koskevan asunto-osakeyhtiölain 8 luvun 81 - 84 §:n säännösten mukaan yhtiökokous voi tietyillä perusteilla, muun muassa jos osakkeenomistaja ei ole maksanut erääntynyttä vastiketta, päättää tämän huoneiston ottamisesta yhtiön hallintaan edellyttäen, ettei rikkomuksella ole vain vähäinen merkitys tai ettei osakkeenomistaja saamansa varoituksen johdosta viivyttelemättä ole täyttänyt velvollisuuttaan tai oikaisu muuten tapahtunut. Osakkeenomistaja voi kuitenkin saattaa tuomioistuimen tutkittavaksi sen, onko yhtiöllä ollut laillinen peruste huoneiston ottamiselle yhtiön hallintaan. Yhtiökokouksen päätös, jota ei ole määräajassa moitittu, on pantavissa täytäntöön.\n        Asunto-osakeyhtiölain säätämiseen johtaneen hallituksen esityksen (nro 216/90) mukaan rikkomuksen oikaisu sen jälkeen kun yhtiökokous on päättänyt ottaa huoneiston hallintaansa ei estä päätöksen täytäntöönpanoa, vaan hallinnan ottamiseen vaikuttavan oikaisun on edellä ilmenneen mukaisesti tapahduttava ennen yhtiökokouksen päätöstä, jolloin oikaisu estää tällaisen päätöksen tekemisen. Poikkeuksen tästä muodostaa vain lain 86 §:n säännös osakkeiden uuden omistajan oikeudesta saada huoneisto hallintaansa maksettuaan erääntyneet yhtiövastikkeet. Erääntyneiden yhtiövastikkeiden maksamatta jättämistä huoneiston hallintaan ottamisen perusteena ei ole laissa muutoin asetettu asemaan, joka poikkeaa muista samaan kurinpitoluontoiseen seuraamukseen johtaneista perusteista.\n        A ei ole määräajassa moittinut Asunto Oy X:n yhtiökokouksen 27.10.1992 tekemää päätöstä hänen hallitsemansa huoneiston ottamisesta yhtiön hallintaan erääntyneiden yhtiövastikkeiden maksamisen laiminlyömisen johdosta. Vastikkeiden suoritus 3.12.1992 eli yhtiökokouksen päätöksen jälkeen ja ennen alioikeuden päätöstä ei edellä sanotun perusteella estä yhtiökokouksen päätöksen täytäntöönpanoa.\n        Näillä perusteilla Korkein oikeus on ratkaissut asian tuomiolauselmasta ilmenevällä tavalla.\n      \n      \n        Tuomiolauselma\n        Hovioikeuden tuomion lopputulosta ei muuteta. Täytäntöönpanokielto kumotaan. A velvoitetaan suorittamaan Asunto Oy X:lle korvaukseksi sillä Korkeimmassa oikeudessa olleista vastauskuluista 1 100 markkaa 16 prosentin korkoineen tämän tuomion antamisesta.\n        \n          Asian ovat ratkaisseet oikeusneuvokset Nikkarinen, Haarmann, Krook, Suhonen ja Tulokas (eri mieltä). Esittelijä Risto Jalanko.\n        \n      \n      \n        Eri mieltä olevan jäsenen lausunto\n        Oikeusneuvos Tulokas: Asunto Oy X:n ylimääräisessä yhtiökokouksessa 27.10.1992 on päätetty ottaa A:n hallitsema asuinhuoneisto B 19 yhtiön haltuun maksamattomien vastikkeiden vuoksi. Yhtiön jo tätä ennen vireille paneman velkomuskanteen mukaan vastiketta on ollut maksamatta helmi-syyskuulta 1992 yhteensä 6 147,30 markkaa. Yhtiökokouksen pöytäkirjan mukaan \"Yhtiökokous päätti antaa hallitukselle valtuudet olla toimeenpanematta hallintaanotto päätöstä, mikäli erääntyneet vastikkeet korkoineen, perintäkulut ja hallintaanottomenettelystä aiheutuneet kulut maksetaan ennen päätöksen tiedoksi antamista tai keskeyttämään hallintaanottomenettely kun kaikki maksut maksetaan yhtiölle\".\n        Esillä olevassa asiassa ei ole kysymys haltuunottopäätöksen pätevyydestä, vaan oikeudesta panna päätös täytäntöön sen jälkeen, kun huoneiston haltija oli ennen häätöasian esilletuloa alioikeudessa maksanut velotut rästit. Kaavamaisten lähtökohtien sijasta ratkaisun perusteeksi on asetettava osapuolten oikeussuojan tarve maksun jälkeisessä muuttuneessa tilanteessa sekä haltuunottopäätöksestä ilmenevät seikat.\n        A on maksanut yhtiön velkomat vastikkeet. Muuta perustetta haltuunotolle ei ilmene yhtiökokouksen pöytäkirjasta. Päinvastoin mainittu kokouspöytäkirja vahvistaa sen, että rästimaksujen maksamista on pidetty riittävänä haltuunottomenettelyn keskeyttämiselle. Tästä on myös A, jolle päätös on annettu tiedoksi, ollut oikeutettu lähtemään.\n        Kun yhtiöltä esitetyillä perusteilla on puuttunut hyväksyttävä peruste haltuunottopäätöksen täytäntöönpanolle, kumoan hovioikeuden tuomion ja hylkään kanteen.\n        Velvollisena lausumaan enemmistön mukana yhtiön oikeudenkäyntikuluvaatimuksesta, ilmoitan tältä osin yhtyväni enemmistön kantaan.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1994:38"
  ],
  "description": [
    "http://data.finlex.fi/voc/kko/fin/5f1278dc",
    "http://data.finlex.fi/voc/kko/swe/e2750b8b",
    "http://data.finlex.fi/voc/kko/swe/c34e494c",
    "http://data.finlex.fi/voc/kko/fin/97013ac5"
  ],
  "judgmentNumber": [
    "38"
  ],
  "date": [
    "1993-12-20"
  ],
  "issued": [
    "1994-05-24"
  ],
  "creator": [
    "http://data.finlex.fi/common/KKO"
  ],
  "year": [
    "1994"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}