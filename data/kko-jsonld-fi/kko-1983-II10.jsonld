{
  "@id": "sfecli:kko/1983/II10",
  "languageVersion": [
    {
      "@id": "sfecli:kko/1983/II10/fin",
      "title_fi": [
        "KKO:1983-II-10"
      ],
      "abstract_fi": [
        "\n    Merilain 269 §:n 1 momentissa oleva säännös merivahingonselvityksen moitteen vireille panemisesta ennen klo 12 määräajan viimeisenä päivänä on sellainen säädettyjen määräaikain laskemisesta annetun lain 6 §:n muuttamisesta annetun lain kanssa ristiriitainen säännös, joka on kumottu sanotun lain voimaantulosäännöksellä.\n    Merivahingonselvityksen moitejutun vireilletulon edellytyksenä ei ollut merivahingonselvityksen antaminen moitekirjelmän lisäksi raastuvanoikeuden puheenjohtajalle tai oikeuden arkistoon vireillepanolle säädetyssä määräajassa, vaan tällainen puute oli oikeuden kehotuksesta korjattavissa oikeuden määräämässä ajassa.\n  "
      ],
      "hasFormat": {
        "@id": "sfecli:kko/1983/II10/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Toimitusjohtaja A, jonka omistama Chalah-niminen moottorivene oli 10.7.1976 vesillä ollessa palanut ja täysin tuhoutunut, oli venevakuutuksen perusteella vaatinut vahinkovakuutusyhtiöltä C:ltä korvausta vahingosta. Vakuutusyhtiön kieltäydyttyä maksamasta korvausta A ja ekonomi B, jolle A oli siirtänyt korvaussaatavansa, olivat yhdessä pyytäneet merivahingonlaskijaa toimittamaan korvausselvityksen. Merivahingonlaskija oli 6.11.1981 antamallaan korvausselvityksellä hylännyt vakuutusyhtiötä vastaan esitetyn korvausvaatimuksen ja antanut seuraavan sisältöisen muutoksenhakuosoituksen:\n      \"Tähän korvausselvitykseen tyytymättömän on puhevaltansa säilyttämiseksi pantava kanteensa vireille Helsingin kaupungin raastuvanoikeudessa kaksin kappalein kirjoitetulla moitekirjalla, joka yhdessä selvityksen ja niiden asiakirjain kanssa, joihin riitapuoli nojautuu, on annettava oikeuden puheenjohtajalle tai oikeuden arkistoon viimeistään kolmantenakymmenentenä päivänä tämän jälkeen eli maanantaina joulukuun 7 päivänä 1981 ennen kello 12. Jollei korvausselvitystä ole sanotussa järjestyksessä moitittu, se käy noudatettavaksi.\"\n      A:n ja B:n pantua moitekanteen vireille Helsingin RO:ssa vakuutusyhtiö oli asian suullisessa käsittelyssä väittänyt, ettei moitekannetta ollut pantu vireille merilain 269 §:n säännösten mukaisesti, koska moitekirjelmä oli määräpäivänä vasta kello 12 jälkeen jätetty RO:n arkistoon ja merivahingonselvitystä ei ollut jätetty sen yhteydessä vaan vasta myöhemmin. Tällä perusteella vakuutusyhtiö oli vaatinut kanteen jättämistä tutkimatta.\n      RO p. 3.5.1982, koska moitekirjelmä olisi merilain 269 §:n säännösten ja merivahingonlaskijan päätöksessään antaman osoituksen mukaan ollut annettava viimeistään 7.12.1982 ennen kello 12, mutta kantajat eivät olleet näyttäneet näin tapahtuneen, oli jättänyt asian tutkimatta.\n      A ja B olivat antaneet RO:een KKO:lle osoittamansa valituskirjan ja vakuutusyhtiö oli vastannut valitukseen. Tämän jälkeen RO oli lähettänyt annetut kirjoitukset kaikkine asiaan kuuluvine asiakirjoineen KKO:een.\n    \n    \n      \n      KKO p. käsitteli jutun. Säädettyjen määräaikain laskemisesta annetun lain 6 §:n muuttamisesta 31.8.1978 annetun, 1.1.1979 voimaan tulleen lain voimaantulosäännöksellä oli kumottu mainitun pykälän kanssa ristiriitaiset muussa laissa tai asetuksessa olevat, toimen suorittamista ennen määrättyä kellonaikaa koskevat säännökset. Tällainen säännös oli muun muassa merilain 269 §:n 1 momentti. Merivahingonlaskijan osoitus moitekanteen vireillepanemisesta oli siten ollut virheellinen. Moitekirjelmä oli saatu toimittaa RO:n puheenjohtajalle tai oikeuden arkistoon määräajan viimeisenä päivänä kello 12 jälkeenkin, mutta ennen viraston aukioloajan päättymistä. Tämän vuoksi KKO harkitsi oikeaksi hylätä tehdyn väitteen moitekirjelmän jättämisestä määräajan jälkeen.\n      Edelleen KKO totesi, että merivahingonlaskijan korvausselvityksestä merivakuutusasioissa annetun lain 3 §:n mukaan korvausselvitys oli ollut vakuutusyhtiön saatavissa selvityksen antopäivästä alkaen, mistä päivästä oli kirjeellä ilmoitettu vakuutusyhtiölle. Tuomioistuimella puolestaan oli oikeudenkäymiskaaren 26 luvun 1 §:stä ja 30 luvun 9 §:stä ilmenevän periaatteen mukaan velvollisuus kehottaa moitekanteen nostajaa antamaan oikeudelle puuttuva asiakirja oikeuden määräämässä ajassa. Näin olleen ei se, oliko korvausselvitys mahdollisesti jätetty RO:lle myöhemmin kuin moitekirja, voinut myöskään olla perusteena kanteen tutkimatta jättämiselle.\n      Näillä perusteilla KKO harkitsi oikeaksi, kumoten RO:n päätöksen, palauttaa jutun RO:een ilmoituksesta tapahtuvaa uutta käsittelyä varten.\n      \n        Ratkaisuun osallistuneet: presidentti Olsson, oikeusneuvokset Saarni-Rytkölä, Hämäläinen ja Lindholm sekä ylimääräinen oikeusneuvos Lager\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II10"
  ],
  "description": [
    "http://data.finlex.fi/voc/kko/swe/81a6401a",
    "http://data.finlex.fi/voc/kko/fin/f41d22ad"
  ],
  "judgmentNumber": [
    "II10"
  ],
  "date": [
    "1982-09-07"
  ],
  "issued": [
    "1983-02-01"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}