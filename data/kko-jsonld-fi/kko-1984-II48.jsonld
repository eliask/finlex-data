{
  "@id": "sfecli:kko/1984/II48",
  "languageVersion": [
    {
      "@id": "sfecli:kko/1984/II48/fin",
      "title_fi": [
        "KKO:1984-II-48"
      ],
      "abstract_fi": [
        "\n    A oli asunto-osakkeiden kaupasta saamillaan 74.750 markalla merkinnyt kolmen perustettavan asunto-osakeyhtiön osakkeita. Perustettavien yhtiöiden lukuun oli myöhemmin ostettu kolme tilaa. Kunkin yhtiön tarkoituksena oli omistaa ja hallita saamaansa tilaa ja sille rakennettavaa asuintaloa. A kuului jokaisen yhtiön hallitukseen. Nostettuaan syytejutun asianomaisia veroviranomaisia vastaan niitten toimenpiteitten johdosta, joita nämä olivat suorittaneet A:n edellä selostettuun menettelyyn liittyvässä verotuksessa, A vaati, että hänellä vakuutusyhtiössä olleeseen kotivakuutukseen liittyneen oikeusturvavakuutuksen vahvistettaisiin koskevan mainittua oikeusjuttua. Vakuutusehtojen mukaan oikeusturvavakuutuksesta ei korvattu kustannuksia jutussa, joka liittyi vakuutetun ansiotoimintaan. A:n menettely katsottiin ansiotoiminnaksi kun A oli asettanut käytettäväksi sekä pääomaa että työvoimaansa ja kun se lisäksi vaati vakuutetulta suunnittelua ja taloudellista harkintaa.\n  "
      ],
      "hasFormat": {
        "@id": "sfecli:kko/1984/II48/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne\n        A oli vakuutusyhtiö B:lle tiedoksi toimituttamansa haasteen nojalla Helsingin RO:ssa kertonut, että hän oli yhdessä miehensä kanssa marraskuussa 1978 merkinnyt kolmesta perustettavasta asunto-osakeyhtiöstä osakkeita yhteensä 74.750 markalla. Merkinnän rahoittaminen tapahtui A:n omistuksessa yli viisi vuotta olleiden asuinhuoneiston osakkeiden myynnistä saaduilla varoilla. Perustettavien yhtiöiden lukuun oli ostettu kolme pientilaa. A:ta verotettaessa oli katsottu, että kiinteistöt oli ostettu alihintaan, minkä johdosta hänen suoritettavakseen oli pantu lahjaveroa. Tämän vuoksi A oli asianomistajana Porvoon RO:ssa vaatinut, että asianomaiset veroviranomaiset tuomittaisiin rangaistukseen ja velvoitettaisiin suorittamaan hänelle vahingonkorvausta.\n        Edelleen A oli kertonut, että hänellä oli vakuutusyhtiö B:ssä kotivakuutus, johon liittyi oikeusturvavakuutus. Oikeusturvavakuutuksen ehtojen mukaan vakuutus koski rikosjutuissa vakuutetun puhevaltaa vahingonkorvauksen vaatijana, mutta ei asiaa, joka liittyi vakuutetun ammatinharjoittamiseen tahi elinkeinotai ansiotoimintaan.\n        A oli pyytänyt vakuutusyhtiöltä oikeusturvaedun toteuttamista edellä mainitussa syytejutussa. Vakuutusyhtiö oli kuitenkin katsonut, että oikeudenkäyntiin verottajan kanssa johtanut riita liittyi A:n ansiotoimintaan, ja hylännyt pyynnön.\n        Koska edellä mainitut osakehuoneistoa koskenut kauppa ja siitä saaduilla varoilla tapahtunut perustettavan asunto-osakeyhtiön osakkeiden merkintä olivat ainoat osakekaupat, joihin A oli elämänsä aikana osallistunut, eikä kysymys siten ollut ansiotoiminnasta vaan tavallisesta varojen sijoittamisesta, A oli vaatinut, että hänen oikeutensa oikeusturvaetuun vahvistetaan ja vakuutusyhtiö velvoitetaan korvaamaan hänen oikeudenkäyntikulunsa.\n      \n      \n        Helsingin RO:n päätös 11.12.1980\n        Vakuutusyhtiön vastustettua kannetta ja vaadittua oikeudenkäyntikulujensa korvaamista RO oli päätöksessään lausunut selvitetyksi, että A:n toimintaa hänen sijoittaessaan varoja perustettavan yhtiön lukuun hankittuun maaomaisuuteen ja merkitessään sen jälkeen osakkeita perustetuissa kolmessa asunto-osakeyhtiössä oli huomioon ottaen toiminnan laajuus pidettävä ansiotoimintana. Tämän vuoksi RO oli hylännyt kanteen sekä velvoittanut A:n korvaamaan vakuutusyhtiön oikeudenkäyntikulut 800 markalla.\n      \n      \n        Helsingin HO:n tuomio 23.3.1983\n        HO, jonka tutkittavaksi A oli saattanut jutun, oli tuomiossaan todennut, että osakkeiden merkinnän oli selvitetty tapahtuneen 18.12.1978 ja että A oli ilmoittanut kiinteistöt hankituksi 27.12.1978, ja jättänyt asian RO:n päätöksen varaan. A oli velvoitettu suorittamaan vakuutusyhtiölle korvaukseksi sillä HO:ssa olleista kuluista 350 markkaa.\n      \n    \n    \n      KORKEIN OIKEUS\n      Pyytäen valituslupaa A haki muutosta HO:n tuomioon. Lupa myönnettiin ja vakuutusyhtiö antoi siltä pyydetyn vastauksen.\n      KKO t. tutki jutun ja lausui perusteluinaan:\n      A on ollut mukana perustamassa kysymyksessä olevat kolme asunto-osakeyhtiötä ja tällöin merkinnyt jokaisen yhtiön osakepääomasta noin kolmanneksen. Hän on myös alusta alkaen ollut hallituksen jäsen kaikissa yhtiöissä. A on siten asettanut yhtiöiden käytettäväksi sekä pääomaansa että työvoimaansa. Yhtiöiden tarkoituksena on hallita niiden yhtiöjärjestyksissä mainittuja kiinteistöjä ja niille rakennettavia asuintaloja. yhtiöiden perustajilta ja hallituksen jäseniltä näiden tarkoitusten toteuttaminen on vaatinut ja vaatii myös suunnittelua ja taloudellista harkintaa. Kokonaisuutena tämä A:n myötävaikutus yhtiöiden rahoitukseen ja toimintaan on ansiotoimintaa. Tähän ansiotoimintaan liittyy se juttu, jossa A vaatii vakuutusyhtiöltä korvausta oikeusturvavakuutuksensa perusteella. Näin ollen yhtiö vakuutusehtojen 33 ja 33.1 kohdan nojalla ei ole velvollinen korvaamaan A:n kustannuksia jutussa.\n      Mainituilla perusteilla KKO pysytti HO:n tuomion lopputuloksen. Jutun laatuun nähden vakuutusyhtiön oli pidettävä sillä vastauksen antamisesta KKO:ssa olleet kulut vahinkonaan.\n      \n        Ratkaisuun osallistuneet: presidentti Olsson, oikeusneuvokset Nybergh ja Roos sekä ylimääräiset oikeusneuvokset Paasikoski ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-03-21"
  ],
  "judgmentNumber": [
    "II48"
  ],
  "date": [
    "1983-11-03"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II48"
  ],
  "year": [
    "1984"
  ],
  "description": [
    "http://data.finlex.fi/voc/kko/swe/4c5aef38",
    "http://data.finlex.fi/voc/kko/fin/4675c736"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}