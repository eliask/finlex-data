{
  "@id": "sfecli:kko/1997/68",
  "languageVersion": [
    {
      "@id": "sfecli:kko/1997/68/fin",
      "title_fi": [
        "KKO:1997:68"
      ],
      "abstract_fi": [
        "\n    Velallinen maksoi oma-aloitteisesti tavarantoimittajan erääntyneet saatavat vähän ennen konkurssia tavaravaraston loppuunmyynnistä saamillaan varoilla. Velanmaksua ei katsottu takaisinsaantilain 10 §:ssä tarkoitetuin tavoin tavanomaiseksi.\n  "
      ],
      "hasFormat": {
        "@id": "sfecli:kko/1997/68/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Espoon käräjäoikeuden tuomio 17.11.1995\n        Joken Radio Oy:n konkurssipesän Femex Oy:tä vastaan ajamasta kanteesta käräjäoikeus lausui, että Joken Radio Oy oli 22. ja 23.3.1995 toimittanut liikkeessään loppuunmyynnin. Siinä oli kertynyt yhtiölle varoja yhteensä noin 40 000 markkaa. Näillä varoilla yhtiö oli 22. ja 23.3.1995 maksanut Femex Oy:lle tavarantoimituksiin perustuvat yhteensä 22 303 markan määräiset erääntyneet laskut eli 22.12.1994 päivätyn ja 7.2.1995 erääntyneen 7 464 markan laskun, 16.12.1994 päivätyn ja 16.2.1995 erääntyneen 1 295 markan laskun sekä 5.1.1995 päivätyn ja 21.2.1995 erääntyneen 13 544 markan laskun. Eräälle toiselle tavarantoimittajalle oli maksettu tilivelkaa 17 000 markkaa.\n        Joken Radio Oy oli omasta hakemuksestaan 24.3.1995 asetettu konkurssiin Jyväskylän käräjäoikeudessa. Konkurssipesän pesäluettelon mukaiset varat olivat 341 577,48 markkaa. Varoista olivat kuitenkin 300 000 markan arvoiset yhtiön liikehuoneiston hallintaan oikeuttavat osakkeet pantattuina niiden arvoa suuremman pankkilainan vakuudeksi.\n        Asianosaiset olivat olleet yksimielisiä siitä, että laskujen maksut olivat tapahtuneet Joken Radio Oy:n aloitteesta ja ilman Femex Oy:n myötävaikutusta ja että Femex Oy oli ollut vilpittömässä mielessä sekä että kysymyksessä oli pesän varoihin nähden huomattava maksu.\n        Käräjäoikeus katsoi velkojien välisen tasa-arvon konkurssitilanteessa edellyttävän, että velallinen ei saa yksin määrätä, minkä velan suoritukseksi hän omaisuutensa käyttää. Sen vuoksi sellainenkin velkojaa suosinut maksu, jonka velallinen on kriittisenä aikana suorittanut vapaaehtoisena suosionosoituksena ilman, että velkoja mitenkään on siihen myötävaikuttanut, on voitava peräyttää, mikäli peräytymiselle muutoin on takaisinsaantilain 10 §:ssä tarkoitetut edellytykset.\n        Käräjäoikeus lausui, että kysymyksessä olevilla maksuilla, joita oli arvioitava yhdessä, oli maksettu velka vähemmän kuin kolme kuukautta ennen määräpäivää. Maksu oli ollut pesän varoihin nähden huomattava. Kun varat maksuun oli hankittu loppuunmyynnillä ja maksu oli käsittänyt yli puolet loppuunmyynnissä kertyneistä varoista, maksua ei voitu pitää tavanomaisena. Sen vuoksi maksu oli määrättävä peräytymään.\n        Käräjäoikeus määräsi kysymyksessä olevat maksut takaisinsaantilain 10 §:n nojalla peräytymään konkurssipesään ja velvoitti Femex Oy:n suorittamaan konkurssipesälle sanotut 22 303 markkaa viivästyskorkoineen sekä antoi Femex Oy:lle osoituksen takaisinsaantilain 25 §:n mukaiseen jälkivalvontaan.\n        \n          Asian on ratkaissut käräjätuomari Brax.\n        \n      \n      \n        Helsingin hovioikeuden tuomio 11.6.1996\n        Femex Oy valitti hovioikeuteen vaatien kanteen hylkäämistä. Hovioikeus ei muuttanut käräjäoikeuden tuomiota.\n        \n          Asian ovat ratkaisseet hovioikeuden jäsenet Hyrkäs, Harsia ja Paimela. Esittelijä Kalevi Passila.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      Femex Oy:lle myönnettiin valituslupa. Valituksessaan Femex Oy vaati alempien oikeuksien tuomioiden kumoamista ja kanteen hylkäämistä.\n      Joken Radio Oy:n konkurssipesä vastasi valitukseen.\n    \n    \n      KORKEIMMAN OIKEUDEN RATKAISU 23.5.1997\n      \n        Perustelut\n        Joken Radio Oy:n ennen konkurssiaan suorittamat tilivelkojen maksut tavarantoimittajalle Femex Oy:lle ovat olleet riidattomasti yhteismäärältään pesän varoihin nähden huomattavia. Kysymys on siitä, ovatko maksut olleet takaisinsaantilain 10 §:ssä tarkoitetuin tavoin tavanomaisia.\n        Asia on ratkaistava objektiivisin perustein ja siinä on pidettävä lähtökohtana velkojien yhdenvertaisuutta.\n        Tavanomaisina voidaan yleensä pitää erääntyneitä maksuja, jotka koskevat liikkeen juoksevia kuluja, kuten esimerkiksi vuokria, palkkoja ja veroja. Tällaisille maksuille on tyypillistä, että ne ovat tarpeen yrityksen toiminnan jatkumiselle.\n        Joken Radio Oy:n Femex Oy:lle ja eräälle toiselle tavarantoimittajalle 22. ja 23.3.1995 suorittamat tilivelkojen maksut eivät ole olleet tavanomaisia takaisinsaannin näkökulmasta. Maksut on suoritettu kauppavaraston loppuunmyynnistä saaduilla varoilla vähän ennen konkurssihakemuksen jättämistä suosien maksunsaajia muiden velkojien kustannuksella. Maksut ovat siten olleet yhteydessä Joken Radio Oy:n maksukyvyttömyyteen ja konkurssiin. Takaisinsaantivaatimus on hyväksyttävä, vaikka maksut on suoritettu oma-aloitteisesti ilman Femex Oy:n myötävaikutusta.\n      \n      \n        Tuomiolauselma\n        Hovioikeuden tuomion lopputulosta ei muuteta.\n        \n          Asian ovat ratkaisseet oikeusneuvokset Nikkarinen, Haarmann, Tulenheimo-Takki, Krook ja Tulokas. Esittelijä Kimmo Vanne.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1997-05-23"
  ],
  "judgmentNumber": [
    "68"
  ],
  "date": [
    "1997-03-11"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1997:68"
  ],
  "year": [
    "1997"
  ],
  "description": [
    "http://data.finlex.fi/voc/kko/fin/65a66102",
    "http://data.finlex.fi/voc/kko/swe/eb0f3525",
    "http://data.finlex.fi/voc/kko/swe/466a9438",
    "http://data.finlex.fi/voc/kko/fin/c4f065cb"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}