{
  "@id": "sfecli:kko/1983/II127",
  "languageVersion": [
    {
      "@id": "sfecli:kko/1983/II127/fin",
      "title_fi": [
        "KKO:1983-II-127"
      ],
      "abstract_fi": [
        "\n    A ja B luovuttivat 18.6.1970 tehdyllä kauppakirjalla kiinteistön pojalleen ehdolla, että omistusoikeus siirtyi ostajalle vasta kummankin myyjän kuoltua. A kuoli 28.6.1973 ja B 28.5.1979. Perilliset vaativat lakiosansa täydentämistä A:n ja B:n jälkeen 22.5.1980 tiedoksi annetulla haasteella. Kun lakiosan täydennystä A:n jälkeen olisi pitänyt vaatia viimeistään vuoden kuluessa A:n jälkeen 7.9.1973 pidetystä perunkirjoituksesta, kanne tältä osin hylättiin vanhentuneena.\n  "
      ],
      "hasFormat": {
        "@id": "sfecli:kko/1983/II127/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Kerttu, Hilda, Lahja, Rauha, Martta ja Aino C olivat Siiri D:lle 22.5.1980 tiedoksi toimituttamansa haasteen nojalla Pudasjärven KO:ssa lausuneet, että heidän vanhempansa, 28.6.1973 kuollut talollinen Kalle A ja 28.5.1979 kuollut emäntä Maria B olivat 18.6.1970 vahvistetulla kauppakirjalla myyneet pojalleen, Siiri D:n aviomiehelle, 3.8.1977 kuolleelle Heimo D:lle omistamansa tilan x, lukuunottamatta A:n ja B:n toiselle pojalle Antero E:lle luovutettua noin 40 hehtaarin suuruista määräalaa, 8 000 markan kauppahinnasta ehdoin, että tilan omistusoikeus siirtyi ostajalle vasta molempien myyjien kuoltua. Kauppahinnasta oli sovittu suoritettavaksi 2 500 markkaa siten, että se kuitattiin maksetuksi kauppakirjan allekirjoituksella, 2 500 markkaa siten, että myyjille annettiin elinikäinen eläkeoikeus, ja loppu kauppahinta eli 3 000 markkaa siten, että ostaja suoritti kuudelle sisarelleen eli kullekin jutun kantajista 500 markkaa viiden vuoden kuluessa viimeksi eläneen myyjän kuolemasta. Kauppaan olivat sisältyneet tilalla olleet hyvät rakennukset ja huomattava irtaimisto, minkä lisäksi pääosa tilan pinta-alasta oli ollut hyvää metsää. Tilan kauppahinta oli siten ollut täysin muodollinen, ja Heimo D:n sisaruksilleen maksettavaksi määrättyä summaa voitiin maksuehdon takia pitää täysin merkityksettömänä. Kauppakirja oli näin ollen tarkoituksensa puolesta rinnastettavissa testamenttiin tai sanottu kiinteistönluovutus oli ollut luonteeltaan ainakin sellainen lahja, jolla oli ilmeisesti tarkoitettu suosia sen saajaa lakiosaan oikeutetun perillisen vahingoksi. Kun luovutetun omaisuuden arvo oli ollut 275 401 markkaa ja B:n jälkeen jääneet rahavarat olivat olleet 36 120 markkaa ja kun näin saadusta pesänsäästöstä yhteensä 311 521 markasta saatiin vähentää Heimo D:n suorittama kauppahinta 5 000 markkaa, Kerttu C:n ja hänen myötäpuoltensa lakiosa oli yksikuudestoista osa 306 521 markasta eli 19 157 markkaa 55 penniä. Sen vuoksi Kerttu C ja hänen myötäpuolensa olivat, huomioon ottaen että he kukin olivat B:n jälkeen toimitetussa perinnönjaossa jo saaneet 5 160 markkaa, vaatineet, että Siiri D, jolle kauppakirjalla myyty omaisuus oli yleisseuraannon nojalla siirtynyt, velvoitettiin suorittamaan heille kullekin lakiosan täydennyksenä 13 997 markkaa 55 penniä 5 prosentin korkoineen haasteen tiedoksiantopäivästä lukien.\n      Siiri D:n vastustettua kannetta KO p. 8.1.1981 oli lausunut selvitetyksi, että A ja B olivat 18.6.1970 tehdyllä kauppakirjalla myyneet tilan x pojalleen Heimo D:lle 8 000 markan kauppahinnasta. Kauppaan ei sisältynyt noin 40 hehtaarin suuruista määräalaa, joka 26.6.1970 tehdyllä kauppakirjalla oli myyty A:n ja B:n pojalle, Antero E:lle.\n      Kauppaehtojen mukaan tilan omistusoikeus siirtyi ostajalle molempien myyjien kuoltua. A oli kuollut 28.6.1973 ja B 28.5.1979. Heimo D:n kuoltua 3.8.1977 tila oli siirtynyt hänen leskelleen Siiri C:lle perintönä ja tämä oli saanut tilaan lainhuudon 7.8.1979. Tilan kauppahinnasta oli kuitattu 2 500 markkaa heti maksetuksi ja 2 500 markkaa oli maksettu myyjille annettavalla elinikäisellä eläkeoikeudella. Loppu kauppahinta oli määrätty maksettavaksi 500 markan suorituksella kullekin ostajan siskolle 5 vuoden kuluessa viimeksi eläneen myyjän kuoltua. Kun suoritettujen eläkeoikeuksien arvo vuosina 1970 -1979 oli verotuksessa ollut 21 300 markkaa ja kun rahana oli suoritettu kauppaa tehtäessä 2 500 markkaa ja rahana oli määrätty suoritettavaksi ostajan sisaruksille 3 000 markkaa, koko tilan suoritettuna kauppahintana oli pidettävä 26 800 markkaa, mikä ylitti tilan, lukuunottamatta Antero E:lle myytyä määräalaa, vuoden 1970 verotusarvon.\n      KO oli katsonut, että tilan x hallintaoikeus oli siirtynyt kauppakirjan allekirjoituksella heti Heimo D:lle, mikä kävi ilmi kauppakirjan määräyksistä ja siitä, että kauppaa oli A:n jälkeen pidetyssä perukirjoituksessa käsitelty siten, että hallintaoikeus oli siirtynyt heti ja omistusoikeus vasta molempien myyjien kuollessa. Hallinnan luovutuksella ei kuitenkaan ollut merkitystä perintökaaren täydennysvelvollisuuden osalta harkittaessa omaisuuden arvoa ja kanteen vireille panoa.\n      Edelleen KO oli katsonut, että tilan x arvo Heimo D:lle myydyltä osalta oli, arvioituna perintökaaren 7 luvun 3 §:n 3 momentin mukaisesti, omistusoikeuden siirtymisajankohtana el 28.5.1979 ollut puuston ja taimikoiden sekä maapohjan osalta 198 000 markkaa, ja arvioinut vanhojen rakennusten arvoksi 2 500 markkaa. Niin ollen ja kun tilan myynnin yhteydessä oli myyty lypsy- ja nuorta karjaa yhteensä 5 000 markan arvosta, puheena olevan kaupan kokonaisarvo oli siten ollut 205 500 markkaa. Näyttämättä KO oli katsonut jääneen, että tilan yhteydessä ollut traktori ja muu maatalousirtaimisto olisi kuulunut A:lle ja että tuo irtaimisto näin ollen olisi kaupan yhteydessä luovutettu Heimo D:lle. Myöskään porokarjaa ei ollut näytetty kaupalla tai sen yhteydessä luovutetun.\n      Kun edellä mainitusta tilan arvosta oli vähennetty kaupassa suoritettu vastike 26 800 markkaa, KO oli katsonut Heimo D:n oikeudenomistajan Siiri D:n saaneen tarkoituksensa puolesta testamenttiin rinnastettavan lahjan, jonka arvo oli 178 700 markkaa.\n      Koska A:n perillisille tulevaa lakiosaa laskettaessa oli huomioitava, että B:llä oli muun selvityksen puuttuessa katsottava olleen naimaosa A:n omaisuuteen, KO oli katsonut A:n kuolinpesän nettoarvoksi, kun pesässä A:n kuolinhetkellä olleiden rahavarojen oli katsottava menneen pesän poistoihin, puolet lahjoitetun omaisuuden arvosta eli 89 350 markkaa ja A:n perillisten lakiosan tästä arvosta 5 584,38 markkaa. B:n kuolinpesän jakohetkellä olleeseen nettoarvoon 36 120 markkaa KO oli lisännyt puolet lahjoitetusta arvosta eli 89 350 markkaa ja siten saanut tämän pesän laskelmalliseksi arvoksi 125 740 markkaa, mistä B:n perillisten lakiosa oli 8 963,14 markkaa. Kun tästä oli vähennetty kunkin kantajan perinnönjaossa saama rahamäärä eli 5 160 markkaa, lakiosan vajaukseksi oli kantajille B:n osalta jäänyt 3 803,14 markkaa.\n      Vielä KO oli katsonut, ettei Kerttu C:llä myötäpuolineen ollut A:n kuollessa vuonna 1973 ollut aihetta kanteen vireille panemiseen, koskei omistusoikeus silloin ollut siirtynyt Heimo D:lle, joka täten ei tuolloin ollut täydennysvelvollinen, ja että, koska omistusoikeus puheena olevaan tilaan oli siirtynyt vasta B:n kuoltua, kanne oli pantu vireille perintökaaren 7 luvun 10 §:n määräämässä ajassa.\n      Edellä lausutuin perusteella ja koska lakiosan täydennysvastuu oli velvoiteoikeudellinen ja sen oli alkuperäisen omaisuudensaajan kuoltua katsottava siirtyvän hänen perillisilleen samojen sääntöjen mukaan kuin vastuuvarallisuus oikeudellisten velvoitusten täyttämisestä, niin ja kun Siiri D oli saanut omaisuuden Heimo D:ltä puolison perintöoikeuden nojalla, KO oli, hyläten kanteen ja esitetyt vaatimukset enemmälti, velvoittanut Siiri D:n suorittamaan A:n ja B:n jälkeen tulevan lakiosan täydennykseksi Kerttu C:lle ja hänen myötäpuolilleen kullekin 9 387 markkaa 52 penniä.\n      Rovaniemen HO, jonka tutkittavaksi asianosaiset saattoivat jutun, t. 20.11.1981 oli siltä osin kun kanteessa oli vaadittu lakiosan täydennystä A:n jälkeen katsonut, että tuo vaatimus olisi pitänyt perintökaaren 7 luvun 10 §:n nojalla tehdä viimeistään vuoden kuluessa A:n jälkeen 7.9.1973 pidetystä perunkirjoituksesta. Kanne oli kuitenkin pantu vireille vasta 22.5.1980. Siltä osin kuin kanteessa oli vaadittu lakiosan täydennystä B:n jälkeen HO oli todennut, että kysymyksessä oleva kiinteistönluovutus oli tehty yli 3 vuotta ennen A:n ja lähes 9 vuotta ennen B:n kuolemaa ja että Heimo D oli saanut tilan heti hallintaansa. Luovutus ei siten ollut tarkoituksensa puolesta rinnastettavissa testamenttiin.\n      Heimo D:lle myydyn tilanosan arvo oli kaupantekohetkellä ollut 100 000 markkaa ja, kun eläkeoikeuksien yhteisarvona oli tuolloin pidettävä 20 000 markkaa, kokonaiskauppahinta oli siten ollut 25 500 markkaa. Tilanosan arvon ja kauppahinnan erotuksen 74 500 markan osalta kauppaa oli tosin pidettävä lahjanluontoisena. Kun A:n jälkeen ei ollut näytetty suoritetun perintöä ja kun puolet sanotusta 74 500 markasta eli 37 250 markkaa oli katsottava kuuluvan naimaosana B:lle, viimeksi mainittu määrä oli otettava huomioon laskettaessa lakiosia B:n jälkeen. Tällöin Kerttu C:lle ja hänen myötäpuolilleen tulevan lakiosan määrä oli suunnilleen yhtä suuri kuin se määrä, mitä he olivat perinnönjaossa B:n jälkeen saaneet, ja heidän oli siten katsottava saaneen lakiosansa.\n      Edellä lausutuilla perusteilla HO oli, kumoten KO:n päätöksen, hylännyt kanteen, osaksi liian myöhään nostettuna, ja vapauttanut Siiri D:n tuomitusta lakiosan täydennyskorvausvelvollisuudesta.\n      Pyytäen valituslupaa Kerttu C ja hänen myötäpuolensa hakivat muutosta HO:n tuomioon. Valituksessaan he katsoivat että, kun puheena olevan tilan omistusoikeus oli siirtynyt Siiri D:lle vasta B:n kuoltua eli 28.5.1979, lakiosan täydennystä koskeva kanne oli myös A:n jälkeen nostettu ajoissa. Tällä ja lisäksi KO:ssa esittämillään perusteilla hakijat vaativat Siiri D:n velvoittamista suorittamaan heille kullekin 13 997,55 markkaa 5 prosentin korkoineen 22.5.1980 lukien.\n      Valituslupa myönnettiin ja Siiri D antoi häneltä hakemuksen johdosta pyydetyn vastauksen.\n    \n    \n      \n      KKO t. katsoi, ettei ollut syytä muuttaa HO:n tuomiota.\n      \n        Ratkaisuun osallistuneet: oikeusneuvokset Ailio, Heinonen ja af Hällström sekä ylimääräiset oikeusneuvokset Mäkinen ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1983-10-05"
  ],
  "judgmentNumber": [
    "II127"
  ],
  "date": [
    "1982-09-08"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1983:II127"
  ],
  "year": [
    "1983"
  ],
  "description": [
    "http://data.finlex.fi/voc/kko/swe/b13f0415"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}