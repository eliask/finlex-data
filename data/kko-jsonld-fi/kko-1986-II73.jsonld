{
  "@id": "sfecli:kko/1986/II73",
  "languageVersion": [
    {
      "@id": "sfecli:kko/1986/II73/fin",
      "title_fi": [
        "KKO:1986-II-73"
      ],
      "abstract_fi": [
        "\n    Yhtiö A oli tilannut puutavarakuljetuksen kuorma-autoilija B:ltä. B:n puutavaralla kuormatulle autolle aiheutui vahinko A:n toimihenkilön osoittamalla ajoreitillä metsäautotiellä olleen sillan pettämisestä. A:n katsottiin olevan tuottamuksen perusteella vastuussa autolle aiheutuneesta vahingosta, kun A ei ollut ryhtynyt tarvittaviin toimiin sen seikan varmistamiseksi, että silta kesti kuorman painon.\n  "
      ],
      "hasFormat": {
        "@id": "sfecli:kko/1986/II73/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Rovaniemen kihlakunnanoikeus on autoilija B:n ja Keskinäisen Vakuutusyhtiön Autoilijoiden Rauma-Repola Oy:tä ja valtion edustajana ollutta metsähallitusta vastaan ajamista kanteista 11.1.1984 julistamassaan päätöksessä lausunut, että B:n omistamat kuorma-auto ja siihen kytketty perävaunu olivat 11.8.1981 vaurioituneet Posiolla ylittäessään puutavaralla kuormattuina Sirniö - Rusaman metsäautotiellä ollutta Lavotjoen siltaa, joka oli tuolloin sortunut. Vakuutusyhtiö oli kuorma-autolle myöntämänsä autovakuutuksen perusteella suorittanut B:lle korvaukseksi autolle aiheutuneesta vahingosta 13.637 markkaa 30 penniä. Vakuutusyhtiölle oli autovakuutuksen ehtojen perusteella siirtynyt oikeus periä suorittamansa korvaukset korvausvastuussa olevalta. B:lle itselleen oli aiheutunut vahinkoa autovakuutuksen niin sanotun bonuksen menettämisestä 5.302 markkaa 75 penniä, autovakuutuksen omavastuuosuudesta 400 markkaa, perävaunun korjauskustannuksista 4.022 markkaa 40 penniä ja ansion menetyksestä seisonta-ajalta 1.390 markkaa eli yhteensä 11.034 markkaa 15 penniä.\n      Rauma-Repola Oy:n ostotyönjohtaja oli ilmoittanut B:lle puutavaran varastopaikat eli niin sanotut lanssipaikat, joista puutavara oli tullut noutaa. Lanssipaikat olivat sijainneet Mäntyvaaran metsäautotien varrella. Tämä tie erkani Posion -Taivalkosken maantiestä käsittäen useita oikeudellisesti erilaisia teitä. Nyt kysymyksessä olevalta osaltaan Mäntyvaaran metsäautotie muodostui maantien liittymästä lukien eräästä yksityisistä teistä annetussa laissa tarkoitetusta metsätiestä, yksinomaan valtion metsämaalla kulkevasta, metsähallituksen hallinnassa ja hoidossa olevasta Sirniön - Rusaman metsätiestä sekä yksityisistä teistä annetun lain mukaisesta Suosaaren metsätiestä. Sekä metsähallitus että Rauma-Repola Oy:lle kysymyksessä olevan puutavaran myynyt metsänomistaja olivat Suosaaren metsätien tiekunnan osakkaita. Lanssipaikkoja oli ollut kaksi ja ne olivat sijainneet siten, että toinen oli ollut Suosaaren metsätien varrella ja toinen lähempänä maantietä sen liittymän ja Lavotjoen välillä. Vahinko oli tapahtunut vajaassa puutavarakuormassa olleen ajoneuvoyhdistelmän palatessa Suosaaren metsätien lanssipaikalta ja ylittäessä Lavotjokea, jolloin silta oli sortunut ja ajoneuvoyhdistelmä vaurioitunut. Puutavarakuormaa oli ollut tarkoitus täydentää lähempää maantieltä olleelta lanssipaikalta.\n      Edelleen kihlakunnanoikeus on katsonut selvitetyksi, että B oli jatkuvasti suorittanut ajoneuvoyhdistelmällään puutavarakuljetuksia Rauma-Repola Oy:lle niin sanottuna sopimuskuljettajana. Rauma-Repola Oy ei ollut ilmoittanut metsähallitukselle Sirniön - Rusaman metsätien käyttämisestä yhtiön puutavarakuljetuksiin. Tämän johdosta kihlakunnanoikeus on katsonut, että Rauma-Repola Oy ei ollut näyttänyt sopimussuhteesta johtuvan vahingonkorvausvelvollisuuden välttämiseksi noudattaneensa vahingon estämiseksi vaadittavaa huolellisuutta sanotun puutavarakuljetuksen järjestämisessä. Siten yhtiö ei ollut näyttänyt, ettei sen tuottamus olisi ollut syynä vahinkoon.\n      Lisäksi kihlakunnanoikeus on lausunut, että metsähallitus oli sallinut Suosaaren metsätien osakkaiden samoin kuin poromiesten, metsästäjien, kalastajien ja marjastajien sekä muidenkin yksityisten henkilöiden käyttää Sirniön - Rusaman metsätietä. Metsähallitus oli kuitenkin edellyttänyt, että puutavarakuljetusten kaltaisesta raskaasta liikenteestä ilmoitettiin metsähallitukselle ja hankittiin sen lupa sitä varten, että metsähallitus voi tarkastaa tien kunnon. Metsähallitus ei ollut asettanut Sirniön - Rusaman metsätielle sen käyttöä rajoittavia merkkejä. Nämä seikat eivät kuitenkaan olleet perustaneet metsähallitukselle, joka toisaalta ei ollut minkäänlaisin toimin edistänyt Sirniön - Rusaman metsätien käyttämistä yhtiöiden puutavarakuljetuksiin, yleistä tienpitäjän vastuuta. Tämän vuoksi ja ottaen vielä huomioon, että Rauma-Repola Oy oli jutussa ilmenneistä seikoista päätellen ollut tietoinen puutavarakuljetuksiinsa tarvittavasta metsähallituksen luvasta, kihlakunnanoikeus on katsonut jääneen näyttämättä, että metsähallituksen taholla olisi ilmennyt vahingonkorvausvelvollisuuden edellyttämää tuottamusta.\n      Edellä kerrotuilla perusteilla kihlakunnanoikeus on, hyläten B:n ja Keskinäisen Vakuutusyhtiön Autoilijoiden metsähallitukseen kohdistamat vaatimukset, velvoittanut Rauma-Repolan Oy:n suorittamaan vahingonkorvaukseksi B:lle 11.034 markkaa 15 penniä 16 prosentin korkoineen 11.8.1981 lukien ja Keskinäiselle Vakuutusyhtiölle Autoilijoille 13.637 markkaa 30 penniä 16 prosentin korkoineen 27.12.1983 lukien sekä korvaamaan B:n ja vakuutusyhtiön yhteiset oikeudenkäyntikulut 8.000 markalla.\n      Rovaniemen hovioikeus, jonka tutkittavaksi B ja Keskinäinen Vakuutusyhtiö Autoilijat sekä Rauma-Repola Oy olivat saattaneet jutun, on tuomiollaan 30.4.1985 jättänyt kihlakunnanoikeuden päätöksen pysyväksi.\n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Rauma-Repola Oy on pyytänyt valituslupaa sekä vaatinut hovioikeuden tuomion kumoamista ja kanteiden hylkäämistä. Valituslupa on myönnetty 9.10.1985. B ja Keskinäinen Vakuutusyhtiö Autoilijat ovat yhteisesti vastanneet muutoksenhakemukseen.\n    \n    \n      KORKEIMMAN OIKEUDEN RATKAISU\n      \n        Perustelut\n        Rauma-Repola Oy:n jonka toimihenkilö on osoittanut B:lle ajoreitin ja myös tarkastanut sen, on kuljetuksen tilaajana tullut riittävästi varmistautua siitä, että kuljetus saattoi tapahtua turvallisesti tuota ajoreittiä käyttäen. Asiassa esitetyn selvityksen mukaan metsähallitus on edellyttänyt, että sille ilmoitettiin sanotulla ajoreitillä suoritettavista puutavarakuljetuksista, jotta se voi tarkastaa tuohon reittiin kuuluvan, metsähallituksen hoidossa olevan Sirniön - Rusaman metsätien ja sillä sijaitsevien siltojen kunnon. Rauma-Repola Oy ei ole ilmoittanut metsähallitukselle Sirniön - Rusaman metsätien käyttämisestä puheena olevaan puutavarakuljetukseensa eikä yhtiö ole muutoinkaan tiedustellut metsähallitukselta tuon tien ja sen siltojen kuntoa ja kestävyyttä. Näillä ja kihlakunnanoikeuden päätöksessä mainituilla perusteilla Rauma-Repola Oy on vastuussa B:n autoa kohdanneesta vahingosta.\n      \n      \n        Tuomiolauselma\n        Hovioikeuden tuomion lopputulosta ei muuteta. Rauma-Repola Oy velvoitetaan suorittamaan B:lle ja Keskinäiselle Vakuutusyhtiölle Autoilijoille yhteisesti korvaukseksi vastauksen antamisesta aiheutuneista kuluista 1.100 markkaa 16 prosentin korkoineen Korkeimman oikeuden ratkaisun antopäivästä lukien.\n        \n          Ratkaisuun osallistutuneet: presidentti Olsson, oikeusneuvokset Jalanko, Saarni-Rytkölä, Nikkarinen ja Riihelä\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II73"
  ],
  "judgmentNumber": [
    "II73"
  ],
  "date": [
    "1986-02-18"
  ],
  "issued": [
    "1986-06-18"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}