{
  "@id": "sfecli:kko/1981/II60",
  "languageVersion": [
    {
      "@id": "sfecli:kko/1981/II60/fin",
      "title_fi": [
        "KKO:1981-II-60"
      ],
      "abstract_fi": [
        "\n    Yksityistien osakasten toimivaltaan ei kuulunut tiekunnan kokouksessa velvoittaa yhtä osakasta omalla kustannuksellaan suorittamaan tienpitoon kuuluvaa toimenpidettä ja asettaa uhkaa, että tiekunta muussa tapauksessa antaisi tuon toimenpiteen mainitun osakkaan kustannuksella tien hoitokunnan tehtäväksi.\n  "
      ],
      "hasFormat": {
        "@id": "sfecli:kko/1981/II60/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Hämeenniemen yksityistien tiekunnan 14.6.1974 pidetyssä vuosikokouksessa oli muun muassa päätetty alentaa tietä S:n ja K:n kohdalta. 19.6.1975 pidetyssä tiekunnan vuosikokouksessa Ahti A, joka yhdessä vaimonsa Eila A:n kanssa omisti Hämeenniemen yksityistien varrella tilan X, oli K:n ja A:n puolisojen tilojen kohdalla kesällä 1974 suoritetusta tieleikkauksesta muun muassa esittänyt, että edellä selostetussa, 14.6.1974 tehdyssä tiekunnan päätöksessä ei mainittu tieleikkauksen syytä ja ettei leikkaussyvyyttä myöskään päätetty eikä päätöksellä määritelty tietutkimuksia ja jälkitöitä, että oli kyseenalaista, oliko tiekunnalla oikeus päättää tieleikkauksesta, josta A:n puolisoille aiheutui paljon haittoja, sekä että tieleikkauksesta tosin oli sovittu ennen leikkausta K:n kanssa suullisesti, mutta leikkaussyvyyttä ei etukäteen määritelty, ja leikkaustöiden alettua K oli vaatinut leikattavaksi \"täyden määrän\". K oli mainitussa kokouksessa kertonut tutkineensa henkilökohtaisesti leikkaussyvyyden, jonka tiehoitokunnan puheenjohtaja oli sitten myöhemmin tarkastanut, minkä jälkeen K, oli ryhtynyt leikkaukseen Ahti A:n kanssa tehdyn suullisen sopimuksen perusteella. Viimeksi mainitussa tiekunnan kokouksessa paikalla olleet tieosakkaat eivät olleet ottaneet asiaan kantaa. 30.6.1977 pidetyssä tiekunnan vuosikokouksessa sama asia oli jälleen ollut esillä. Päätökseksi oli äänestyksen jälkeen tullut:\n      \"Ahti A:n on kustannuksellaan korjattava liittymänsä leikkaamalla se tiehoitokunnan puheenjohtajan myöhemmin määrittämään tasoon 31.8.1977 mennessä hoitokunnan puheenjohtajan valvonnassa. Ellei A itse toteuta korjaustoimenpidettä suorittaa sen tiehoitokunta ja kustannukset peritään täysimääräisenä A:lta.\"\n      Tyytymättöminä tiekunnan 30.6.1977 pidetyn kokouksen päätökseen A:n puolisot olivat saattaneet asian Saarijärven kunnan tielautakunnan ratkaistavaksi, vaatien että, koska päätös ei ollut lainmukainen ja kun se loukkasi heidän oikeuttaan ja myös heidän yhdenvertaisuuttaan tiekunnan muihin osakkaisiin nähden, päätös kumottaisiin.\n      Tielautakunta p. 17.11.1977 oli katsonut, että tiekunta oli noudattanut kokouksissaan tekemissään päätöksissä yksityisistä teistä annetun lain 64 §:n säännöksiä ja tiehoitokunnan puheenjohtaja oli noudattanut sanotun lain 67 §:n 11 kohdan mukaisia määräyksiä mainitussa asiassa siten, että tieleikkauksen tarkoitus saavutettiin mahdollisimman edullisesti tuottamatta Ahti A:n tai K:n liittymille suurempaa haittaa tarkoituksenmukaisessa käytössä, sekä sen vuoksi hylännyt A:n puolisojen vaatimuksen.\n      Tyytymättöminä tielautakunnan päätökseen A:n puolisot olivat valittaneet Pohjois-Suomen MO:een toistaen siellä väitteensä tielautakunnassa ja vaatien tiekunnan ja -lautakunnan päätösten kumoamista.\n      MO p. 7.9.1978 oli katsonut, että tiekunnalla yksityisistä teistä annetun lain 64 §:n 1 momentin mukaisesti tosin oli valta päättää sellaisesta tienpitoon kuuluvasta asiasta, josta nyt oli kysymys, jos toimenpide voitiin suorittaa sellaisella alueella , joka oli sanotun lain 8 §:n mukaisesti tai muutoin aikanaan laillisesti tiealueeksi osoitettu. Koska asiakirjoista kuitenkin ilmeni, ettei tiekunnan päätöstä ollut tehty laillisessa järjestyksessä, kun tiekunnan päätös ei vastannut äänestyksen voittanutta ehdotusta, eikä tiekunnan pöytäkirjasta myöskään ilmennyt, oliko äänet laskettu mainitun lain 66 §:n 1 momentin mukaisesti, sekä ettei tiekunnan päätöstä myöskään voitu pitää lain mukaisena, kun siitä ei voitu, asian laadun ilmeisesti vaatiman tarkan suunnitelman puuttuessa, riittävän täsmällisesti päätellä, miten sen täytäntöönpano saattaisi vaikuttaa A:n puolisojen kiinteistöön ja siten heidän oikeuteensa, MO mainituista syistä oli kumonnut tielautakunnan ja tiekunnan päätökset A:n puolisojen liittymän korjaamista koskevalta osin ja velvoittanut tiekunnan maksamaan A:n puolisoille heidän asiassa tarpeellisiksi katsottavien ja selvitettyjen kulujensa korvaukseksi 3 410 markkaa.\n      Hämeenniemen yksityistien tiekunta pyysi, koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi, oikeudenkäymiskaaren 30 luvun 3 §:n 2 kohdan nojalla sellaisena kuin se oli 14.6.1958 annetussa laissa, lupaa hakea muutosta MO:n päätökseen ja lupahakemukseensa sisällytti muutoksenhakemuksen. A:n puolisot vastasivat hakemukseen.\n    \n    \n      KORKEIN OIKEUS\n      KKO t., ottaen A:n puolisojen tiekunnan hakemukseen antaman vastauksen huomioon niin kuin heiltä olisi oikeudenkäymiskaaren 30 luvun 13 §:n 3 momentin nojalla vaadittu vastaus ja myöntäen esitetystä syystä muutoksenhakuluvan, tutki jutun ja totesi, että MO:n päätöksessä tarkoitettu Hämeenniemen yksityistien leikkaaminen eli sen pinnan madaltaminen tämän tien ja siltä A:n puolisoiden omistamalle tilalle X johtavan pääsytien liittymän kohdalla oli tienpitoon kuuluva toimenpide. Koska Hämeenniemen yksityistien osakkaat huolehtivat tienpidosta yhteiseen lukuunsa, heidän toimivaltaansa ei ollut kuulunut tiekunnan kokouksessa velvoittaa Ahti A:ta, jonka ei ollut näytetty nostaneen yksityistien pintaa puheena olevassa kohdassa, omalla kustannuksellaan suorittamaan edellä mainittua tienleikkaustyötä ja asettaa uhkaa, että tiekunta muussa tapauksessa antaisi tuon toimenpiteen Ahti A:n kustannuksella tien hoitokunnan tehtäväksi. Sen vuoksi ja kun MO:n siis olisi pitänyt sanotulla perusteella kumota ja poistaa tiekunnan kokouksessa tehty päätös, KKO katsoi, ettei ollut esitetty syytä muuttaa MO:n päätöksen lopputulosta, joka siis jäi pysyväksi. Hämeenniemen yksityistien tiekunta velvoitettiin suorittamaan A:n puolisoille korvaukseksi heillä vastauksen antamisesta KKO:ssa olleista kuluista 500 markkaa.\n      \n        Ratkaisuun osallistuneet: oikeusneuvokset Miettinen, Ådahl ja Riihelä sekä ylimääräiset oikeusneuvokset Ketola ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-05-08"
  ],
  "judgmentNumber": [
    "II60"
  ],
  "date": [
    "1980-10-01"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II60"
  ],
  "year": [
    "1981"
  ],
  "description": [
    "http://data.finlex.fi/voc/kko/swe/93def45e"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}