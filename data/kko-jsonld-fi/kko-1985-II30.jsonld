{
  "@id": "sfecli:kko/1985/II30",
  "languageVersion": [
    {
      "@id": "sfecli:kko/1985/II30/fin",
      "title_fi": [
        "KKO:1985-II-30"
      ],
      "abstract_fi": [
        "\n    Henkivakuutettu oli itsemurhatarkoituksessa ampunut itseään päähän sillä seurauksella, että hän oli osittain halvaantunut. Kun vakuutettu ei ollut itsemurhayrityksen tekoväline ja -tapa huomioon ottaen voinut mieltää, että ampumisesta saattaisi seurata hänen halvaantumisensa, vammautumista ja siitä johtunutta työkyvyttömyyttä ei katsottu aiheutetun tahallisesti.\n    Ään.\n  "
      ],
      "hasFormat": {
        "@id": "sfecli:kko/1985/II30/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Espoon kihlakunnanoikeudessa\n        K ja Automyynti P.K & Kumpp. -niminen avoin yhtiö ovat kertoneet, että Keskinäinen Henkivakuutusyhtiö Aura oli avoimen yhtiön hakemuksesta 29.8.1973 myöntänyt vakuutuksen, jossa on vakuutettuna K ja edunsaajana avoin yhtiö sekä korvausetuna, paitsi muuta, työkyvyttömyyskorvaus omavastuuajan ollessa 21 päivää ja sairauskorvaus. K oli 28.2.1980 itsemurhan tehdäkseen, ampunut itseään päähän, mistä ei kuitenkaan ollut seurannut kuolema vaan osittainen halvautuminen ja pitkäaikainen sairaalahoito. K:n haettua täten syntyneestä työkyvyttömyydestään ja sairaalahoidosta vakuutusyhtiöltä korvausta, yhtiö oli 14.8.1980 antamallaan päätöksellä, katsoen työkyvyttömyyden ja sairaalahoidon aiheutuneen K:n tahallisesti aiheuttamasta sairaudesta tai vammasta, mikä vakuutusyhtiön mukaan aiheuttaa korvausedun menetyksen, evännyt vaaditut korvaukset. Koska K:ta oli tapahtumahetkellä pidettävä ymmärrystä tai vähintään täyttä ymmärrystä vailla olevana ja kun hänen tahallisuutensa oli kohdistunut vain henkensä riistämiseen eikä sairauden tai vamman aiheuttamiseen itselleen, K ja avoin yhtiö olivat katsoneet vakuutusyhtiön olevan korvausvelvollinen vakuutusehtojen perusteella. Tämän vuoksi K ja avoin yhtiö olivat vaatineet tarkoitetun vakuutuksen ehtojen mukaisesti vahvistettavaksi, että kantajilla oli oikeus saada ja vakuutusyhtiöllä vastaavasti velvollisuus myöntää vapautus vakuutusmaksuista 28.2.1980 lukien, sekä että kantajilla oli oikeus saada ja vakuutusyhtiöllä vastaavasti velvollisuus suorittaa työkyvyttömyyskorvaus 22.3.1980 lähtien ja sairaalakorvausta 28.2.1980 lähtien.\n      \n      \n        Vastaus\n        Vakuutusyhtiö on kiistänyt kanteen perusteeltaan toistaen edellä sanotussa kieltäytymispäätöksessään lausutun perusteen ja katsoen lisäksi, että K:lla avoimen yhtiön ollessa yksin vakuutuksen ottajana ja omistajana sekä edunsaajana, ei olisi puhevaltaa asiassa. Vakuutusyhtiö on vielä esittänyt, että koska K vakuutushakemusta tehtäessä ei ollut ilmoittanut olleensa autokolarissa vuonna 1969 ja saaneensa tuolloin kallonpohjanmurtuman ynnä muuta, vakuutusta ei ilmeisesti olisi myönnetty eikä ainakaan myönnetyin ehdoin.\n      \n      \n        Kihlakunnanoikeuden päätös 2.3.1981\n        Kihlakunnanoikeus on lausunut selvitetyksi, että vakuutusyhtiö oli myöntänyt vakuutuksen avoimen yhtiön hakemuksesta, jonka yhtiön yhtiömiehenä olivat K ja hänen entinen vaimonsa, ja että vakuutusyhtiö oli sanotun itsemurhayrityksen jälkeen kanteessa mainituin perustein kieltäytynyt korvausvastuusta. Kihlakunnanoikeus on kuitenkin katsonut jääneen näyttämättä, että vakuutussopimus olisi virheellisten tietojen vuoksi mitätön. Kihlakunnanoikeus on lisäksi lausunut selvitetyksi, että K oli 28.2.1980 humalassa tahallaan ampunut itseään oikeaan korvaan tarkoittaen surmata itsensä tässä kuitenkaan onnistumatta, vaan seurauksena oli ollut oikean ulko- ja sisäkorvan tuhoutuminen, aivovamma ja kallonpohjan murtumia, niin että hän oli ollut osittain halvautunut ollen työkyvytön ainakin 31.12.1981 saakka. K:ta tutkinut psykiatri oli oikeudelle esitetyssä lausunnossaan katsonut, että K ei ampumatilanteessa kyennyt kontrolloimaan tekojaan tai ajattelemaan järkevästi ja vähitellen syntyneet henkiset paineet olivat purkautuneet alkoholin ollessa provosoivana lisätekijänä sekä että sanottu teko oli ollut siksi epänormaali ja sairaalloista mielenlaatua osoittava, että K ei millään ollut voinut tehdä sitä tieten tai etuja tavoitellen, vaan oli hänen mielentilansa paremmin ollut verrattavissa äkilliseen psykoottiseen hämärätilaan. Kihlakunnanoikeus on katsonut, että sanotussa tilanteessa K:n yksinomaisena tarkoituksena oli ollut riistää itseltään henki ilman että hän oli aikonut muulla tavoin tahallisesti aiheuttaa itselleen sairautta tai vammaa, ja että hän tuolloin myös oli ollut sellaisessa satunnaiseen mielenhäiriöön verrattavassa tilassa, ettei hän ollut ollut tunnossaan. Sen vuoksi ja koska mainittu avoin yhtiö oli määrätty yksin sanotun vakuutuksen edunsaajaksi, kihlakunnanoikeus on, hyläten vaatimukset K:n kanteesta, vahvistanut, että avoimella yhtiöllä oli oikeus ja vakuutusyhtiöllä vastaavasti velvollisuus myöntää vapautus vakuutusmaksuista sanotun sopimuksen ehtojen 6 mukaisesti 28.2.1980 lukien, sekä että avoimella yhtiöllä oli oikeus ja vakuutusyhtiöllä vastaavasti velvollisuus suorittaa sanotun sopimuksen ehtojen 10 ja 20 kohdan mukaisesti työkyvyttömyyskorvausta 22.3.1980 ja sairaalakorvausta 22.3.1980 lukien. Lisäksi vakuutusyhtiö on velvoitettu korvaamaan avoimen yhtiön oikeudenkäyntikulut 1.222 markalla 60 pennillä.\n      \n      \n        Helsingin hovioikeuden tuomio 23.11.1983\n        Hovioikeus, jonka tutkittavaksi K ja vakuutusyhtiö olivat saattaneet jutun, on lausunut selvitetyksi, että K oli 28.2.1980 päihtyneenä ollessaan tahallaan itseään päähän ampumalla aiheuttanut itselleen oikean ulko- ja sisäkorvan tuhoutumisen, aivovamman ja kallonpohjan murtumia niin, että hän oli ollut työkyvytön ainakin 31.12.1981 saakka. Koska K oli tahallisesti aiheuttanut itsensä vahingoittumisen eikä hänen ollut näytetty sanotussa ampumistilanteessa olleen satunnaisesti sellaisessa mielentilassa, että hän ei ollut ollut tunnossaan, hovioikeus on katsonut, ettei vakuutusyhtiö ollut 29.8.1973 päivätyn vakuutuskirjan ehtojen 11.15 ja 21.14 kohdan perusteella korvausvelvollinen ja ettei vakuutusyhtiö ollut sanottujen ehtojen 6.35 perusteella velvollinen myöntämään vapautusta vakuutusmaksuista. Sen vuoksi hovioikeus on hylännyt kanteen myös avoimen yhtiön ajamana ja vapauttanut vakuutusyhtiön sille määrätystä korvausvelvollisuudesta. Asian laatuun nähden vakuutusyhtiö on kuitenkin saanut pitää sillä jutusta olleet kulut vahinkonaan.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      K ja avoin yhtiö ovat yhteisesti pyytäneet valituslupaa ja vaatineet kanteensa hyväksymistä. Valituslupa on myönnetty 15.2.1984. Vakuutusyhtiö on antanut siltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        K on 28.2.1980 tahallaan ampunut itseään päähän 22 kaliberisella aseella seurauksin, että hän on saanut hovioikeuden tuomiossa kerrotut vammat, joiden johdosta hän on ollut työkyvytön ainakin 31.12.1981 saakka. Tällä teollaan K on tarkoittanut surmata itsensä. Sitä vastoin hän ei ole tarkoittanut saattaa itseään sairaaksi tai vammaiseksi, eikä hänen voitu tekoväline ja -tapa huomioon ottaen edellyttää mieltäneenkään, että teosta saattaisi olla sellainen seuraus. Näin ollen K:n työkyvyttömyyden ja sairaalahoidon syynä ei ole hänen tahallisesti aiheuttamansa sairaus tai vamma. Sen vuoksi ja kun vakuutusyhtiö ei ole näyttänyt muutakaan perustetta, joka yleisen henkivakuutusehtojen mukaan vapauttaisi sen vastuusta tai rajoittaisi sitä, avoimella yhtiöllä on kanteessa vahvistettavaksi vaatimansa oikeudet.\n      \n      \n        Tuomiolauselma\n        K:n osalta hovioikeuden tuomiota ei muutettu. Avoimen yhtiön osalta hovioikeuden tuomio kumotaan ja asia jätetään kihlakunnanoikeuden päätöksen lopputuloksen varaan. Vakuutusyhtiö velvoitetaan suorittamaan avoimelle yhtiölle korvaukseksi sillä jutussa olleista kuluista 2.000 markkaa. Asian laadun vuoksi K:ta ei velvoitettu korvaamaan vakuutusyhtiön vastauskuluja Korkeimmassa oikeudessa.\n      \n      \n        Eri mieltä olevan jäsenen lausunto\n        Oikeusneuvos Ailio: Katson, ettei ole syytä muuttaa hovioikeuden tuomiota, jonka siis jätän pysyväksi.\n        \n          Ratkaisuun osallistuneet: oikeusneuvokset Miettinen, Takala, af Hällström ja Lindholm\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-03-05"
  ],
  "judgmentNumber": [
    "II30"
  ],
  "date": [
    "1984-06-19"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II30"
  ],
  "year": [
    "1985"
  ],
  "description": [
    "http://data.finlex.fi/voc/kko/swe/4c5aef38",
    "http://data.finlex.fi/voc/kko/fin/4675c736",
    "http://data.finlex.fi/voc/kko/swe/2fd8aaf6"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}