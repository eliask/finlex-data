{
  "@id": "sfecli:kko/1982/II151",
  "languageVersion": [
    {
      "@id": "sfecli:kko/1982/II151/fin",
      "title_fi": [
        "KKO:1982-II-151"
      ],
      "abstract_fi": [
        "\n    Yhteisen vesialueen osakas A oli rakentanut pienen lahden äärellä sijaitsevan tilansa rannan eteen yhteiselle vesialueelle penkereen. Toinen osakas B omisti, paitsi erään muun tilan, myös kyseisen lahden rannalla tilan, millä ei ollut osuutta yhteisiin alueisiin. Penkereen rakentamisesta aiheutui B:lle rannanomistajana haittaa. Koska A ei ollut saanut toimenpiteelleen B:n suostumusta, olisi A:n tullut VesiL 1 luvun 15 §:n sekä 2 luvun 1 §:n 1 mom:n ja 2 §:n 1 mom:n mukaisesti hankkia sille VEO:n lupa. A:lla ei ollut myöskään ollut VesiL 1 luvun 10 §:n nojalla oikeutta rakentaa penkerettä ilman VEO:n lupaa. B:llä rannanomistajana oli oikeus käyttää itsenäisesti puhevaltaa A:ta vastaan ajetussa rikosjutussa.\n  "
      ],
      "hasFormat": {
        "@id": "sfecli:kko/1982/II151/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallisen syyttäjän ja B:n asianomistajana ajamasta syytteestä sekä varattuaan Rymättylän kunnan Kuristen kylän jakamattoman vesialueen kalastuskunnalle tilaisuuden tulla jutussa kuulluksi Piikkiön KO p. 25.9.1979 oli lausunut selvitetyksi, että A oli 2.4.1979 ja seuranneen heinäkuun alun välisenä aikana mainitussa kylässä ilman lupaa suorittanut omistamansa Lehtiniemen tilan edustalla rannan pengerrystyön ajamalla kiviä mereen, täyttämällä näin syntyneen penkereen ja rannan välisen alueen sekä nostamalla aluetta noin 70 senttimetriä alkuperäisestä korkeudestaan, vaikka toimenpiteeseen olisi tarvittu vesioikeuden antama lupa ja vaikka A oli saanut tiedokseen vesilautakunnan päätöksen, jossa A:lle oli ilmoitettu luvan tarpeellisuudesta, ja että sanottu pengerrystyö oli loukannut B:n oikeutta yhteisen vesialueen osakkaana ja rannan omistajana. Sen vuoksi KO oli vesilain 1 luvun 15 §:n, 2 luvun 1 §:n 1 momentin ja 2 §:n 1 momentin sekä 13 luvun 2 §:n 1 momentin nojalla tuominnut A:n vesilain säännösten rikkomisesta 30:een 52 markan päiväsakkoon eli maksamaan sakkoa 1 560 markkaa.\n      Turun HO, jonka tutkittavaksi A oli saattanut jutun, p. 19.1.1981 oli jättänyt asian KO:n päätöksen varaan.\n      Pyytäen valituslupaa A haki muutosta HO:n päätökseen. Muutoksenhakemuksessaan A vaati, että syyte vesilain säännösten rikkomisesta hylättiin tai hänelle tuomittua sakkorangaistusta joka tapauksessa alennettiin. Vaatimustaan hän perusteli sillä, että Turun vesipiirin vesitoimisto oli hänelle 17.10.1979 antamassaan lausunnossa katsonut, että hänellä yhteisen vesialueen osakkaana oli ollut vesilain 1 luvun 10 §:n tarkoittama oikeus ryhtyä penkereen rakentamiseen yhteisellä vesialueella ja että työstä ei ollut aiheutunut sellaisia vesilain 1 luvun 12 - 15 §:n tarkoittamia muutoksia, jotka olisivat tehneet vesioikeuden luvan tarpeelliseksi. Lisäksi A totesi, että B:n omistamasta kolmesta tilasta ainoastaan sisämaassa olevalla tilalla oli osuus yhteiseen vesialueeseen.\n      Saatuaan Turun vesipiirin vesitoimistolta asiassa 16.7.1981 pyydetyn lausunnon KKO myönsi A:lle valitusluvan. Virallinen syyttäjä ja B antoivat hakemuksen johdosta heiltä pyydetyt vastaukset. A antoi selityksensä vesitoimiston lausuntoon.\n    \n    \n      \n      KKO p. tutki jutun ja totesi, että A:n omistama Lehtiniemen tila sijaitsi pienen lahden rannalla. B omisti saman lahden pohjukassa sijaitsevan, samassa Kuristen kylässä olevan Marjaniemen tilan RN:o 1:32 sekä siihen rajoittuvat Paavaisen kylässä olevan Marjaniemen tilan RN:o 1:54 ja Kuristen kylässä olevan Marjaniemen tilan RN:o 1:47. Lehtiniemen tilalla ja Marjaniemen tilalla RN:o 1:47 oli osuus Kuristen kylän yhteisiin alueisiin.\n      A oli tehnyt kyseiseen lahteen HO:n päätöksessä kerrotun penkereen. Kesällä 1979 täytetyn alueen pinta-ala oli ollut noin 180 m2. Penkereen rakentaminen oli tuottanut B:lle rannanomistajana haittaa. A:n, joka ei ollut saanut toimenpiteelleen B:n suostumusta, olisi sen vuoksi tullut vesilain 1 luvun 15 §:n sekä 2 luvun 1 §:n 1 momentin ja 2 §:n 1 momentin mukaisesti hankkia sille vesioikeuden lupa. A:lla ei ollut ollut myöskään vesilain 1 luvun 10 §:n nojalla oikeutta rakentaa mainittua penkerettä ilman sanottua lupaa. B:llä rannanomistajana oli oikeus käyttää itsenäisesti puhevaltaa A:ta vastaan ajettavassa rikosjutussa. Mainituilla perusteilla KKO jätti HO:n päätöksen lopputuloksen pysyväksi.\n      \n        Ratkaisuun osallistuneet: oikeusneuvokset Salervo, Manner, Mälkki, Nybergh ja Riihelä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II151"
  ],
  "referenceToLegislation": [
    "http://data.finlex.fi/eli/sd/1961/264"
  ],
  "description": [
    "http://data.finlex.fi/voc/kko/fin/79b44120",
    "http://data.finlex.fi/voc/kko/fin/c1226b94",
    "http://data.finlex.fi/voc/kko/swe/abf8e040"
  ],
  "judgmentNumber": [
    "II151"
  ],
  "date": [
    "1982-02-19"
  ],
  "issued": [
    "1982-10-05"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}