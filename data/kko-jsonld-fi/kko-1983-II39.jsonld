{
  "@id": "sfecli:kko/1983/II39",
  "languageVersion": [
    {
      "@id": "sfecli:kko/1983/II39/fin",
      "title_fi": [
        "KKO:1983-II-39"
      ],
      "abstract_fi": [
        "\n    A:n B:ltä ostaman moottoriveneen moottori oli siinä olleen salaisen virheen johdosta rikkoutunut. Ostajalla, joka oli pitänyt veneen viallisine moottoreineen, oli oikeus saada kauppahinnasta virhettä vastaava hinnanalennus.\n  "
      ],
      "hasFormat": {
        "@id": "sfecli:kko/1983/II39/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Avoin yhtiö A oli B:lle 18.9.1975 tiedoksi toimitetun haasteen nojalla Kuopion RO:ssa kanteenaan lausunut, että se oli 25.2.1975 ostanut B:ltä, joka harjoitti Kuopiossa veneveistämöliikettä toiminimellä Bella-veneveistämö, uuden vuosimallia 1974 olleen Fjord 20-näkki nimisen moottoriveneen moottoreineen ja muine varusteineen 25 000 markan kauppahinnasta muun muassa ehdoin, että veneen myyjän toimesta tapahtuva vesillelasku sisältyi kauppahintaan. Kesällä 1975 vesillelaskun jälkeen todettiin moottorin, jonka piti olla uusi, vaurioituneen niin, että jäähdytysvesi ei ollut pysynyt koneen sisällä ja että kone oli käytettäessä kuumentunut liikaa. Vaurioitumisen oli todettu johtuneen talvella tapahtuneesta jäätymisestä. Sanotun vian vuoksi yhtiö oli joutunut hankkimaan veneeseen uuden moottorin, josta oli aiheutunut yhtiölle 7 408,53 markan suuruiset kustannukset. B, joka yleisten kaupanvastuuta koskevien oikeusohjeiden mukaan oli vastuussa sanotuista kustannuksista, ei ollut suostunut niitä yhtiölle maksamaan. Sen vuoksi yhtiö oli vaatinut, että B velvoitettaisiin maksamaan yhtiölle 7 408,53 markkaa laillisine korkoineen ja korvaamaan yhtiön oikeudenkäyntikulut.\n      B:n vastustettua kannetta RO p. 22.1.1976 oli lausunut selvitetyksi että yhtiö oli 25.2.1975 ostanut B:ltä mainitun moottoriveneen moottoreineen muun muassa ehdoin, että vesillelasku kuului B:lle, ja että kesällä 1975 moottorissa oli todettu olevan 10 - 15 senttimetrin pituinen halkeama, josta johtuen jäähdytysvesi ei ollut pysynyt moottorissa. Todetun vian vuoksi yhtiö oli 21.7.1975 vaihtanut veneeseen uuden moottorin, mistä yhtiölle oli aiheutunut kanteessa mainitut kustannukset. Edelleen RO oli lausunut tosin selvitetyksi, että moottorin halkeaminen oli aiheutunut moottorissa olleen jäähdytysveden jäätymisestä jo ennen kauppasopimuksen tekemistä, mutta katsonut sen sijaan jääneen näyttämättä, että B olisi veneen ja moottorin myydessään ollut tietoinen moottorissa olleesta viasta ja että yhtiö oli olisi ennen moottorin vaihtamista edes ilmoittanut B:lle viasta. Sen vuoksi ja kun yhtiöllä ei ollen kauppakaaren 1 luvun 4 §:n säännös huomioon ottaen ollut oikeutta saada B:ltä korvausta aiheutuneesta vahingosta, RO oli hylännyt kanteen.\n      Itä-Suomen HO, jonka tutkittavaksi yhtiö oli saattanut jutun, t. 26.4.1979 oli tutkinut sen. Koska ei ollut näytetty B:n moottorin myydessään tienneen tai edes pitäneen tietää moottorissa olleesta, siihen RO:n toteamin tavoin jo ennen kaupantekoa syntyneestä viasta, eikä ollut edes väitetty B:n taanneen moottorin virheettömyyttä, HO oli jättänyt asian RO:n päätöksen lopputuloksen varaan.\n      Avoin yhtiö A pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen. B vastasi yhtiön hakemukseen.\n    \n    \n      \n      KKO t. myönsi muutoksenhakuluvan ja tutki jutun.\n      Avoimen yhtiön B:ltä 25.2.1975 ostaman moottoriveneen moottorissa oli kaupan tapahtuessa ollut alempien oikeuksien toteama virhe. Tämä virhe ei ollut johtunut myyjän tuottamuksesta eivätkä myyjä ja ostaja kaupan tapahtuessa olleet olleet siitä tietoisia. Vika oli todettu vasta keväällä 1975 veneen vesillelaskun ja käyttöönoton jälkeen. Sen ei ollut näytetty johtuneen moottorin virheellisestä käsittelystä koeajoja suoritettaessa tai muusta ostajan tuottamuksesta. Sen vuoksi ostajalla, joka oli pitänyt veneen ja hankkinut siihen uuden moottorin viallisen moottorin jäädessä hänelle, oli oikeus saada kauppahinnasta virhettä vastaava hinnanalennus.\n      Jutussa ei ollut esitetty selvitystä ostajalle viallisena jääneen moottorin arvosta eikä myöskään siitä, mitä kustannuksia moottorin korjaamisesta olisi aiheutunut ja olisiko moottori voitu korjata samaan kuntoon ja samanarvoiseksi kuin se virheettömänä oli ollut. Selvityksen puuttuessa KKO arvioi virhettä vastaavan hinnanalennuksen määräksi 3 000 markkaa.\n      Edellä lausumillaan perusteilla KKO, kumoten HO:n tuomion ja Ro:n päätöksen, velvoitti B:n suorittamaan avoimelle yhtiölle veneen hinnanalennuksena 3 000 markkaa 5 prosentin korkoineen haastepäivästä 18.9.1975 lukien. Asian laadun vuoksi avoimen yhtiön oli pidettävä vahinkonaan jutussa olleet kulunsa.\n      \n        Ratkaisuun osallistuneet: oikeusneuvokset Leivonen, Saarni-Rytkölä ja af Hällström sekä ylimääräiset oikeusneuvokset Paasikoski ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II39"
  ],
  "description": [
    "http://data.finlex.fi/voc/kko/fin/b5d8d4ac",
    "http://data.finlex.fi/voc/kko/swe/7bc51e69",
    "http://data.finlex.fi/voc/kko/fin/177290e4",
    "http://data.finlex.fi/voc/kko/fin/106be4eb"
  ],
  "judgmentNumber": [
    "II39"
  ],
  "date": [
    "1982-11-04"
  ],
  "issued": [
    "1983-04-06"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}