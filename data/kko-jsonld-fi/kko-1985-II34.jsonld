{
  "@id": "sfecli:kko/1985/II34",
  "languageVersion": [
    {
      "@id": "sfecli:kko/1985/II34/fin",
      "title_fi": [
        "KKO:1985-II-34"
      ],
      "abstract_fi": [
        "\n    Maantien rinnalla noin 12 metrin etäisyydellä siitä kulkevaa yhdistettyä jalkakäytävää ja pyörätietä, jonka eteen maantietä lähestyttäessä oli risteävälle tielle asetettu väistämisvelvollisuutta risteyksessä osoittava liikennemerkki, pidettiin maantiehen kuuluvana eikä erillisenä kevyen liikenteen väylänä. Yhdistettyä jalkakäytävää ja pyörätietä mopolla ajanut syytetty ei siten ollut TieliikenneL 14 §:n 1 mom:n nojalla velvollinen väistämään oikealta puoleltaan tullutta, maantieltä risteävälle tielle kääntynyttä henkilöautoa.\n  "
      ],
      "hasFormat": {
        "@id": "sfecli:kko/1985/II34/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Valkealan kihlakunnanoikeuden päätös 8.2.1983\n        Virallisen syyttäjän syytteestä kihlakunnanoikeus on lausunut selvitetyksi, että 17.9.1966 syntynyt A oli 3.12.1982 Kouvolassa, lähestyessään Kaitilankadun ja Korialle johtavan pyörätien ja jalkakäytävän risteystä omistamallaan mopolla ajaen, laiminlyönyt väistää samanaikaisesti Kaitilankatua oikealta lähestynyttä Kouvolasta olevan maalarin B:n omistamaa ja kuljettamaa henkilöautoa, minkä seurauksena ajoneuvot olivat törmänneet yhteen ja vaurioituneet. Sen vuoksi ja kun A oli laiminlyönyt sanottua risteystä lähestyessään noudattaa erityistä varovaisuutta, kihlakunnanoikeus on tieliikennelain 14 §:n 1 momentin ja 98 §:n sekä rikoslain 3 luvun 2 §:n nojalla tuominnut A:n nuorena henkilönä tehdystä liikenteen vaarantamisesta 8:aan 8 markan määräiseen päiväsakkoon eli maksamaan sakkoa 64 markkaa.\n      \n      \n        Kouvolan hovioikeuden päätös 3.4.1984\n        Hovioikeus, jonka tutkittavaksi A valittamalla oli saattanut jutun, on puheena olevalla päätöksellään ratkaissut jutun. Huomioon ottaen kihlakunnanoikeuden päätöksessä mainitun yhdistetyn pyörätien ja jalkakäytävän sijainti Korian ja Kouvolan välisen maantien vieressä oli yhdistettyä pyörätietä ja jalkakäytävää pidettävä maantiehen kuuluvana. Kaitilankadun ja maantien liittymään muodostui siten vain yksi risteys. Koska A oli näin ollen lähestynyt mainittua risteystä samaa tietä kuin maantieltä Kaitilankadulle kääntynyt B, A ei ollut voinut laiminlyödä tieliikennelain 14 §:n 1 momentissa tarkoitettua väistämisvelvollisuutta. A ei ollut sen vuoksi syyllistynyt kihlakunnanoikeuden hänen syykseen lukemaan liikenteen vaarantamiseen. Tämän vuoksi hovioikeus on hylännyt syytteen ja vapauttanut A:n tuomitusta rangaistuksesta.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Virallinen syyttäjä on pyytänyt valituslupaa ja vaatinut jutun ratkaisemista kihlakunnanoikeuden päätöksen mukaisesti. Valituslupa on myönnetty 1.8.1984. A on antanut häneltä pyydetyn vastauksen ja vaatinut valituksen hylkäämistä.\n    \n    \n      KORKEIMMAN OIKEUDEN RATKAISU\n      \n        Perustelut\n        Korian ja Kouvolan välisen maantien rinnalla on määräysmerkeillä 421 ja 422 osoitettu jalkakäytävä ja pyörätie. Maantien sekä yhdistetyn jalkakäytävän ja pyörätien välissä on noin 12 metrin levyinen viheraluekaista. Tästä jalkakäytävän ja pyörätien sijainnista lähellä maantietä ja sen rinnalla ja myös siitä, että väistämisvelvollisuutta risteyksessä osoittava liikennemerkki 231 on sijoitettu Kaitilankadulle jo ennen jalkakäytävää ja pyörätietä, voidaan päätellä, että jalkakäytävä ja pyörätie kuuluvat maantiehen eivätkä muodosta erillistä kevyen liikenteen väylää. Hovioikeuden päätöksessä mainitusta syystä A ei näin ollen ole syyllistynyt siihen liikenteen vaarantamiseen, josta hänelle on vaadittu rangaistusta.\n      \n      \n        Päätöslauselma\n        Hovioikeuden päätöksen lopputulosta ei muuteta.\n        \n          Ratkaisuun osallistuneet: oikeusneuvokset Salervo, Saarni-Rytkölä, Ådahl, Nikkarinen ja Roos\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II34"
  ],
  "referenceToLegislation": [
    "http://data.finlex.fi/eli/sd/1981/267/luku/2/pykala/14"
  ],
  "description": [
    "http://data.finlex.fi/voc/kko/swe/93cf37c1",
    "http://data.finlex.fi/voc/kko/fin/5b7c2f8a"
  ],
  "judgmentNumber": [
    "II34"
  ],
  "date": [
    "1984-08-29"
  ],
  "issued": [
    "1985-03-06"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}