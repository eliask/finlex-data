{
  "@id": "sfecli:kko/1982/I1",
  "languageVersion": [
    {
      "@id": "sfecli:kko/1982/I1/fin",
      "title_fi": [
        "KKO:1982-I-1"
      ],
      "abstract_fi": [
        "\n    Haasteen tiedoksianto katsottiin lailliseksi, vaikka vastaajalle annetut jäljennökset haasteesta ja haastehakemuksesta olivat vain yhden henkilön yksityisesti oikeiksi todistamat.\n    Ään\n  "
      ],
      "hasFormat": {
        "@id": "sfecli:kko/1982/I1/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Oy A:n konkurssipesä oli kommandiittiyhtiö B:lle 24.5.1979 tiedoksi toimituttamansa haasteen nojalla Kajaanin KO:ssa kanteenaan lausunut, että osakeyhtiö, joka oli 7.11.1978 asetettu konkurssiin, jossa valvonta oli toimitettu 27.2.1979, oli 27.9.1978 myynyt velkojalleen kommandiittiyhtiölle sekalaista PE-neulosta 6 353,50 markan arvosta ja että osakeyhtiö oli laskussaan ilmoittanut myynnin kohdistuvan kommandiittiyhtiön vastasaatavan lyhennykseksi. Sen vuoksi ja kun osakeyhtiö oli suorittanut velkaansa kommandiittiyhtiölle epätavallisia maksuvälineitä käyttäen ja kun sillä oli tarkoitettu loukata muiden velkojien oikeutta, konkurssipesä oli vaatinut, että kommandiittiyhtiö velvoitettaisiin palauttamaan neuloksia 6 353,50 markan arvosta tai mikäli niitä ei ollut tallella suorittamaan konkurssipesälle 6 353,50 markkaa korkoineen.\n      Kommandiittiyhtiö oli ennen pääasiaan vastaamistaan lausunut, että haastamisen yhteydessä kommandiittiyhtiölle annetut jäljennökset haasteesta ja haastehakemuksesta olivat vain yhden yksityisen henkilön oikeaksi todistamat, joten haaste oli annettu kommandiittiyhtiölle tiedoksi oikeudenkäymiskaaren 11 luvun 9 §:n vastaisesti. Sen vuoksi kommandiittiyhtiö oli pyytänyt, että kanne jätettäisiin tutkittavaksi ottamatta.\n      Kuultuaan konkurssipesää sanotusta väitteestä KO väitepäätös 13.6.1979 oli lausunut tosin selvitetyksi, että haastettaessa oli kommandiittiyhtiölle annettu jäljennös haastehakemuskirjoituksesta ainoastaan yhden henkilön oikeaksi todistamana, mutta koska haastetta ei ollut yksin tuolla perusteella pidettävä lain vastaisena ja kun haasteen tiedoksianto oli tapahtunut laissa säädetyssä järjestyksessä, KO oli hylännyt väitteen.\n      Kommandiittiyhtiön sen jälkeen vastustettua kannetta KO, jossa asianosaiset olivat pyytäneet korvausta oikeudenkäyntikuluistaan, p. 13.6.1979 oli lausunut selvitetyksi, että osakeyhtiö oli kanteessa mainituin tavoin myynyt kommandiittiyhtiölle po. omaisuuden ja että osakeyhtiö oli laskussaan ilmoittanut myynnin kohdistuvat kommandiittiyhtiön vastasaatavan lyhennykseksi. Sen vuoksi ja kun osakeyhtiö oli viimeisinä 60 päivänä ennen konkurssin alkua käyttänyt ammattiinsa nähden epätavallisia maksuvälineitä, KO oli konkurssisäännön 46 §:n nojalla velvoittanut kommandiittiyhtiön heti kuittia vastaan palauttamaan saamiansa neuloksia 6 353,50 markan arvosta tai mikäli niitä ei ollut enää tallella korvaamaan konkurssipesälle 6 353,50 markkaa 5 prosentin korkoineen 24.5.1979 lukien. Lisäksi KO oli velvoittanut kommandiittiyhtiön suorittamaan konkurssipesälle korvaukseksi oikeudenkäyntikuluista 1 500 markkaa.\n      Kommandiittiyhtiö oli hakenut muutosta KO:n väitepäätökseen, pyytäen kanteen jättämistä tutkittavaksi ottamatta ja KO:n päätöksen pääasiassa kumoamista sekä oikeudenkäyntikulujensa korvaamista.\n      Itä-Suomen HO p. 30.12.1980 oli käsitellyt jutun; ja koskei po. haastetta siihen nähden, että kommandiittiyhtiölle haastetilaisuudessa annetut jäljennökset haasteesta ja haastehakemuksesta olivat tulleet ainoastaan yhden henkilön yksityisesti oikeaksi todistamat, ollut annettu kommandiittiyhtiölle laillisesti tiedoksi eikä KO niin ollen olisi vastoin oikeudenkäymiskaaren 11 luvun 21 §:n 1 momentissa olevaa säännöstä saanut ottaa kannetta tutkittavakseen, HO oli kumonnut ja poistanut KO:n päätökset jutussa. Konkurssipesä velvoitettiin suorittamaan kommandiittiyhtiölle sillä jutusta olleista kuluista 1 000 markkaa.\n      Pyytäen valituslupaa konkurssipesä haki muutosta HO:n päätökseen. Lupa myönnettiin ja kommandiittiyhtiö antoi siltä hakemuksen johdosta pyydetyn vastauksen.\n    \n    \n      \n      KKO p. 4.6.1982 käsitteli jutun.\n      Oikeudenkäymiskaaren 11 luvun 9 §:n mukaan tuli vastaajalle haasteessa annettavien jäljennösten olla oikeiksi todistettuja. Laissa ei ollut säännöstä haasteasiakirjojen jäljennösten todistajien lukumäärästä, joskin yleisenä käytäntönä oli ollut, että jäljennöksen oli todistanut kaksi henkilöä. Tämä käytäntö oli ilmeisesti perustunut oikeudenkäymiskaaren 17 luvun säännöksiin sellaisina kuin ne olivat ennen sanotun luvun muuttamisesta 29.7.1948 annetun lain voimaantuloa. Tuon lainmuutoksen jälkeen ei enää ollut laissa säädettyä perustetta katsoa, että haasteasiakirjan jäljennös ei olisi oikeudenkäymiskaaren 11 luvun 9 §:n mukaisesti oikeaksi todistettu, vaikka todistamisen oli suorittanut vain yksi henkilö.\n      Näillä perusteilla KO katsoi, että kommandiittiyhtiö oli, vaikka haasteasiakirjojen jäljennökset oli vain yksi henkilö yksityisesti todistanut oikeiksi, saanut laillisesti haasteen tiedoksi, ja harkitsi oikeaksi, kumoten HO:n päätöksen ja vapauttaen konkurssipesän HO:n sille määräämästä oikeudenkäyntikulujen korvaamisvelvollisuudesta, jättää KO:n jutussa julistaman väitepäätöksen pysyväksi.\n      Kommandiittiyhtiö oli HO:ssa pyytänyt KO:n pääasiassa julistaman päätöksen kumoamista ainoastaan sillä perusteella, että KO:n julistamaa väitepäätöstä oli pidettävä virheellisenä. Näin ollen juttu jäi itse asian kohdalta KO:n pääasiassa julistaman päätöksen varaan. Kommandiittiyhtiölle oli kuitenkin konkurssisäännön 48 §:n mukainen oikeus, jos se halusi valvoa nyt kysymyksessä olevan saatavansa Oy A:n konkurssissa, suorittaa valvontansa konkurssituomioistuimena toimineessa Oriveden KO:ssa kolmen kuukauden kuluessa tästä KKO:n antopäivästä lukien. Kommandiittiyhtiö sai, jos saatava vahvistettiin maksettavaksi, vähentää siitä, mitä Kajaanin KO:n sanotuin tavoin pysyväksi jääneen päätöksen perusteella oli palautettavan konkurssipesään, niin paljon kuin saatavan osalle olisi pitänyt tulla, jos se olisi valvontapäivänä valvottu. Asian laadun vuoksi konkurssipesän oli pidettävä vahinkonaan sille KKO:ssa aiheutuneet kulut.\n      \n        Eri mieltä olevien jäsenten lausunnot\n        Ylimääräinen oikeusneuvos Rosokivi: tutkin jutun ja katson, ettei ole esitetty syytä muuttaa HO:n päätöstä. Velvoitan konkurssipesän suorittamaan kommandiittiyhtiölle korvaukseksi sillä vastauksen antamisesta täällä olleista kuluista 650 markkaa.\n        Ylimääräinen oikeusneuvos Pentti Surakka sekä oikeusneuvokset af Hällström, Pirkko Surakka ja Heinonen, kukin vuorollaan olivat samaa mieltä kuin ylimääräinen oikeusneuvos Rosokivi.\n        Oikeusneuvos Portin: olen samaa mieltä kuin ylimääräinen oikeusneuvos Rosokivi. Kantani perusteluksi lausun lisäksi seuraavaa. Oikeusjärjestykseemme sisältyy useita säännöksiä, joissa oikeustoimen tai muun toimenpiteen edellytetään tapahtuvan kahden henkilön toimiessa todistajina. Tällaisia säännöksiä ovat esimerkiksi avioliittolain 66 §:n nojalla saman lain 35 §:n 2 momentti, joka koskee lahjakirjaa, 38 §, joka koskee puolison suostumusta kiinteistön luovuttamiseen ja kiinnittämiseen, 42 §, joka koskee avioehtosopimusta, ja 60 §, joka koskee puolisoiden omaisuudesta tehtävää luetteloa, perintökaaren 10 luvun 1 §, joka koskee testamentin tekemistä, maakaaren 1 luvun 2 §, jonka mukaan kiinteistöä koskeva luovutuskirja on kaupanvahvistajan kutsumansa todistajan kanssa oikeaksi todistettava, sekä alusrekisterilain 7 §:n 2 momentti, jossa säädetään aluksen rakennustodistuksesta. Niissä tapauksissa, joissa todistajien lukumäärää ei ole laissa mainittu, oikeuskäytännössä on yleisesti katsottu, että säännös yksityisten henkilöiden todistuksesta edellyttää kahta todistajaa. Toisaalta monessa tapauksessa kirjallinen asiakirja ilman todistajia täyttää muotovaatimukset. Tiedossani ei ole säännöstä, jossa yhden yksityishenkilön todistus olisi määrätty muotovaatimukseksi. Useassa tapauksessa kahden todistajan myötävaikutus on toimen pätevyyden edellytys. Näissä olosuhteissa ei olisi yleiseltä kannalta oikeusturvallisuudelle eduksi, jos oikeuskäytännössä luotaisiin uusi välimuoto, jossa muotovaatimuksiin kuuluisi yhden henkilön todistus.\n        Mikäli lakiin sisältyy tarpeettomia todistamisvaatimuksia olisi ne poistettava lainsäädäntöteitse.\n      \n      \n        Ratkaisuun osallistuneet: presidentti Olsson, oikeusneuvokset Leivonen, Miettinen, Salervo, Manner, Jalanko, Saarni-Rytkölä, Mälkki, Takala, Ådahl, Hämäläinen, Mörä, Nybergh, Riihelä, Lehtonen, Hiltunen ja Lindholm sekä ylimääräiset oikeusneuvokset Ketola, Setälä, Mäkinen, Roos, Aro, Heikkilä ja Lager\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-06-04"
  ],
  "judgmentNumber": [
    "I1"
  ],
  "date": [
    "1981-12-16"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:I1"
  ],
  "year": [
    "1982"
  ],
  "description": [
    "http://data.finlex.fi/voc/kko/fin/8c98fafd",
    "http://data.finlex.fi/voc/kko/swe/62cad270"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}