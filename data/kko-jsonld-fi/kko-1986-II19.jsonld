{
  "@id": "sfecli:kko/1986/II19",
  "languageVersion": [
    {
      "@id": "sfecli:kko/1986/II19/fin",
      "title_fi": [
        "KKO:1986-II-19"
      ],
      "abstract_fi": [
        "\n    Avioerotuomiossa vuonna 1973 elatusapua oli tuomittu maksettavaksi, kunnes lapsi täytti 20 vuotta. Kun elatusapua muutettiin muuttuneiden olosuhteiden perusteella, määrättiin myös korotettu elatusapu, huomioon ottaen holhouslain muuttamisesta 3.6.1976 annetun lain voimaantulosäännöksen 2 ja 4 momentin ja lapsen elatuksesta annetun lain 19 §:n 1 momentin säännökset, maksettavaksi siihen asti, kunnes lapsi täytti 20 vuotta.\n    L holhouslain muuttamisesta (457/76) voimaantulosäännös_2_mom L holhouslain muuttamisesta (457/76) voimaantulosäännös_4_mom ElatusL_19_§_1_mom\n  "
      ],
      "hasFormat": {
        "@id": "sfecli:kko/1986/II19/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Seinäjoen kihlakunnanoikeudessa\n        Tarja H poikansa edustajana on kertonut, että Seinäjoen kihlakunnanoikeus oli 26.3.1973 julistamallaan lainvoiman saaneella päätöksellä, tuomitessaan Kari ja Tarja H:n avioeroon, uskonut heidän alaikäisen lapsensa 23.12.1971 syntyneen Juhana H:n Tarja H:n huollettavaksi ja velvoittanut Kari H:n suorittamaan lapselle elatusapua 150 markkaa kuukaudessa, kunnes lapsi täytti 20 vuotta tai sitä ennen kykeni itse elättämään itsensä tai asiasta ehkä toisin määrättiin. Koska olosuhteet olivat elatusavun määräämisen jälkeen olennaisesti muuttuneet, Tarja H on vaatinut, että elatusapua, jonka suuruus indeksikorotuksineen nyt oli 448 markkaa kuukaudessa, korotettaisiin.\n      \n      \n        Kihlakunnanoikeuden päätös 31.10.1984\n        Kihlakunnanoikeus on lausunut selvitetyksi, että Kari H:n olosuhteet olivat sen jälkeen, kun H:n puolisot oli 26.3.1973 tuomittu avioeroon ja Kari H velvoitettu suorittamaan lapselleen elatusapua, muuttuneet Kari H:n eduksi sikäli, että hänen ansiotulonsa olivat huomattavasti nousseet ja hänen taloudellinen asemansa oli muutoinkin parantunut. Elatukseen oikeutetun lapsen Juhana H:n olosuhteet olivat avioerotuomion jälkeen olennaisesti muuttuneet sikäli, että lapsella oli todettu allerginen sairaus, joka lisäsi elatuskustannuksia hoito- ja lääkekustannusten vuoksi. Sen vuoksi ja ottaen huomioon sekä Kari H:n että Juhana H:n olosuhteet kokonaisuudessaan kihlakunnanoikeus on lapsen elatuksesta annetun lain 11 §:n 1 momentin nojalla vahvistanut Kari H:n Juhana H:lle kuukausittain etukäteen maksettavan elatusavun määräksi 700 markkaa 31.10.1984 lukien. Elatusapua oli maksettava, kunnes lapsi täytti 20 vuotta. Lisäksi kihlakunnanoikeus on velvoittanut Kari H:n korvaamaan Juhana H:n oikeudenkäyntikulut 1.000 markalla.\n      \n      \n        Vaasan hovioikeuden tuomio 9.5.1985\n        Hovioikeus, jonka tutkittavaksi Kari H oli saattanut jutun, on tuomiossaan todennut, että kihlakunnanoikeuden soveltaman, 1.10.1976 voimaan tulleen lapsen elatuksesta annetun lain 3 §:n 1 momentin mukaan lapsen oikeus saada elatusta vanhemmilta päättyi, kun hän täytti 18 vuotta. Sen vuoksi hovioikeus on, muuttaen kihlakunnanoikeuden päätöstä, määrännyt, että elatusapu oli suoritettava kihlakunnanoikeuden määräämällä tavalla korotettuna vain, kunnes lapsi täytti 18 vuotta. Sen jälkeen Kari H:n oli suoritettava elatusapu avioerotuomiossa määrättyjen perusteiden mukaan, kunnes lapsi täytti 20 vuotta tai sitä ennen kykeni itsensä elättämään taikka asiasta ehkä toisin määrättiin. Asian laadun vuoksi Kari H sai itse kärsiä valituskulunsa.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Tarja H holhoojantehtävässään on pyytänyt valituslupaa ja vaatinut hovioikeuden tuomion muuttamista niin, että korotettu elatusapu määrätään maksettavaksi kunnes lapsi täyttää 20 vuotta. Lisäksi Tarja H on vaatinut korvausta oikeudenkäyntikuluistaan Korkeimmassa oikeudessa. Valituslupa on myönnetty 6.9.1985. Kari H on vastannut muutoksenhakemukseen.\n    \n    \n      KORKEIMMAN OIKEUDEN RATKAISU\n      \n        Perustelut\n        H:n puolisoiden avioeron yhteydessä 26.3.1973 Kari H on velvoitettu maksamaan Juhana H:ta varten elatusapua siihen saakka, kunnes lapsi täytti 20 vuotta. Muutettaessa muuttuneiden olosuhteiden perusteella tämän elatusavun määrää on, huomioon ottaen holhouslain muuttamisesta 3.6.1976 annetun lain voimaantulosäännöksen 2 ja 4 momentin sekä lapsen elatuksesta annetun lain 19 §:n 1 momentin säännökset, myös korotettu elatusapu määrättävä maksettavaksi, kunnes lapsi täyttää 20 vuotta.\n      \n      \n        Tuomiolauselma\n        Hovioikeuden tuomio kumotaan ja asia jää kihlakunnanoikeuden päätöksen lopputuloksen varaan. Kari H velvoitetaan suorittamaan Tarja H:lle korvaukseksi hänellä täällä olleista kuluista 1.300 markkaa.\n        \n          Ratkaisuun osallistuneet: oikeusneuvokset Salervo, Takala, Nikkarinen, Riihelä ja Roos\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II19"
  ],
  "description": [
    "http://data.finlex.fi/voc/kko/swe/be48c9fd",
    "http://data.finlex.fi/voc/kko/fin/af1a31b5"
  ],
  "judgmentNumber": [
    "II19"
  ],
  "date": [
    "1985-10-31"
  ],
  "issued": [
    "1986-02-14"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}