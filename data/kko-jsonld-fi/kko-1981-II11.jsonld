{
  "@id": "sfecli:kko/1981/II11",
  "languageVersion": [
    {
      "@id": "sfecli:kko/1981/II11/fin",
      "title_fi": [
        "KKO:1981-II-11"
      ],
      "abstract_fi": [
        "\n    Työntekijällä, joka työsopimuslain vastaisen irtisanomisen vuoksi työttömäksi jouduttuaan oli ollut tilapäiseksi tarkoitetussa työsuhteessa, oli oikeus saada vahingonkorvausta myös tilapäisen työsuhteen jälkeen jatkuneen työttömyyden johdosta.\n  "
      ],
      "hasFormat": {
        "@id": "sfecli:kko/1981/II11/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli kommandiittiyhtiö B:lle 5.4.1977 tiedoksi toimitetuin haastein ja kannetta oikeudessa kehitellessään Tornion RO:ssa lausunut, että hän oli 26.3.1973 lukien toiminut yhtiön palveluksessa kirjanpitäjänä ja jäänyt työsuhteen kestäessä 10.9.1975 synnytyslomalle, joka oli päättynyt 2.5.1976. Yhtiö oli irtisanonut A:n 25.3.1976 eli synnytysloman aikana ja ilmoittanut irtisanomisen syyksi töiden vähyyden. Irtisanomisen jälkeen A:n tilalle oli otettu toinen henkilö hoitamaan A:lle kuuluneita tehtäviä. Työsopimuslain mukaan irtisanominen oli synnytysloman aikana kielletty. A:n palkka olisi 1.5.1976 lukien ollut 1 611 markkaa kuukaudessa. A oli ollut työttömänä 17.5. ja 27.9.1976 sekä 1.6. ja 31.8.1977 väliset ajat. Sen vuoksi A oli vaatinut, että yhtiö velvoitettaisiin suorittamaan hänelle vahingonkorvaukseksi ansionmenetyksestä seitsemän ja puolen kuukauden ajalta 12 082,50 markkaa, mainitulta ajalta menetettyjen lomapäivien palkkaa vastaavat 1 031,04 markkaa sekä korvaukseksi uuden työpaikan etsimisestä 100 markkaa kaikki määrät laillisine korkoineen haastepäivästä lukien.\n      Yhtiön vastustettua kannetta muun muassa sillä perusteella, että irtisanominen ei ollut tapahtunut synnytysloman aikana, ja ilmoitettua, että yhtiö oli suorittanut A:lle täyden palkan 17.6.1976 saakka, RO p. 8.9.1977 oli lausunut selvitetyksi, että A oli toiminut kirjanpitäjänä yhtiön palveluksessa 26.3.1973 alkaen ja jäänyt synnytyslomalle 10.9.1975, mikä loma oli päättynyt 2.5.1976. Yhtiö oli sanonut A:n työsuhteen irti 25.3.1976 eli synnytysloman aikana ilmoittaen irtisanomisen syyksi töiden vähyyden ja ottanut A:n tehtäviä hoitamaan toisen henkilön, joka oli ollut yhtiön palveluksessa jo ennen A:n lomalle lähtemistä. A oli ollut työttömänä 27.9.1976 saakka ja sen jälkeen 1.6. ja 31.8.1977 välisen ajan. Sen vuoksi ja kun yhtiö oli työsopimuslain vastaisesti sanonut A:n työsopimuksen irti synnytysloman aikana eikä ollut näyttänyt, että irtisanomiseen muutoinkaan olisi ollut laillista perustetta, ja kun yhtiö oli suorittanut A:lle palkan 17.6.1976 saakka, RO oli, hyläten vaatimukset enemmälti, velvoittanut yhtiön suorittamaan A:lle korvaukseksi työsopimussuhteen laittomasta irtisanomisesta 3 kuukauden 10 päivän palkkaa vastaavat 5 370,75 markkaa 5 prosentin korkoineen haastepäivästä 5.4.1977 lukien.\n      Vaasan HO, jonka tutkittavaksi asianosaiset olivat saattaneet jutun, t. 28.9.1978 oli tutkinut sen; ja koska oli selvitetty, että A oli ollut työttömänä 17.5. ja 27.9.1976 välisen ajan ja kun 1.6. ja 31.8.1977 välinen työttömyysaika ei ollut aiheutunut yhtiön A:n työsuhteen purkamisesta, sekä kun A oli oikeutettu saamaan vahingonkorvausta myöskin menettämästään lomapäivien lomakorvauksesta, HO näillä ja muutoin RO:n mainitsemilla perusteilla oli jättänyt asian RO:n päätöksen lopputuloksen varaan muutoin paitsi että yhtiö, huomioon ottaen että se oli suorittanut A:lle palkan 17.6.1976 saakka, oli velvoitettu suorittamaan A:lle vahingonkorvaukseksi menetetystä työansiosta 3 kuukaudelta 10 päivältä 5 370 markkaa sekä mainitulta työttömyysajalta saamatta jääneiden 6 lomapäivän lomakorvauksen menetyksestä, laskettuna 64 markan 44 pennin mukaan päivältä, 386 markkaa 64 penniä eli yhteensä 5 756 markkaa 64 penniä RO:n päätöksessä mainituin tavoin laskettavine korkoineen.\n      Asianosaiset pyysivät lupaa hakea muutosta HO:n tuomioon ja lupahakemuksiinsa sisällyttivät muutoksenhakemukset. Yhtiö vaati ainoastaan, että A:lle tuomittavasta korvauksesta oli vähennettävä hänen työttömyyskassasta saamansa korvaus.\n    \n    \n      KORKEIN OIKEUS\n      KKO t. myönsi muutoksenhakuluvan, tutki jutun ja katsoi, että A:n 1.6. ja 31.8.1977 välisen ajan jatkunut työttömyys, A:n oltua sitä ennen ainoastaan tilapäisesti tarkoitetussa työssä, oli myös aiheutunut yhtiön toimittamasta A:n työsopimuksen lain vastaisesta irtisanomisesta, mistä A:lla oli oikeus korvaukseen. KKO katsoi sen vuoksi, hyläten A:n mainitulta ajalta esittämän lomakorvausta koskevan vaatimuksen lakiin perustumattomana ja korvausvaatimuksen uuden työpaikan etsimisestä aiheutuneista kuluista näyttämättömänä, ettei ollut syytä muuttaa HO:n tuomiota muulla tavoin kuin että yhtiö B velvoitettiin suorittamaan A:lle, HO:n tuomiossa todetun maksuvelvollisuuden lisäksi, korvaukseksi 1.6. - 31.8.1977 jatkuneelta työttömyysajalta 1 611 markan kuukausipalkan mukaan laskettuna 3 kuukauden palkkaa vastaavat 4 833 markkaa 5 prosentin korkoineen vaatimuksen esittämispäivästä 8.9.1977 lukien.\n      \n        Ratkaisuun osallistuneet: presidentti Olsson, oikeusneuvokset Mörä ja Lindholm sekä ylimääräiset oikeusneuvokset Tulenheimo-Takki ja Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1981-02-10"
  ],
  "judgmentNumber": [
    "II11"
  ],
  "date": [
    "1980-11-06"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1981:II11"
  ],
  "year": [
    "1981"
  ],
  "description": [
    "http://data.finlex.fi/voc/kko/swe/3f875c9c",
    "http://data.finlex.fi/voc/kko/fin/f28a6de1",
    "http://data.finlex.fi/voc/kko/swe/2a9df02d"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}