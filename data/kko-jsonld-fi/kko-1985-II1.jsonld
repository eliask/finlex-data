{
  "@id": "sfecli:kko/1985/II1",
  "languageVersion": [
    {
      "@id": "sfecli:kko/1985/II1/fin",
      "title_fi": [
        "KKO:1985-II-1"
      ],
      "abstract_fi": [
        "\n    Lapsen elatuksen turvaamisesta annetun lain tultua voimaan oli lastensuojelulautakunta ilman eri hakemusta muuttanut lapsille aikaisemmin myönnetyt elatusavun ennakot uuden lain mukaisiksi elatustuiksi. Elatusturvalain 52 §:n 1 mom:n nojalla tämä menettely sisälsi ko. lain mukaisen päätöksen elatustuen myöntämisestä, vaikkei siitä ollut tehty erillistä kirjallista päätöstä. Kun elatusvelvollinen oli tosiasiallisesti saanut tiedon elatustuen myöntämisestä ja maksamisesta, hänet voitiin tuomita lain 41 §:n 1 mom:n nojalla rangaistukseen elatusturvarikoksesta.\n    Elatusvelvollinen tuomittiin elatusturvarikoksesta, kun hän antamalla vääriä tietoja oli vaikeuttanut elatusavun perintää siten, etteivät ulosottoviranomaiset olleet voineet selvittää, olisiko hänen työtulostaan voitu ulosmitata varoja elatusavun perimiseksi.\n    Ään.\n  "
      ],
      "hasFormat": {
        "@id": "sfecli:kko/1985/II1/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Vaatimukset Loimaan kihlakunnanoikeudessa\n        Virallinen syyttäjä on vaatinut Pentti H:n tuomitsemista rangaistukseen siitä, että tämä oli vuosina 1981 ja 1982 Loimaalla tahallaan lapsen elatuksen turvaamisesta annetun lain 41 §:ssä tarkoitetulla tavalla välttääkseen lastensa Päivi ja Petri H:n elatusavun suorittamisen Turun kaupungin lastensuojelulautakunnalle, hävittänyt omaisuuttaan siirtämällä omistamansa henkilöauton 21.10.1981 nykyisen vaimonsa Pirkko H:n omistukseen ja myymällä toisen omistamansa henkilöauton 16.1.1982 eräälle henkilölle sekä salannut ulosottoviranomaisilta hänellä kulloinkin olleet työpaikat ja ansiotulot. Näillä toimenpiteillä Pentti H oli vaikeuttanut elatusavun perintää niin, että häneltä oli suoritetuissa ulosotoissa havaittu puuttuvan varojan erääntyneiden elatusapujen suorittamiseksi.\n        Päivi ja Petri H:n holhooja Ritva S on yhtynyt syytteeseen ja vaatinut, että Pentti H velvoitettaisiin suorittamaan hänelle korvaukseksi saamatta jääneiden elatusapujen koroista ja elatusapujen perimiseksi toimitetusta selvittelystä aiheutuneista kuluista yhteensä 1.000 markkaa.\n      \n      \n        Kihlakunnanoikeuden päätös 28.9.1982\n        Kuultuaan vielä asianomistajana Turun kaupungin lastensuojelulautakuntaa, joka on yhtynyt syytteeseen, ja Pentti H:ta vaatimuksista kihlakunnanoikeus on, käsitellessään S:n vahingonkorvausvaatimukset, jättänyt ne tutkimatta, koska S:lle ei tehdyksi väitetyn rikoksen osalta ollut syntynyt vahinkoa eikä häntä siten ollut pidettävä jutussa asianomistajana. Tutkiessaan jutun muutoin kihlakunnanoikeus on katsonut tosin selvitetyksi, että Pentti H oli vuosina 1981 ja 1982 Loimaan kaupungissa asuessaan ja työskennellessään muun muassa Mellilän ja Turun ja Porin läänin Kosken kunnissa salaamalla kulloisenkin työpaikkansa vaikeuttanut elatusavun perintää siten, että häntä ei ollut ulosotossa tavoitettu, mutta koska ei ollut esitetty selvitystä siitä, että H olisi lapsen elatuksen turvaamisesta annetun lain 17 §:n tarkoittamalla tavalla saanut tiedon saman lain 52 § 1 momentin mukaisesta elatusavun ennakon muuttamisesta elatustueksi, eikä tekoa siten ollut pidettävä rangaistavan, kihlakunnanoikeus on hylännyt syytteen.\n      \n      \n        Turun hovioikeuden päätös 12.10.1983\n        Hovioikeus, jonka tutkittavaksi virallinen syyttäjä ja S olivat saattaneet jutun, on lausunut, että S ei ollut Pentti H:n tekemäksi väitetyn rikoksen kautta ensi kädessä loukatuksi tulevan oikeushyvän haltija eikä hänelle ollut välittömästi väitetyn rikoksen johdosta syntynyt vahinkoa. S:llä oli kuitenkin oikeudenkäymiskaaren 12 luvun 1 §:n 1 momentin nojalla oikeus käyttää jutussa asianomistajina olevien alaikäisten lastensa Päivi ja Petri H:n holhoojana näille kuuluvaa puhevaltaa. Kihlakunnanoikeuden ei siten olisi mainitsemillaan perusteilla pitänyt jättää S:n vaatimuksia tutkimatta. Enemmän viivytyksen välttämiseksi hovioikeus on ottanut S:n holhoojantoimessaan esittämät vaatimukset välittömästi tutkittavakseen.\n        Pentti H oli 26.1.1982 häneltä vaaditussa ulosmittausselvityksessä ilmoittanut, ettei hänellä ollut ulosmittauskelpoista omaisuutta tai tuloa, vaikka hän oli tuolloin ollut tilapäisessä rakennustyössä ansaiten sanotun kuukauden aikana 1.920 markkaa.\n        Jutussa oli kuitenkin jäänyt näyttämättä, että Pentti H olisi lapsen elatuksen turvaamisesta annetun lain 17 §:n tarkoittamalla tavalla saanut tiedon saman lain 52 §:n 1 momentin mukaisesta elatusavun ennakon muuttamisesta elatustueksi. Näillä perusteilla hovioikeus on hylännyt S:n korvausvaatimukset ja jättänyt kihlakunnanoikeuden päätöksen muilta osin pysyväksi.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      S lastensa holhoojana on pyytänyt valituslupaa ja toistanut vaatimukset Pentti H:n tuomitsemisesta rangaistukseen elatusturvarikoksesta ja velvoittamisesta suorittamaan vahingonkorvausta. Valituslupa on myönnetty 25.1.1984. Pentti H on antanut häneltä pyydetyn vastauksen ja siinä todennut, että lapsen elatuksen turvaamisesta annetun lain 41 §:n 1 momentissa tarkoitetun teon rangaistavuuden edellytykseksi on asetettu elatustukipäätöksen tiedoksianto elatusvelvolliselle ja ettei sellaista päätöstä ollut hänelle annettu tiedoksi.\n      Korkeimpaan oikeuteen hankitusta virkatodistuksesta ilmenee, että Päivi H:n huolto on Turun raastuvanoikeuden 12.5.1980 julistamalla päätöksellä siirretty Pentti H:lle ja että myös Petri H:n huolto on uskottu isälle Turun kaupungin lastensuojelulautakunnan 6.6.1984 tekemällä päätöksellä.\n    \n    \n      KORKEIMMAN OIKEUDEN RATKAISU\n      \n        Perustelut\n        Pentti H:lle on vuonna 1974 annettu tiedoksi elatusavun ennakosta annetun lain nojalla saman vuonna tehty päätös elatusavun ennakon myöntämistä Päivi ja Petri H:lle. Lapsen elatuksen turvaamisesta annetun lain tultua voimaan 1.3.1977 on lastensuojelulautakunta sosiaalihallituksen antaman yleisohjeen mukaisesti ilman eri hakemusta muuttanut elatusavun ennakot uuden lain mukaisiksi elatustuiksi. Tämä menettely sisältää lapsen elatuksen turvaamisesta annetun lain 52 §:n 1 momentin säännöksen nojalla päätöksen elatustuen myöntämisestä, vaikka muuttamisesta ei ole tehty erillistä kirjallista päätöstä. Elatustukea koskevaa päätöstä ei sen vuoksi ole myöskään annettu tiedoksi elatusvelvolliselle lain 17 §:ssä tarkoitetulla tavalla. Lain 41 §:n 1 momentin edellyttämän tosiasiallisen tiedon elatustuen myöntämisestä ja nyt kysymyksessä olevassa tapauksessa siis elatusavun ennakon muuttamisesta lapsen elatuksen turvaamisesta annetun lain mukaiseksi elatustueksi sekä elatustuen maksamisesta Pentti H on kuitenkin saanut viimeistään 26.1.1982 tehdyssä ulosmittausyrityksessä, sillä ennen tässä toimituksessa vaadittua ulosottoselvitystä, jonka hän on antanut 9.2.1982, Pentti H on 2.2.1982 tehnyt Turun lastensuojelulautakunnalle hakemuksen elatustukivelan perimättä jättämisestä.\n        Jutussa on selvitetty, että Pentti H, saatuaan edellä kerrotulla tavalla tiedon elatustuen myöntämisestä, on välttääkseen elatusavun suorittamisen lastensuojelulautakunnalle 9.2.1982 annetussa ulosottoselvityksessä ilmoittanut, ettei hänellä ollut ulosmittauskelpoista omaisuutta eikä tuloja, vaikka hän oli ainakin vuoden 1982 alusta ollut ansiotyössä. Näin Pentti H on antamalla vääriä tietoja työpaikastaan ja maksukykyään koskevista seikoista tahallaan vaikeuttanut elatusavun perintää siten, etteivät ulosottoviranomaiset ole hänen menettelynsä vuoksi voineet selvittää, olisiko hänen työtuloistaan voitu ulosmitata varoja elatusavun perimiseksi, ja hänet on ulosottoselvityksessä todettu varattomaksi.\n        Pentti H:n syyksi luetun rikoksen ei ole kuitenkaan näytetty välittömästi aiheuttaneen S:n korvattavaksi vaatimaa vahinkoa.\n      \n      \n        Lainkohdat\n        Laki lapsen elatuksen turvaamisesta 41 § 1 mom.\n      \n      \n        Päätöslauselma\n        Pentti H tuomitaan elatusturvarikoksesta 40:een kahdeksan markan määräiseen päiväsakkoon eli maksamaan sakkoa 320 markkaa. Vahingonkorvausvaatimus hylätään näyttämättömänä.\n      \n      \n        Eri mieltä olevan jäsenen lausunto\n        Oikeusneuvos Hiltunen: Elatusturvalain 41 §:ssä on määritelty elatusturvarikoksen tunnusmerkistö. Sanotun säännöksen mukaan elatusvelvollisen tahallisen teon rangaistavuus edellyttää muun muassa, että elatusvelvollinen on saanut tiedon elatustuen myöntämisestä. Saman lain 17 § säätää, että elatustukea koskeva päätös on viipymättä annettava tiedoksi paitsi eräille muille myös elatusvelvolliselle. Tuossa lainkohdassa tarkoitettua päästöstä Pentti H:n lasten tapauksessa ei ole lainkaan tehty, vaan Turun kaupungin lastensuojelulautakunta on sosiaalihallituksen antaman yleisohjeen mukaisesti ilman eri hakemusta sanotun lain 52 §:n 1 momentin nojalla muuttanut lapsia varten aikaisemmin maksetut elatusavun ennakot uuden lain mukaisiksi elatustuiksi.\n        Koska Pentti H:n lapsille myönnetyistä elatustuista ei ole tehty elatusturvalain 17 §:ssä edellytettyä päätöstä eikä sitä siis näin ollen ole voitu antaa Pentti H:lle tiedoksi, katson, ettei elatusturvarikoksen tunnusmerkistö tämän puutteen vuoksi ole hänen osaltaan toteutunut. Näillä perusteilla päädyn siihen, ettei ole syytä hovioikeuden päätöksen lopputuloksen muuttamiseen.\n        \n          Ratkaisuun osallistuneet: oikeusneuvokset Jalanko, Heinonen, Nybergh ja Ketola\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-01-16"
  ],
  "judgmentNumber": [
    "II1"
  ],
  "date": [
    "1984-09-07"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II1"
  ],
  "year": [
    "1985"
  ],
  "description": [
    "http://data.finlex.fi/voc/kko/swe/be48c9fd",
    "http://data.finlex.fi/voc/kko/fin/af1a31b5"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}