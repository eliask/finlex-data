{
  "@id": "sfecli:kko/1984/II8",
  "languageVersion": [
    {
      "@id": "sfecli:kko/1984/II8/fin",
      "title_fi": [
        "KKO:1984-II-8"
      ],
      "abstract_fi": [
        "\n    Työsopimus oli irtisanottu päättymään aikaisemmin kuin työehtosopimuksen irtisanomisaikaa koskeva määräys edellytti. Kun työnantaja ei ollut työsuhteen päättyessä suorittanut työntekijälle palkkaa siltä osin kuin työehtosopimuksen mukainen irtisanomisaika oli todellisuudessa käytettyä aikaa pitempi, suorituksen katsottiin viivästyneen TSL 22 §:n 5 mom:sta ilmenevällä tavalla.\n    Lomaltapaluurahan menettämisellä oli niin välitön yhteys työnantajan työehtosopimuksen vastaiseen menettelyyn, että työntekijälle katsottiin aiheutuneen työnantajan menettelystä TSL 51 §:n 1 mom:n nojalla korvattavaa vahinkoa.\n  "
      ],
      "hasFormat": {
        "@id": "sfecli:kko/1984/II8/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Vaasan RO:n päätös 13.11.1981\n        RO oli A:n osuusliike B:tä vastaan ajamasta kanteesta päätöksessään lausunut selvitetyksi, että A oli ollut vakituisena työntekijänä osuuskunnan palveluksessa 31.7.1981 saakka. Työsuhde oli irtisanottu 17.6.1981. Koska A:ta kuitenkin oli, ottaen huomioon esitetyt todisteet, pidettävä toimenkuvaltaan osastonhoitajana ja hänellä näin ollen työehtosopimusten mukaisesti oli ollut oikeus nauttia hyväkseen yleisistä sopimuksista poiketen neljän kuukauden irtisanomisaika, niin ja kun A:n työsopimus siten oli purettu vastoin voimassa olevan työehtosopimuksen määräyksiä, RO oli velvoittanut osuuskuntaa suorittamaan A:lle kanteessa vaaditut irtisanomisajan palkkana 12.789 markkaa 6 penniä, lomaltapaluurahana 2.379 markkaa 36 penniä ja, kun palkan maksaminen oli A:sta riippumattomista syistä viivästynyt, odotusajan palkkana 1.189 markkaa 68 penniä, kaikki määrät 6 prosentin korkoineen 26.10.1981 lukien.\n      \n      \n        Vaasan HO:n tuomio 4.10.1982\n        HO, jonka tutkittavaksi osuuskunta oli saattanut jutun, oli jättänyt asian RO:n päätöksen varaan muutoin paitsi että, koska liikealan työehtosopimuksen lomaltapaluurahaa koskevat säännökset huomioon ottaen oli jäänyt näyttämättä, että A:lla olisi oikeus lomaltapaluurahaan, ja kun A:n oikeus korvaukseen ei ollut syntynyt työsuhteen päättymiseen mennessä eikä sen maksaminen näin ollen ollut viivästynyt työsopimuslain 22 §:n 5 momentissa tarkoitetuin tavoin, osuuskunta vapautettiin suorittamasta A:lle lomaltapaluurahaa 2.379 markkaa 36 penniä ja odotusajan palkkaa 1.189 markkaa 68 penniä, joten osuuskunnan maksettavaksi A:lle jäi irtisanomisajan palkka 12.789 markkaa 6 penniä, jolle määrälle oli suoritettava korkoa RO:n päätöksessä määrätyllä tavalla.\n      \n    \n    \n      KORKEIN OIKEUS\n      Pyytäen valituslupaa A haki muutosta HO:n tuomioon vaatien korvausta lomaltapaluurahan menettämisestä ja odotusajan palkkaa. Valituslupa myönnettiin ja osuuskunta antoi siltä hakemuksen johdosta pyydetyn vastauksen pyytäen A:n vaatimusten hylkäämistä.\n    \n    \n      KORKEIMMAN OIKEUDEN RATKAISU\n      \n        Perustelut\n        Esitetyn selvityksen mukaan A on toiminut osuuskunnan palveluksessa osastonhoitajana. Osuuskuntaa sitovan työehtosopimuksen mukaan A:lla on tällöin ollut oikeus neljän kuukauden irtisanomisaikaan. Hänet on irtisanottu 17.6.1981 ja työsuhde on päättynyt 31.7.1981. Työsuhteen irtisanomisaikaa lyhyemmän päättymisen johdosta A:lla on ollut oikeus jutussa tuomittuun irtisanomisajan palkkaan, joka työsopimuslain 22 §:n 2 momentin viimeisestä virkkeestä ilmenevän periaatteen mukaisesti olisi ollut maksettava viimeistään työsuhteen päättyessä. Näin ollen A:lla on sanotun 22 §:n 5 momentin nojalla oikeus saada kanteessa vaadittu odotusajan palkka.\n        Osuuskunnan menettelyn vuoksi A ei ole voinut pitää vuosilomaansa lomakautena 2.5. - 30.9.1981. Mikäli osuuskunta irtisanoessaan A:n työsopimuksen olisi noudattanut työehtosopimuksen edellyttämää irtisanomisaikaa, A olisi voinut pitää vuosilomansa ja palata sen päätyttyä vielä työhön sekä siten ollut oikeutettu saamaan työehtosopimuksessa määrätyn lomaltapaluurahan. Sen menettämisellä on siten niin välitön yhteys työnantajan menettelyyn, että tuosta menetyksestä on aiheutunut A:lle työsopimuslain 51 §:n 1 momentin nojalla korvattavaa vahinkoa.\n      \n      \n        Tuomiolauselma\n        HO:n tuomio kumotaan lomaltapaluurahan menettämistä ja odotusajan palkkaa koskevilta osin ja juttu jätetään näiltä kohdin RO:n päätöksen lopputuloksen varaan.\n        \n          Ratkaisuun osallistuneet: oikeusneuvokset Salervo, Heinonen, Riihelä ja af Hällström sekä ylimääräinen oikeusneuvos Rosokivi.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-01-18"
  ],
  "judgmentNumber": [
    "II8"
  ],
  "date": [
    "1983-09-07"
  ],
  "subject": [
    "http://data.finlex.fi/common/Rikosasia"
  ],
  "referenceToLegislation": [
    "http://data.finlex.fi/eli/sd/1994/763/luku/6/pykala/22",
    "http://data.finlex.fi/eli/sd/1994/763/luku/12/pykala/51"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II8"
  ],
  "year": [
    "1984"
  ],
  "description": [
    "http://data.finlex.fi/voc/kko/swe/3f875c9c",
    "http://data.finlex.fi/voc/kko/fin/f28a6de1",
    "http://data.finlex.fi/voc/kko/fin/c85fc1c0"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}