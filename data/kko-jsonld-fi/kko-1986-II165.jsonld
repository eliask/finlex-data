{
  "@id": "sfecli:kko/1986/II165",
  "languageVersion": [
    {
      "@id": "sfecli:kko/1986/II165/fin",
      "title_fi": [
        "KKO:1986-II-165"
      ],
      "abstract_fi": [
        "\n    Liikkeen luovutuksen yhteydessä uusi omistaja oli irtisanonut työntekijän ja tarjonnut hänelle määräaikaista työsopimusta työehtosopimuksen mukaiseksi irtisanomisajaksi. Kun työntekijä oli kieltäytynyt sopimuksen tekemisestä, uusi omistaja ei ollut työsopimuslain 42 a §:n nojalla velvollinen uudestaan tarjoamaan työntekijälle määräaikaista työsopimusta.\n  "
      ],
      "hasFormat": {
        "@id": "sfecli:kko/1986/II165/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Turun raastuvanoikeudessa\n        A on Oy Brahen Kellarille 7.3.1984 tiedoksi toimituttamansa haasteen nojalla lausunut, että hän oli vuonna 1982 työskennellyt tarjoilijana Rantasipi Oy:n palveluksessa ravintola Brahen Kellarissa, jonka Rantasipi Oy oli 1.12.1982 luovuttanut Oy Brahen Kellarille. Viimeksi mainittu yhtiö oli liikkeen luovutuksen johdosta irtisanonut A:n työsopimuksen päättymään 23.12.1982. Sen jälkeen A oli ollut työttömänä 15.6.1983 saakka. Oy Brahen Kellari oli A:n työsuhteen päättymisen jälkeen ottanut vastaavaan työhön useita työntekijöitä ja siten laiminlyönyt työsopimuslain 42 a §:ssä säädetyn takaisinottovelvollisuutensa. Sen vuoksi A on muun ohessa vaatinut Oy Brahen Kellarin velvoittamista suorittamaan hänelle vahingonkorvauksena työttömyysajalta 21.474 markkaa 90 penniä sekä korvaamaan hänen oikeudenkäyntikulunsa, molemmat laillisine korkoineen.\n      \n      \n        Vastaus\n        Oy Brahen Kellari on vastustanut kannetta ja vaatinut A:n velvoittamista korvaamaan oikeudenkäyntikulut. Yhtiön palvelukseen ei ollut A:n työsuhteen päättymisen jälkeen otettu uusia työntekijöitä samoihin tai samanlaisiin tehtäviin kuin A oli tehnyt. Yhtiö oli sitäpaitsi A:n työsopimuksen irtisanomisen yhteydessä tarjonnut hänelle työsuhteeseen sovelletun työehtosopimuksen mukaisen kolmen kuukauden irtisanomisajan pituista määräaikaista työsopimusta, mistä A oli kuitenkin kieltäytynyt. Vahingonkorvausvaatimus oli myös määrältään liian suuri, koska A:n keskimääräinen kuukausiansio oli ollut 3.691 markkaa 25 penniä.\n      \n      \n        Raastuvanoikeuden päätös 28.3.1985\n        Raastuvanoikeus on lausunut selvitetyksi, että A oli ollut työsopimuslain 1 §:n mukaisessa toistaiseksi voimassa olevaksi tarkoitetussa työsopimussuhteessa tarjoilijana Rantasipi Oy:n palveluksessa ravintola Brahen Kellarissa. Rantasipi Oy oli luovuttanut ravintolan Oy Brahen Kellarille 1.12.1982 lukien. Uusi omistaja oli 10.12.1982 liikkeen luovutuksen johdosta irtisanonut A:n työsopimuksen päättymään 23.12.1982 ja maksanut hänelle palkan viimeksi mainittuun päivään saakka. Oy Brahen Kellari oli irtisanomisen yhteydessä tarjonnut A:lle määräaikaista työsopimusta työsuhteeseen sovelletun työehtosopimuksen mukaisen kolmen kuukauden irtisanomisajan loppuun saakka, mistä A oli kieltäytynyt. A, jonka keskimääräinen kuukausiansio oli ollut 3.691 markkaa 25 penniä, oli ollut irtisanomisen johdosta työttömänä 10.3. - 15.6.1983. Jutussa myös vastaajana ollut Rantasipi Oy on työsopimuslain 40 §:n 2 momentin perusteella velvoitettu suorittamaan A:lle korvausta palkkaetujen menettämisestä ajalta 24.12.1982 - 9.3.1983.\n        Oy Brahen Kellari oli kevään 1983 aikana ottanut työvoimaa samoihin tai samanlaisiin tehtäviin, joita A oli aikaisemmin tehnyt, tiedustelematta paikalliselta työvoimaviranomaiselta, oliko A entisenä työntekijänä etsimässä työtä, ja tarjoamatta työtä ensisijaisesti hänelle. Laiminlyötyään tämän velvollisuutensa Oy Brahen Kellarin, joka oli irtisanonut A:n työsopimuksen, oli korvattava A:lle siten aiheuttamansa vahinko.\n        Sen vuoksi raastuvanoikeus on muun ohessa velvoittanut Oy Brahen Kellarin suorittamaan A:lle takaisinottovelvollisuuden laiminlyömisestä aiheutuneen vahingon korvauksena kolmen kuukauden ja yhden viikon palkkaa vastaavat 11.996 markkaa 57 penniä 5 prosentin korkoineen haasteen tiedoksiantopäivästä lukien.\n      \n      \n        Turun hovioikeuden tuomio 15.11.1985\n        Hovioikeus, jonka tutkittavaksi Oy Brahen Kellari oli saattanut jutun, on lausunut, että Oy Brahen Kellari oli irtisanoessaan A:n työsopimuksen tarjonnut samalla A:lle määräaikaista työsopimusta irtisanomisajan loppuun asti eli kahdeksi ja puoleksi kuukaudeksi. A oli kuitenkin siitä kieltäytynyt. Yhtiö oli 8.2., 15.2. ja 11.3.1983 ottanut palvelukseensa kolme tarjoilijaa määräaikaiseen työsuhteeseen tehden kunkin henkilön kanssa kahden kuukauden työsopimuksen. Edellä mainitut seikat huomioon ottaen Oy Brahen Kellarilla ei enää, ottaessaan A:n työsuhteen päättymisen jälkeen työntekijöitä palvelukseensa, voitu katsoa olleen velvollisuutta työsopimuslain 42 a §:ssä mainituin tavoin tarjota työtä A:lle. Näillä perusteilla hovioikeus on, kumoten tältä osin raastuvanoikeuden päätöksen, hylännyt A:n kanteen takaisinottovelvollisuuden laiminlyömisestä aiheutuneen vahingon korvaamista koskevalta osalta ja vapauttanut Oy Brahen Kellarin velvollisuudesta suorittaa A:lle siitä tuomittuja 11.996 markkaa 57 penniä korkoineen.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      A on pyytänyt valituslupaa sekä vaatinut hovioikeuden tuomion kumoamista ja asian jättämistä raastuvanoikeuden päätöksen varaan. Valituslupa on myönnetty 5.2.1986. Oy Brahen Kellari on antanut siltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Oy Brahen Kellari on tarjonnut A:lle ennen tämän työsuhteen päättymistä määräaikaisen työsopimuksen tekemistä. Tarjottu työsuhde olisi jatkunut A:n toistaiseksi voimassa olleen työsuhteen päättymisen jälkeenkin. Yhtiön on näytetty työsopimuslain 42 a §:ssä tarkoitettuna aikana A:n työsuhteen päättymisen jälkeen 8.2., 15.2. ja 11.31983 ottaneen ulkopuolisia työntekijöitä palvelukseensa, kuitenkin vain kahden kuukauden määräaikaisin työsopimuksin. Koska A jo oli kieltäytynyt määräaikaisen työsopimuksen tekemisestä Oy Brahen Kellarin kanssa, yhtiöllä ei enää ennen sanottua uusien työntekijöiden ottamista ole ollut velvollisuutta työsopimuslain 42 a §:ssä mainituin tavoin tarjota A:lle vastaavaa määräaikaista työsopimusta.\n      \n      \n        Tuomiolauselma\n        Hovioikeuden tuomion lopputulosta ei muuteta. A velvoitetaan suorittamaan Oy Brahen Kellarille korvaukseksi yhtiöllä Korkeimmassa oikeudessa olleista vastauskuluistaan 800 markkaa.\n      \n      \n        Ratkaisuun osallistuneet: oikeusneuvokset Leivonen, Saarni-Rytkölä, Heinonen, af Hällström ja Kilpeläinen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1986-12-30"
  ],
  "judgmentNumber": [
    "II165"
  ],
  "date": [
    "1986-09-11"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1986:II165"
  ],
  "year": [
    "1986"
  ],
  "description": [
    "http://data.finlex.fi/voc/kko/swe/3f875c9c",
    "http://data.finlex.fi/voc/kko/fin/f28a6de1",
    "http://data.finlex.fi/voc/kko/swe/2a9df02d"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}