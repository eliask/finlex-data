{
  "@id": "sfecli:kko/1985/II71",
  "languageVersion": [
    {
      "@id": "sfecli:kko/1985/II71/fin",
      "title_fi": [
        "KKO:1985-II-71"
      ],
      "abstract_fi": [
        "\n    Ammattimaisesta moottoriajoneuvoliikenteestä annetun asetuksen 23 §:ssä on rangaistavaksi säädetty kysymyksessä olevan asetuksen tai sen nojalla annettujen määräysten rikkominen. Tämän rangaistussäännöksen ei katsottu koskevan pelkästään liikennelupaan otettujen ehtojen rikkomista.\n    Ään.\n  "
      ],
      "hasFormat": {
        "@id": "sfecli:kko/1985/II71/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Syyte Kivijärven kihlakunnanoikeudessa\n        Virallinen syyttäjä on lausunut, että A ja kahdeksan muuta autoilijaa olivat 16.8. - 21.12.1983 koulupäivinä Kivijärven kunnan alueella eri väleillä Kivijärven kunnan kanssa tehdyn sopimuksen perusteella korvausta vastaan harjoittaneet omistamillaan henkilöautoilla sellaista ammattimaista moottoriajoneuvoliikennettä, joka oli tuottanut haitta B Oy:n harjoittamalle säännölliselle linjaliikenteelle ja näin ollen ollut heille myönnettyjen henkilöauton tilausliikennelupien lupaehtojen 8 kohdan vastaista. Tällä perusteella syyttäjä oli vaatinut A:lle ja tämän asiakumppaneille rangaistusta jatketusta liikennerikkomuksesta.\n      \n      \n        Kihlakunnanoikeuden päätös 28.12.1983\n        Kuultuaan asianomistajana B Oy:tä, joka oli ilmoittanut tulevansa vaatimaan A:lta ja tämän myötäpuolilta korvausta näiden menettelyllään yhtiölle aiheuttamista vahingoista ja pyytänyt jutun lykkäämistä korvauskysymysten osalta, sekä A:ta ja hänen asiakumppaneitaan syytteestä kihlakunnanoikeus on lausunut selvitetyksi, että yhtiölle myönnetyn linjaliikenneluvan mukaista linjaliikennettä luvasta ilmenevillä reiteillä oli harjoitettu vain koulupäivinä. Kyseisen luvan mukainen liikenne oli tarkoitettu vain koululaisten kuljettamiseen, koska liikennettä ei ollut harjoitettu kesäaikaan eikä lomapäivinä. Syytetyt olivat Kivijärven kunnan kanssa tehneet syytteestä ilmenevän sopimuksen koululaisten kuljettamisesta kouluihin myös niillä reiteillä, joilla yhtiöllä oli ollut edellä mainittu linja liikennelupa. Myös yhtiö oli voinut tehdä tarjouksen koululaisten kuljettamisesta samalla tavalla kuin A ja hänen myötäpuolensa. Näillä perusteilla ja koska syytetyt koululaisia kuljettaessaan eivät saaneet kuljettaa muita matkustajia, jotka yhtiön linja-autot olivat voineet kuljettaa normaalisti, ja kun yhtiö oli muiden matkustajien määrän vähäisyyden vuoksi pitänyt linja-autoliikennettä kannattamattomana ja lopettanut sen, kihlakunnanoikeus on katsonut jääneen näyttämättä, että A:n ja hänen myötäpuoltensa harjoittama, mainittuun sopimukseen perustuvan koululaisten kuljetus olisi haitannut yhtiön harjoittamaa linjaliikennettä. Tämän vuoksi kihlakunnanoikeus on hylännyt syytteen.\n      \n      \n        Vaasan hovioikeuden päätös 29.6.1984\n        Hovioikeus, jonka tutkittavaksi virallinen syyttäjä, yhtiö sekä A ja hänen myötäpuolensa olivat saattaneet jutun, yhtiö pyytäen jutun palauttamista esittääkseen selvitystä kärsimistään vahingoista, on lausunut, ettei liikenneluvan ehtojen rikkomista ole säädetty rangaistavaksi ammattimaisesta moottoriajoneuvoliikenteestä annetun asetuksen eikä muunkaan säädöksen nojalla. Tällä perusteella hovioikeus on pysyttänyt kihlakunnanoikeuden päätöksen lopputuloksen rangaistusvaatimuksen osalta. Yhtiön yksityisoikeudellisten vaatimusten osalta juttu on palautettu kihlakunnanoikeuteen, jonka tuli ilmoituksesta ottaa se uudelleen käsiteltäväkseen sen jälkeen, kun palautuspäätös oli saanut lainvoiman, ja jatkaa käsittelyä siinä järjestyksessä kuin riita-asian käsittelystä on säädetty.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Virallinen syyttäjä on pyytänyt valituslupaa ja toistanut kihlakunnanoikeudessa esittämänsä syytteen. A ja hänen myötäpuolensa ovat niin ikään pyytäneet valituslupaa sekä vaatineet hovioikeuden päätöksen kumoamista siltä osin kuin juttu on palautettu kihlakunnanoikeuteen yhtiön yksityisoikeudellisten vaatimusten käsittelyä varten. Valituslupa on myönnetty 13.11.1984. Virallinen syyttäjä ja yhtiö erikseen sekä A ja hänen myötäpuolensa yhteisesti ovat antaneet pyydetyt vastaukset.\n    \n    \n      KORKEIMMAN OIKEUDEN RATKAISU\n      \n        Perustelut\n        Ammattimaisesta moottoriajoneuvoliikenteestä annetun asetuksen 23 §:ssä on säädetty rangaistavaksi sanotun asetuksen tai sen nojalla annettujen määräysten rikkominen. Rikosoikeudessa noudatettava laillisuusperiaate edellyttää, että myös tällaisessa avoimessa säännöksessä rangaistavaksi tarkoitettu menettely ilmenee asianomaisen viranomaisen antamasta oikeussäännöksestä tai yleismääräyksestä. Sen vuoksi Korkein oikeus katsoo, että sanottuun asetuksenkohtaan sisältyvä rangaistussäännös ei koske pelkästään liikenneluvassa ilmaistujen ehtojen rikkomista. Syytteessä tarkoitettu menettely ei ole rangaistavaa muunkaan rangaistussäännöksen perusteella.\n      \n      \n        Päätöslauselma\n        Hovioikeuden päätöksen lopputulosta ei rangaistusvaatimuksen osalta muuteta. Yksityisoikeudellisten vaatimusten osalta hovioikeuden päätös jää pysyväksi. Asian laadun vuoksi B Oy:n on pidettävä sillä vastauksen antamisesta täällä olleet kulut vahinkonaan.\n      \n      \n        Eri mieltä olevien jäsenten lausunto\n        Oikeusneuvos Ketola: Ammattimaisesta moottoriajoneuvoliikenteestä annetun asetuksen mukaan liikenteenharjoittajan velvollisuuksista määrätään tarkemmin liikennelupaan otettavilla ehdoilla. Näistä ehdoista liikenneministeriö voi antaa yleisiä ohjeita. Kysymyksessä olevien tilausliikennelupien ehtojen 8 kohtaan sisältyvä kielto tuottaa haittaa säännölliselle linjaliikenteelle ei perustu luvan antaneen viranomaisen hallintopäätökseen vaan liikenneministeriön valtuuteen antaa sanottuja yleisiä ohjeita. Katson näin ollen, että A:n ja hänen myötäpuoltensa liikennelupiin sisältyvä mainittu kielto käsittää puheena olevan asetuksen nojalla annetun määräyksen, jonka rikkominen on rangaistavaa. Harkitessani, onko esillä olevassa tapauksessa rikottu tuota kieltoa, katson, etteivät syytetyt asiakirjoista ilmenevät olosuhteet huomioon ottaen ole tuottaneet B Oy:n säännölliselle linjaliikenteelle sanotussa 8 kohdassa tarkoitettua haittaa.\n        Muuten olen samaa mieltä kuin enemmistö.\n        Oikeusneuvos Hiltunen: Ammattimaisesta moottoriajoneuvoliikenteestä annetun asetuksen 24 §:ssä säädetään näin : \"Jollei liikenneluvan haltija enää täytä liikenneluvan saannin edellytyksiä tai jollei lupaehtoja noudateta tahi liikennettä muutoin asianmukaisesti hoideta taikka jos liikenneluvan haltija joutuu maksukyvyttömäksi tai muuten jättää vastaamatta velvoitteistaan, voi luvan myöntänyt viranomainen peruttaa liikenneluvan määräajaksi tai kokonaan.\" Tuon säännöksen mukaan siis liikenneluvan haltijan maksukyvyttömyys voi olla eräs peruste liikenneluvan peruuttamiseen. Samoin lupaehtojen noudattamatta jättäminen saattaa johtaa liikenneluvan peruuttamiseen. Harkittaessa liikenneluvan peruttamista on siis sanotussa 24 §:ssä rinnastettu toisiinsa muun muassa liikenneluvan haltijan maksukyvyttömyys ja liikenneluvassa ilmaistujen ehtojen noudattamatta jättäminen.\n        Edellä mainitun asetuksen 23 §:ssä on säädetty rangaistavaksi sanotun asetuksen tai sen nojalla annettujen määräysten rikkominen. Siinä tapauksessa että lainsäätäjän tarkoituksena olisi ollut saattaa asetuksen 24 §:ssä luetellut liikenneluvan haltijan teot ja laiminlyönnit 23 §:ssä säädetyn rangaistusuhan alaiseksi, on noita luvan peruutusperusteita rikosoikeudellisesti arvosteltava samanveroisina.\n        Oikeusjärjestelmässämme on poikkeuksellista, että pelkästä maksukyvyttömyydestä voisi seurata rikosoikeudellinen rangaistus. Milloin näin kuitenkin on asianlaita, tämä yleensä perustuu selvään rangaistussäännökseen. Liikenneluvan haltijan maksukyvyttömyys siis, vaikka se saattaakin johtaa luvan peruuttamiseen, ei ole rangaistavaa menettelyä.\n        Edellä esitetyt seikat sekä rikosoikeudenkäynnissämme vallitseva periaate, ettei kansalaista voida rangaista ilman teon aikana voimassa ollutta rangaistussäännöstä, puoltavat sellaista laintulkintaa, jonka mukaan sanotun asetuksen 23 §:n rangaistussäännös ei lainkaan koske 24 §:ssä mainittuja liikenneluvan haltijan tekoja ja laiminlyöntejä. Hovioikeuden omaksuma tulkinta, ettei liikenneluvassa ilmaistujen ehtojen rikkomista ole säädetty rangaistavaksi ammattimaisesta moottoriajoneuvoliikenteestä annetun asetuksen eikä muunkaan lain nojalla, on siten oikea. Sen vuoksi näillä perusteilla katson, ettei ole syytä muuttaa hovioikeuden päätöksen lopputulosta rangaistusvaatimuksen osalta.\n        Muuten olen samaa mieltä kuin enemmistö.\n        \n          Ratkaisuun osallistuneet: oikeusneuvokset Leivonen, Jalanko ja Heinonen\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II71"
  ],
  "judgmentNumber": [
    "II71"
  ],
  "date": [
    "1984-11-19"
  ],
  "issued": [
    "1985-05-07"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}