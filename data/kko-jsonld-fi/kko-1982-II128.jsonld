{
  "@id": "sfecli:kko/1982/II128",
  "languageVersion": [
    {
      "@id": "sfecli:kko/1982/II128/fin",
      "title_fi": [
        "KKO:1982-II-128"
      ],
      "abstract_fi": [
        "\n    Toimeksiantosopimuksen mukaista kiinteistönvälittäjän palkkiota soviteltiin sen johdosta, että välittäjä, luovuttamalla ilman toimeksiantajan suostumusta vain käsirahan suoritusta vastaan myytävän asunnon hallinnan ostajaksi tarjoutuneelle henkilölle, oli laiminlyönyt valvoa toimeksiantajan etua hyvän liiketavan mukaisesti ja myös aiheuttanut toimeksiantajalle haittaa.\n  "
      ],
      "hasFormat": {
        "@id": "sfecli:kko/1982/II128/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli B Oy:lle 21.8.1974 tiedoksi annetun haasteen nojalla Helsingin RO:ssa kertonut, että hän oli 11.10.1973 tehnyt yhtiön kanssa sopimuksen Hyvinkään kaupungissa sijaitsevan paritalohuoneiston myynnistä. Yhtiö oli 23.10.1973 tehnyt käsirahasopimuksen, jolloin eräs henkilö oli suorittanut yhtiön edustajalle käsirahana 13 500 markkaa. Käsirahasopimuksessa oli kauppahinnaksi sovittu 135 000 markkaa ja päätettäväksi 30.11.1973 mennessä. Yhtiö oli käsirahaa vastaan ilman A:n suostumusta luovuttanut huoneiston ostajan hallintaan, minkä oikeuden hallinnan A oli saanut lopetettua 10.1.1974. Siitä huolimatta ettei käsirahasopimuksessa edellytettyä kauppaa sittemmin ollut syntynytkään, yhtiö oli 3.1.1974, suorittaessaan A:lle käsirahasta 8 100 markkaa, pidättänyt siitä itselleen välityspalkkiona 5 400 markkaa. Koska yhtiö oli välitystehtävää suorittaessaan menetellyt velvollisuuksiensa vastaisesti sekä toiminut taitamattomasti ja A:n eduista piittaamatta, eikä yhtiöllä tämän vuoksi ollut oikeutta välityspalkkioon, A oli vaatinut, että yhtiö velvoitettaisiin suorittamaan hänelle 5 400 markkaa 6 prosentin korkoineen 3.1.1974 lukien.\n      Yhtiön vastustettua kannetta RO p. 14.10.1974 oli lausunut selvitetyn, että sitten kun A oli kysymyksessä olevalla toimeksiantosopimuksella luovuttanut yhtiön myytäväksi sanotun paritalohuoneiston 135 markan kauppahinnasta \"sopimuksen mukaista\" maksutapaa käyttäen ja \"lisätietona huomautuksella 32 000 markan siirtyvästä lainasta\", yhtiön edustaja oli ottanut eräältä henkilöltä vastaan käsirahasopimuksessa mainitut 13 500 markkaa sekä luvatta luovuttanut huoneiston avaimet mainitulle henkilölle, joka oli muuttanut huoneistoon asumaan, ja että yhtiö oli tilittänyt A:lle käsirahasta 8 100 markkaa, mutta pankin kieltäydyttyä lainan siirtämisestä ostajalle hänestä riippumattomista syistä, yhtiö oli pidättänyt itselleen sopimuksen mukaisena välityspalkkiona 5 400 markkaa. Sen vuoksi ja kun yhtiö oli hankkinut A:lle ostajan, joka olisi myyntisopimuksessa ilmoitetun lainan saadessaan ostanut myytävänä olleen huoneiston, jonka kauppa ei siis ollut rauennut ostajasta tai myyjän virheellisestä menettelystä johtuen, ja kun ei ollut esitetty muutakaan syytä, joka vapauttaisi A:n velvollisuudesta suorittaa yhtiölle välityspalkkio, RO oli hylännyt kanteen ja velvoittanut A:n korvaamaan B Oy:n oikeudenkäyntikulut 800 markalla.\n      Helsingin HO, jonka tutkittavaksi A oli saattanut jutun, t. 24.5.1978 oli tutkinut sen ja koska A oli toimeksiantosopimuksessa sitoutunut suorittamaan välitys palkkion siinäkin tapauksessa, että kauppa peruuntui ja suoritettu käsiraha jäi hänen hyväkseen, HO tällä sekä RO:n mainitsemilla perusteilla oli katsonut, ettei ollut syytä muuttaa RO:n päätöksen lopputulosta. A velvoitettiin suorittamaan B Oy:lle tällä HO:ssa olleista kuluista 350 markkaa.\n      A pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen. B Oy vastasi hakemukseen.\n    \n    \n      \n      KKO t. myönsi muutoksenhakuluvan ja tutki jutun. B Oy:n edustaja oli, luovuttamalla ilman A:n suostumusta vain käsirahan suoritusta vastaan myytävän asunnon hallinnan ostajaksi tarjoutuneelle henkilölle, laiminlyönyt valvoa A:n etua hyvän liiketavan mukaisesti. Tästä laiminlyönnistä oli myös aiheutunut haittaa A:lle, kun mainittu henkilö ei ollut vapaaehtoisesti palauttanut asunnon hallintaa hänelle. Tuon välitystehtävän suorittamisessa ilmenneen puutteen ja siitä seuranneen haitan johdosta oli yhtiölle välityssopimuksen mukaan kuuluvaa välityspalkkiota soviteltava. Näillä ja muuten HO:n lausumilla perusteilla KKO katsoi, ettei ollut syytä muuttaa HO:n tuomiota muulla tavoin kuin että välityspalkkio alennettiin 3 400 markkaan ja B Oy velvoitettiin pidättämänsä palkkion palautuksena suorittamaan A:lle 2 000 markkaa 5 prosentin korkoineen haasteen tiedoksiantopäivästä 21.8.1974 lukien sekä että A vapautettiin korvaamaan yhtiön oikeudenkäyntikuluja RO:ssa ja HO:ssa. Asian laadun vuoksi A sai pitää omat oikeudenkäyntikulunsa vahinkonaan.\n      \n        Ratkaisuun osallistuneet: oikeusneuvokset Salervo, Manner, Nybergh ja Riihelä sekä ylimääräinen oikeusneuvos Roos\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II128"
  ],
  "judgmentNumber": [
    "II128"
  ],
  "date": [
    "1982-02-17"
  ],
  "issued": [
    "1982-08-27"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}