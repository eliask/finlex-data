{
  "@id": "sfecli:kko/1983/II48",
  "languageVersion": [
    {
      "@id": "sfecli:kko/1983/II48/fin",
      "title_fi": [
        "KKO:1983-II-48"
      ],
      "abstract_fi": [
        "\n    Alioikeus oli tuominnut syytetyn rangaistukseen syytteen mukaisesti. HO oli hylännyt syytteen näyttämättömänä. Koska jutussa oli esitetty näyttöä sekä syytteen tueksi että sitä vastaan, alioikeuden jäsenten ei katsottu tuomitsemistehtävässään syyllistyneen sellaiseen virheeseen tai laiminlyöntiin, josta valtio olisi vahingonkorvauslain mukaan vastuussa.\n  "
      ],
      "hasFormat": {
        "@id": "sfecli:kko/1983/II48/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Kauppias Kari A:n valtiota vastaan ajamasta kanteesta, jossa A vaati valtiolta vahingonkorvausta sen johdosta että Tornion RO oli tuominnut hänet rikoksesta ehdolliseen vapausrangaistukseen ja ajokieltoon, Kemin RO, kuultuaan myös niitä henkilöitä, jotka tuossa rikosjutussa olivat toimineet RO:n jäseninä, oli päätöksessään 11.12.1978 todennut, että Tornion RO oli 28.6.1976 virallisen syyttäjän syytteestä tuominnut A:n 19.5.1976 tapahtuneesta yksin teoin tehdyistä moottoriajoneuvon kuljettamisesta alkoholin vaikutuksen alaisena ja liikennerikkomuksesta vapausrangaistukseen ja ajokieltoon. Tällöin esitetyn kliinisen tutkimuksen mukaan A:ssa todettiin ajon jälkeen merkkejä alkoholin nauttimisesta, mutta ei kliinisesti havaittavia toiminnanhäiriöitä. Hänen verenalkoholimääräkseen todettiin 1,01 promillea sekä laskettiin tuon määrän olleen ajon aikana ainakin 1,13 promillea. Tämän perusteella Tornion RO oli katsonut selvitetyksi, että A oli ajon aikana alkoholin vaikutuksen alainen. Ottaen huomioon tuon verenalkoholimäärän suhteellisen korkean tason Kemin RO oli katsonut, ettei tuomioistuin ollut menetellyt virheellisesti siitäkään huolimatta, että Vaasan HO oli valituksen johdosta antamassaan päätöksessä katsonut syytteen jääneen toteennäyttämättä. Sen vuoksi RO oli hylännyt kanteen.\n      Vaasan HO, jonka tutkittavaksi A oli saattanut jutun, t. 4.6.1981 oli katsonut selvitetyksi seuraavaa:\n      Tornion RO oli 28.6.1976 lausunut selvitetyksi, että A oli Tornion kaupungissa 19.5.1976 kuljettanut yleisessä liikenteessä omistamaansa ja uusintakatsastamatonta henkilöautoa alkoholia nauttineena veren alkoholin ollessa ainakin 1,01 promillea. Tämän vuoksi RO tuomitsi A:n yksin teoin tehdyistä moottoriajoneuvon kuljettamisesta alkoholin vaikutuksen alaisena ja liikennerikkomuksesta ehdolliseen 3 kuukauden vankeusrangaistukseen 31.12.1977 päättyvin koetusajoin. Lisäksi RO määräsi A:n ajokieltoon 30.6.1977 saakka. A:n haettua muutosta RO:n päätökseen Vaasan HO oli 2.5.1978 antamallaan päätöksellä, koska A:n syyksi ei RO:n päätöksessä ollut luettu, että hän olisi kuljettaessaan henkilöautoa ollut alkoholin vaikutuksen alaisena eikä syytettä ollut myöskään näytetty tältä osin toteen, soveltaen liikennejuopumuksen osalta rikoksen tekoaikana voimassa ollutta tieliikennelain 8 §:n 1 momentin säännöstä voimassa olevaa rikoslain 23 luvun 1 §:n säännöstä lievempänä, hylännyt A:ta vastaan ajetun syytteen moottoriajoneuvon kuljettamisesta alkoholin vaikutuksen alaisena ja vapauttanut A:n hänelle siitä tuomitusta rangaistuksesta ja velvollisuudesta korvata valtiolle humalatilatutkimuskulut.\n      Jutun asiakirjoihin jätetyn memorialipöytäkirjan perusteella HO oli katsonut vielä selvitetyksi, että Tornion RO oli, huolimatta jutun kokoonpanovaiheessa tapahtuneesta erehdyksestä, tarkoittanut lukea A:n syyksi rikoksen tekoaikana voimassa olleen tieliikennelain 8 §:n 1 momentin mukaisen moottoriajoneuvon kuljettamisen alkoholin vaikutuksen alaisena virallisen syyttäjän esittämän syytteen mukaisesti. Näyttöä harkitessaan oli RO:lla ollut A:n tuomitsemista puoltavina seikkoina toisaalta A:n veren alkoholipitoisuus, joka oli ajon aikana ollut todennäköisesti ainakin 1,13 promillea ja toisaalta kliiniset testi suorittaneen lääkärin loppulausunto, jonka mukaan lääkäri oli havainnut merkkejä alkoholin nauttimisesta, joskaan lääkäri ei ollut pyrkinyt arvioimaan humatilan vahvuutta. Toisaalta taas RO:lle oli esitetty Helsingin yliopiston oikeuslääketieteen laitoksen lausunto, josta ilmeni, että suomalaisen tilaston mukaan 57 prosenttia kaikista tutkituista henkilöistä ei ollut ollut alkoholin vaikutuksen alaisena verenalkoholin ollessa 1,01 - 1,20 promillea. Lisäksi RO:lle oli jätetty lääkärinlausunto humalatilan tutkimuksesta. Lausunnon mukaan kaikki muut kliiniset tutkimukset olivat virheettömiä, paitsi tutkimus Romberg: silmät kiinni, joka oli lievästi epävarma. Vielä RO oli kuullut todistajana osastonhoitaja R:ää, joka häntä valan nojalla kuultaessa kertoi jutelleensa A:n kanssa ennen A:n ajoon lähtöä noin viiden minuutin ajan eikä ollut tuolloin huomannut, että A olisi ollut mitenkään väsyneen tai krapulaisen näköinen. Myöskään R ei ollut tuntenut alkoholin tuoksua. R oli seurannut A:n ajoa tämän peruuttaessa autoa autotallista ja edelleen tämän ajaessa auton piha-alueelta kadulle. A:n ajotavassa R ei ollut huomannut mitään normaalista poikkeavaa.\n      Edellä esitetyn nojalla HO oli katsonut, että RO:n jäsenet olivat katsoessaan esitetyn näytön perusteella näytön vastaisesti A:n olleen kyseisen ajon aikana alkoholin vaikutuksen alaisena ja tuomitessaan tämän siitä rangaistukseen ja muihin päätöksessä ilmeneviin seuraamuksiin menetelleet virheellisesti.\n      Vahingonkorvauslain 3 luvun 2 §:n mukaan valtio oli velvollinen korvaamaan A:lle aiheettomasta tuomitsemisesta aiheutuneen vahingon. A:lle oli tuomitsemisesta aiheutunut korvattavaa vahinkoa toisaalta ajokiellon määräämisestä ja toisaalta muutoksenhakemisesta Tornion RO:n päätökseen. Tämän vuoksi HO oli, kumoten RO:n päätöksen ja hyläten vaatimukset enemmälti, velvoittanut Suomen valtion suorittamaan A:lle korvaukseksi ajokiellon määräämisestä aiheutuneesta vahingosta 10 000 markkaa ja muutoksenhakemuksesta RO:n päätöksen aiheutuneista kuluista 568 markkaa 50 penniä eli yhteensä 10 568 markkaa 50 penniä 5 prosentin korkoineen 23.10.1978 lukien ja korvaamaan A:n oikeudenkäyntikulut jutusta 3 000 markalla.\n      Pyytäen valituslupaa valtio haki muutosta HO:n tuomioon. Lupa myönnettiin. A antoi häneltä hakemuksen johdosta pyydetyn vastauksen.\n    \n    \n      \n      KKO t. tutki jutun ja totesi, että Tornion RO:ssa käsiteltävänä olleessa rikosjutussa oli esitetty valituksenalaisessa HO:n tuomiossa kerrottua näyttöä sekä syytteen tueksi että sitä vastaan. RO:n jäsenten ei voitu katsoa tuon näytön todistusvoimaa harkitessaan jättäneen noudattamatta tuomitsemistehtävän suorittamiselle sen laatu ja tarkoitus huomioon ottaen kohtuudella asetettavia vaatimuksia. Näin ollen alioikeuden jäsenet eivät olleet syyllistyneet sellaiseen virheeseen tai laiminlyöntiin, josta aiheutuneen vahingon valtio olisi velvollinen korvaamaan.\n      Näillä perusteilla KKO, kumoten HO:n tuomion, jätti asian Kemin RO:n päätöksen lopputuloksen varaan.\n      \n        Ratkaisuun osallistuneet: oikeusneuvokset Jalanko, Ådahl ja Surakka sekä ylimääräiset oikeusneuvokset Heikkilä ja Lager\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II48"
  ],
  "judgmentNumber": [
    "II48"
  ],
  "date": [
    "1982-03-04"
  ],
  "issued": [
    "1983-04-29"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}