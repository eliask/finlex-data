{
  "@id": "sfecli:kko/1980/II26",
  "languageVersion": [
    {
      "@id": "sfecli:kko/1980/II26/fin",
      "title_fi": [
        "KKO:1980-II-26"
      ],
      "abstract_fi": [
        "\n    Sähköyhtiö oli maantien parantamisen yhteydessä joutunut siirtämään sähkölinjaa sekä sen johdosta maksamaan maanomistajille korvausta uusista pylväspaikoista ja eräistä vahingoista. Yhtiön sähkölaitoslain 17 §:n nojalla tienpitäjään kohdistama vaatimus sanottujen kustannusten korvaamisesta oli tutkittava yleisessä tuomioistuimessa.\n    Ään\n    Ks. KKO:1991:28\n  "
      ],
      "hasFormat": {
        "@id": "sfecli:kko/1980/II26/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Sähköyhtiö A oli valtiolle 8/8 1974 tiedoksi toimittamansa haasteen nojalla Kuopion RO:ssa kanteenaan lausunut, että tieja vesirakennuslaitoksen Kuopion tie- ja vesirakennuspiirin piirikonttori oli 9/2 1973 päivätyssä kirjeessään pyytänyt yhtiötä siirtämään sähkölinjat kantatien n:o 75 parantamistyön vuoksi välillä Siilinjärvi - Nilsiä. Yhtiö oli 21/6 1973 laskuttanut piirikonttoria suorittamastaan edellä mainitusta työstä kahdella eri laskulla, joista lasku n:o A-925 oli ollut määrältään 17 069,17 markkaa ja lasku n:o A-946 8 297,67 markkaa. Piirikonttori oli jättänyt suorittamatta yhtiölle ensiksi mainitusta laskusta yhtiön maanomistajille siirtotyön aiheuttamina vahingonkorvauksina maksamat 250 ja pylväspaikkakorvauksena suorittamat 150 sekä viimeksi mainitusta laskusta yhtiön pylvästyön aiheuttamina maanvuokrina maksamat 350 markkaa, mitkä korvaukset olivat johtuneet siitä, että sähkölinjojen siirtotyöstä oli aiheutunut vahinkoa viljelysmaille, että pylväitä oli jouduttu siirtämään joutomaalta viljelysmaalle sekä että yhtiö oli joutunut maksamaan vuokraa uusista pylväspaikoista. Koska tie- ja vesirakennushallitus oli velvollinen maksamaan mainitut kustannukset, jotka eivät olleet aiheutuneet yhtiön työntekijöiden huolimattomuudesta, vaan siitä, että ko. sähkölinjojen siirroista välttämättä aiheutui sekä vahinkoja että maanvuokria, yhtiö oli vaatinut, että tie- ja vesirakennushallitus valtion edustajana velvoitettaisiin suorittamaan sille sanotusta siirtotyöstä aiheutuneet maksamatta olevat kustannukset laskun n:o A-925 osalta 400 ja laskun n:o A-946 osalta 350 markkaa kumpikin erä 5 prosentin korkoineen haasteen tiedoksiantopäivästä lukien.\n      Tie- ja vesirakennushallitus oli ennen pääasiaan vastaamistaan väittänyt, että sen seikan selvittäminen, oliko tie- ja vesirakennushallitus velvollinen suorittamaan yhtiölle korvausta sanotuista yhtiön maksamista vahingonkorvauksista, pylväspaikkakorvauksista ja maanvuokrista, ei kuulunut yleisen tuomioistuimen toimivaltaan. Kantatien n:o 75 parantamistyön johdosta oli 6/9 1973 aloitettu yleisistä teistä annetun lain mukainen tietoimitus, jossa tuli käsitellä tien tekemisestä kiinteistöille aiheutuvasta vahingosta ja haitasta tulevien korvausten määräämistä koskevat asiat. Tämän vuoksi tie- ja vesirakennushallitus oli vaatinut kanteen jättämistä tutkittavaksi ottamatta.\n      Kuultuaan yhtiötä sanotusta väitteestä RO väitepäätös 14/11 1974 oli, koska jutussa ei ollut kysymys yleisistä teistä annetussa laissa tarkoitetusta korvauksesta, hylännyt väitteen ja velvoittanut tie- ja vesirakennushallituksen vastaamaan pääasiaan, mikäli se halusi sanottua etua hyväkseen käyttää. Tie- ja vesirakennushallituksen kiistettyä siihen kohdistetun kanteen RO oli p. 16/1 1975 itse asiassa lausunut selvitetyksi, että piirikonttori oli 9/2 1973 päivätyssä kirjeessään esittänyt, että yhtiö suorittaisi sähkölinjojen siirrot kantatien n:o 75 parantamistyön takia välillä Siilinjärvi - Nilsiä ja että yhtiö oli, suoritettuaan tarpeelliset linjojen siirrot, lähettänyt siitä tie- ja vesirakennuslaitokselle kanteessa mainitut yhteensä 25 966,84 markan määräiset laskut, joista tie- ja vesirakennuslaitos oli jättänyt maksamatta yhtiön maanomistajille vahingonkorvauksena maksamat 250, pylväspaikan korvauksena maksamat 150 ja maanvuokraa maksamat 350 markkaa eli yhteensä 750 markkaa. Sen vuoksi ja koska mainittuja siirtotöiden vuoksi välttämättömiä maanomistajille maksettuja korvauksia kuitenkin oli pidettävä sähkölinjojen siirroista aiheutuneita kustannuksina, jotka kustannukset tien omistaja oli sähkölaitoksista annetun lain 17 §:n mukaan velvollinen korvaamaan, RO oli velvoittanut valtion suorittamaan yhtiölle vaaditut 750 markkaa 5 prosentin korkoineen 8/8 1974 alkaen sekä korvaamaan yhtiön oikeudenkäyntikulut 1 500 markalla.\n      Itä-Suomen HO, jonka tutkittavaksi tie- ja vesirakennushallitus valtion puolesta oli saattanut jutun, p. 25/11 1976 käsitteli sen; ja koska jutussa oli kysymys tien siirtämisestä uuteen paikkaan kiinteistöille aiheutuvasta vahingosta ja haitasta tulevien korvausten määräämisestä, jota koskeva asia yleisistä teistä annetun lain 37 §:n, 61 §:n 1 momentin, 62 §:n 5) kohdan ja 75 §:n mukaan ratkaistiin tietoimituksessa, eikä asia siten kuulunut yleisen tuomioistuimen käsiteltäviin ja kun RO:n ei näin ollen olisi pitänyt ottaa yhtiön kannetta tutkittavakseen, HO oli, kumoten RO:n päätökset, jättänyt kanteen tutkimatta.\n      Sähköyhtiö pyysi, että koska lain soveltamisen kannalta muissa samanlaisissa tapauksissa oli tärkeätä saattaa juttu Korkeimman oikeuden tutkittavaksi, yhtiölle oikeudenkäymiskaaren silloisen 30 luvun 3 §:n 2 kohdan nojalla myönnettäisiin lupa hakea muutosta HO:n päätökseen, ja lupahakemukseensa sisällytti muutoksenhakemuksen. Hakemuksen johdosta tie- ja vesirakennushallitus antoi siltä vaaditun vastauksen.\n    \n    \n      \n      KKO t. myönsi esitetystä syystä muutoksenhakuluvan ja tutki valituksen. Koska sähköyhtiö oli kanteessaan vaatinut korvausta sähkölaitoksista annetun lain 17 §:ssä tarkoitetusta toimenpiteestä sille aiheutuneista kustannuksista ja tällaista kannetta oli, kuten RO oli tie- ja vesirakennushallituksen oikeudenkäyntiväitteen johdosta antamassaan päätöksessä lausunut, ajettava yleisessä tuomioistuimessa, eikä HO:n siis olisi tullut ilmoittamallaan perusteella jättää juttua tutkimatta, KKO kumosi HO:n päätöksen. Viivytyksen välttämiseksi KKO otti kanteen välittömästi tutkittavakseen ja harkitsi oikeaksi jättää jutun RO:n itse asiassa julistaman päätöksen varaan, kuitenkin siten, että yhtiö jutun laadun vuoksi sai pitää sille jutusta aiheutuneet oikeudenkäyntikulut vahinkonaan.\n      \n        Oikeusneuvos Hiltunen, joka oli eri mieltä, lausui: myönnän muutoksenhakuluvan, tutkin valituksen ja katson, ettei ole esitetty syytä muuttaa HO:n päätöstä, jonka siis jätän pysyväksi. Jutun laadun vuoksi tie- ja vesirakennushallitus saa pitää vahinkonaan sillä vastauksen antamisesta täällä olleet kulut.\n      \n      \n        Ratkaisuun osallistuneet: oikeusneuvokset Salervo ja Ailio sekä ylimääräiset oikeusneuvokset Karetie ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1980-03-18"
  ],
  "judgmentNumber": [
    "II26"
  ],
  "date": [
    "1979-09-17"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1980:II26"
  ],
  "year": [
    "1980"
  ],
  "description": [
    "http://data.finlex.fi/voc/kko/fin/044d7126",
    "http://data.finlex.fi/voc/kko/swe/4abf5a55"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}