{
  "@id": "sfecli:kko/1984/II155",
  "languageVersion": [
    {
      "@id": "sfecli:kko/1984/II155/fin",
      "title_fi": [
        "KKO:1984-II-155"
      ],
      "abstract_fi": [
        "\n    Yleisen tuomioistuimen oli tutkittava työntekijän työnantajaa vastaan ajama kanne, jossa vaadittiin TSL 17 §:n 1 mom:n nojalla vahvistettavaksi, että työntekijän palkkaedut oli määrättävä kanteessa ilmoitetun alan yleiseksi katsottavan valtakunnallisen työehtosopimuksen mukaisiksi. Yleinen tuomioistuin oli toimivaltainen tutkimaan myös sen kysymyksen, oliko tuohon työehtosopimukseen sisältyvää sopimusehtoa yleissitovuuden perusteella sovellettava kantajaan sinä aikana, jona tuo sopimus ei ollut voimassa sen työntekijäjärjestön osalta, johon kantaja kuului.\n  "
      ],
      "hasFormat": {
        "@id": "sfecli:kko/1984/II155/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli Tampereen kaupungille 5.8.1983 toimituttamansa haasteen nojalla lausunut, että Kunnallinen sopimusvaltuuskunta toisaalta sekä Akava r.y. ja Kunnallisten Työntekijäin ja Viranhaltijain Liitto KTV r.y. toisaalta olivat 27.4.1983 hyväksyneet ja allekirjoittaneet kuntien ja kuntainliittojen kuukausipalkkaisia työntekijöitä ja toimihenkilöitä koskevan työehtosopimuksen, joka tuli voimaan 1.4.1983. Työehtosopimuksen allekirjoituspöytäkirjan 3 §:ssä oli sovittu, että kuukausipalkkaisten työntekijäin kuukausipalkkoja korotettiin 1.4.1983 alkaen 120 markalla, kuitenkin vähintään 2,8 prosenttia. Pöytäkirjan 5 §:ssä oli todettu, että kuukausipalkkaisten työntekijäin palkkauksessa noudatettiin sopimuskauden aikana kulloinkin voimassa olevaa kunnallisten viranhaltijain Y-palkkataulukkoa. Sen mukaan olisi A:n, joka oli työskennellyt Tampereen kaupungin nuoriso-ohjaajana 10.9.1980 alkaen työsopimuslain 1 §:n mukaisessa työsuhteessa, tullut 1.4.1983 lukien saada kuukausipalkkana 3.974 markkaa. Kaupunki oli kuitenkin maksanut A:lle palkan huhti- ja toukokuulta 1983 1.3.1981 -28.2.1983 voimassa olleen työehtosopimuksen mukaisesti eli 3.845 markkaa kuukaudessa. Sanotun uuden työehtosopimuksen mukaiset palkat ajalta 1.4. - 31.5.1983 kaupunki oli maksanut vain Akava r.y:hyn ja Kunnallisten Työntekijäin ja Viranhaltijain Liitto KTV r.y:hyn kuuluneille työntekijöille, mutta ei sitä vastoin A:lle, koska hän TVK:n Virkamiesjärjestöt TVK-V r.y:n jäsenenä ei tuolloin vielä sopimuksen perusteella kuulunut edellä mainitun uuden työehtosopimuksen soveltamispiiriin. Tuo 1.4.1983 voimaan tullut työehtosopimus oli ainoa siitä alkaen kuntien palveluksessa olevia kuukausipalkkaisia työntekijöitä koskeva työehtosopimus. Sitä oli siis sanottuna kahden kuukauden aikana pidettävä työsopimuslain 17 §:n 1 momentin tarkoittamana yleiseksi katsottavana valtakunnallisena työehtosopimuksena, jossa sovittuja palkka- ja muita ehtoja työnantajan oli vähintään noudatettava. Sen vuoksi A oli vaatinut mainitun lainkohdan nojalla vahvistettavaksi, että kaupungin oli hänelle huhti- ja toukokuulta 1983 tulevia palkkaetuja määrättäessä noudatettava 27.4.1983 allekirjoitetun työehtosopimuksen mukaisia perusteita. Viivästykseen jäänyt palkkasaatavan osa oli määrättävä maksettavaksi laillisine korkoineen ja kaupunki lisäksi velvoitettava korvaamaan A:n oikeudenkäyntikulut.\n      \n        Kaupungin vastaus\n        Kaupunki oli väittänyt, että kanteessa oli kysymys työtuomioistuimen ratkaistavaksi kuuluvasta, työtuomioistuimesta annetun lain 1 §:n 1 momentissa tarkoitetusta asiasta eli siitä, tuliko mainittua uutta työehtosopimusta kanteessa tarkoitettuna aikana soveltaa myös kuntien palveluksessa oleviin TVK:n Virkamiesjärjestöt TVK-V r.y:hyn kuuluviin työntekijöihin siitä huolimatta, ettei tämä yhdistys vielä silloin ollut allekirjoittanut tuota työehtosopimusta.\n      \n      \n        RO:n päätös 16.8.1983\n        Kaupungin tekemän oikeudenkäyntiväitteen johdosta RO oli katsonut, että A:n kanteessa oli kysymys kuntien ja kuntainliittojen kuukausipalkkaisia työntekijöitä koskevan työehtosopimuksen voimassaolosta ja sovellutusalasta, minkä kysymyksen ratkaiseminen työtuomioistuimesta annetun lain 1 §:n 1 kohdan mukaan kuului työtuomioistuimen toimivaltaan. Sen vuoksi RO oli jättänyt kanteen tutkimatta.\n      \n      \n        Turun HO:n päätös 3.2.1984\n        Koska A oli kanteessaan vaatinut vahvistettavaksi, että hänen työnantajansa Tampereen kaupungin oli työsuhteessa häneen noudatettava vähintään niitä palkkaehtoja, jotka kanteessa mainitussa, A:n ilmoituksen mukaan alan yleiseksi ja valtakunnalliseksi katsottavassa työehtosopimuksessa oli noudatettaviksi määrätty, kysymyksessä oli työsopimuslain 17 §:n 1 momentissa tarkoitettu yleisen tuomioistuimen ratkaistava asia eikä RO:n siten olisi tullut jättää kannetta tutkimatta. Sen vuoksi HO oli kumonnut RO:n päätöksen ja tarkemmin määrääminsä ohjauksen palauttanut asian RO:n uudelleen käsiteltäväksi.\n      \n    \n    \n      KORKEIN OIKEUS\n      Pyytäen valituslupaa Tampereen kaupunki haki muutosta HO:n päätökseen. Lupa myönnettiin ja A antoi häneltä pyydetyn vastauksen.\n      KKO p. katsoi, ettei ollut syytä muuttaa HO:n päätöstä. Kaupunki velvoitettiin korvaamaan A:lle hänellä asiasta KKO:ssa olleet kulut 1.000 markalla.\n      \n        Ratkaisuun osallistuneet: oikeusneuvokset Miettinen, Hämäläinen, Riihelä, af Hällström ja Lindholm\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-09-28"
  ],
  "judgmentNumber": [
    "II155"
  ],
  "date": [
    "1984-06-13"
  ],
  "subject": [
    "http://data.finlex.fi/common/Rikosasia"
  ],
  "referenceToLegislation": [
    "http://data.finlex.fi/eli/sd/1994/763/luku/5/pykala/17"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II155"
  ],
  "year": [
    "1984"
  ],
  "description": [
    "http://data.finlex.fi/voc/kko/fin/044d7126",
    "http://data.finlex.fi/voc/kko/fin/b714772d"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}