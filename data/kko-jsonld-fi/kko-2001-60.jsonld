{
  "@id": "sfecli:kko/2001/60",
  "languageVersion": [
    {
      "@id": "sfecli:kko/2001/60/fin",
      "title_fi": [
        "KKO:2001:60"
      ],
      "abstract_fi": [
        "\n    Maaoikeus oli yleistietoimitusta koskeneen valituksen johdosta antamassaan tuomiossa määrännyt tielaitoksen rakentamaan yksityisen tien yhteyteen jalkakäytävän. Jalkakäytävän rakentamista koskevaa vaatimusta ei olisi saanut ottaa tutkittavaksi, kun jalkakäytävä ei sisältynyt lainvoimaisesti hyväksyttyyn yksityisten teiden järjestelysuunnitelmaan. Vrt. KKO:1984-II-191\n  "
      ],
      "hasFormat": {
        "@id": "sfecli:kko/2001/60/fin/txt",
        "content_fi": [
          "\n    \n      ASIAN AIKAISEMPI KÄSITTELY\n      Yleistietoimitus\n      Valtatien numero 3 parantamiseksi suoritettiin osuudella Soppeenmäki - Lielahti Ylöjärven kunnan Mäkkylän kylässä yleistietoimitus (numero 312 973-9). Valtatien parantaminen tehtiin tiehallituksen 5.11.1992 vahvistaman tiesuunnitelman mukaan. Tietoimituksessa rajattiin hankkeen vaatima tiealue sekä määrättiin korvaukset. Lisäksi toimituksessa suoritettiin yksityistiejärjestelyjä Hämeen lääninhallituksen 30.3.1993 hyväksymän yksityisten teiden järjestelysuunnitelman mukaisesti.\n      Viimeksi mainitun suunnitelman mukaisesti Keijärven yksityistie katkaistiin Tampere-Seinäjoki -rautatien ja Soppeenmäentien välillä. Yksityistiejärjestelyssä perustettiin korvaavat tieyhteydet Keijärven yksityistien osakkaiden hyväksi muun muassa kohti kaakkoa kokonaan uudelle tieosuudelle, joka johtaa valtatien numero 3 ylitse Soppeenmäentielle. Nyt kysymyksessä oleva riita koskee ylikulkusillalle nousevaa kaarretta. Siltaa ja sille johtavaa kaarretta käytetään, paitsi varsinaisten tieosakkaiden tarpeeseen, myös valtatien numero 3 varressa olevalle huoltoasemalle liikennöimiseen.\n      Keijärven yksityistien tiekunnalle määrättiin toimituksessa korvausta muun muassa ylikulkusillalle johtavan kaarteen korjausta varten 50000 markkaa, maapohjankorvauksia kaarteen leventämistä varten 50 000 markkaa ja kertakorvauksena koko yksityistien tienpitokustannusten lisääntymisestä 50000 markkaa.\n      \n        Etelä-Suomen maaoikeuden tuomio 30.9.1999\n        Keijärven yksityistien tiekunta valitti maaoikeuteen. Se vaati Keijärven yksityistien kaarteen osalta, että ylikulkusillalta lähtien noin 200 metrin matkalla yksityistien varteen määrättäisiin rakennettavaksi kevyen liikenteen väylä tai jalkakäytävä. Toissijaisesti tiekunnalle määrätty korvaus penkereen osalta oli korotettava.\n        Maaoikeus totesi, että Keijärven yksityistien mäki ja kapea kaarre olivat kevyelle liikenteelle vaarallisia varsinkin talvisin tai pimeällä.\n        Maaoikeus kumosi toimitusmiesten ratkaisun edellä mainitun kaarteen osalta ja palautti asian toimitusmiehille. Uudessa käsittelyssä tielaitokselle oli varattava kohtuullinen määräaika korjata nykyinen tie sekä rakentaa jalkakäytävä Keijärven yksityistien mäkeen ja kaarteeseen noin 200 metrin matkalle. Maaoikeus poisti ennenaikaisina toimituksessa määrätyt 50000 markan korvauksen tien parantamisesta ja 50 000 markan maapohjankorvauksen.\n        Asian ovat ratkaisseet maaoikeuden jäsenet maaoikeustuomari Martti Amberla, maaoikeusinsinööri Sakari Nikander sekä lautamiehet Ritva Tainio ja Pauli Pensaari.\n      \n    \n    \n      MUUTOKSENHAKU KORKEIMMASSA OIKEUDESSA\n      Tielaitokselle myönnettiin valituslupa.\n      Valituksessaan tielaitos vaati maaoikeuden tuomion kumoamista siltä osin kuin se koski tielaitokselle asetettua velvoitetta liikenneturvallisuussyistä rakentaa jalkakäytävä osalle Keijärven yksityistietä. Tielaitos katsoi, ettei maaoikeudella ollut valtaa tällaisen velvoitteen määräämiseen, minkä vuoksi tielaitos tuli vapauttaa jalkakäytävän rakentamisesta.\n      Maanmittauslaitoksen keskushallinto antoi pyydetyn lausunnon. Keijärven yksityistien tiekunta ja X:n kuolinpesä eivät käyttäneet heille varattua tilaisuutta vastauksen antamiseen valituksen ja Maanmittauslaitoksen lausunnon johdosta. Tielaitos vastasi Maanmittauslaitoksen keskushallinnon lausuntoon.\n    \n    \n      KORKEIMMAN OIKEUDEN RATKAISU 14.6.2001\n      \n        Perustelut\n        Valituksenalainen yleistietoimitus nro 312 973-9 perustuu tiehallituksen 5.11.1992 vahvistamaan tiesuunnitelmaan. Toimituksessa suoritettiin yksityistiejärjestelyjä yleisistä teistä annetun lain (jäljempänä tielaki) 50 §:n 2 momenttiin (51/1981) perustuvan lainvoimaisen yksityisten teiden järjestelysuunnitelman mukaisesti. Suunnitelman mukaan Keijärven yksityistie katkaistiin Tampere-Seinäjoki -rautatien ja Soppeenmäentien välillä. Yksityistiejärjestelyssä perustettiin korvaavat tieyhteydet Keijärven yksityistien osakkaiden hyväksi muun muassa kohti kaakkoa uudelle tieosuudelle Keijärven kylään kuuluvan tilan A ja Mäkkylän kylään kuuluvan tilan B kautta. Tieosuus tehtiin kaartamaan kohti etelää ja johtamaan valtatien numero 3 ylitse Soppeenmäentielle.\n        Keijärven yksityistien tiekunnan valituksen johdosta maaoikeus on tuomionsa kohdassa 2.3 poistanut toimituksessa määrätyt, kaarretta koskeneet maapohjankorvaukset ja kunnostamiskorvaukset, yhteensä 100 000 markkaa, sekä määrännyt toimituksen uuteen käsittelyyn, jossa tielaitokselle tuli muun muassa varata kohtuullinen määräaika rakentaa liikenneturvallisuussyiden vuoksi jalkakäytävä valtatien ylikulkusillalle nousevaan Keijärven yksityistien kaarteeseen. Tielaitoksen valitus kohdistuu tähän ratkaisuun.\n        Asiassa on näin ollen kysymys tielaitokselle yleistietoimitusta koskeneen muutoksenhaun yhteydessä maaoikeudessa asetetusta velvollisuudesta rakentaa jalkakäytävä yksityisen tien varteen. Hämeen lääninhallituksessa 30.3.1993 vahvistetun yksityisten teiden järjestelysuunnitelman mukaan mainitunlaista jalkakäytävää ei ollut määrätty rakennettavaksi.\n        Asiassa on sovellettava tielain säännöksiä sellaisina kuin ne olivat ennen 1.1.1999 voimaan tulleita muutoksia. Tielain 25 §:n mukaan oli ennen tien tekemistä laadittava ja vahvistettava tiesuunnitelma, ellei kysymys ollut vähäisestä tien parantamisesta, jota varten ei otettu lisäaluetta, tai jolle hankkeelle alueen omistaja antoi kirjallisen suostumuksensa. Yksityisten teiden järjestely voitiin tielain 36 §:n mukaan toimittaa, milloin yleinen tie tehtiin sillä tavoin, että katkaistiin ennestään oleva yksityinen tie ja tämä sen johdosta oli johdettava toisen kiinteistön alueen kautta. Tietoimituksessa oli tielain 37 §:n 2 momentin 1 kohdan (44/1971) mukaan määrättävä sekä karttaan merkittävä tiesuunnitelman perusteella ja tarvittaessa tienpitoviranomaisen osoituksen mukaan tiealueen rajat. Säännöksen 2 kohdan mukaan yksityisten teiden järjestely oli toimitettava, milloin siihen harkittiin olevan syytä. Tielain esitöistä (Komiteanmietintö 5/1952 s. 137) on pääteltävissä, että yksityisten teiden järjestelysuunnitelma oli tarkoitus rinnastaa oikeusvaikutuksiltaan tiesuunnitelmaan, ja niitä molempia oli tietoimituksessa noudatettava.\n        Asiassa on kysymys liikenneturvallisuusnäkökohtiin perustuvasta toimenpiteestä eikä välttämättömän kulkuyhteyden järjestämisestä. Yksityisten teiden järjestelysuunnitelmaan ei sisältynyt jalkakäytävän rakentamista kyseiseen kaarteeseen. Siltaa ja kaarretta käytetään, paitsi varsinaisten tieosakkaiden kulkemiseen, myös valtatien numero 3 varressa sijaitsevalle huoltoasemalle liikennöimiseen. Asiassa esille tulleen perusteella on pidettävä ilmeisenä, että Keijärven yksityistien sillalle johtavaan kaarteeseen liittyvä liikenneturvallisuusongelma on havaittu vasta järjestelysuunnitelman lainvoimaiseksi tulemisen jälkeen.\n        Korkein oikeus katsoo, että tielainsäädännön mukaan yksityistien yhteyteen rakennettavan jalkakäytävän tekeminen edellyttää yksityisten teiden järjestelysuunnitelman muuttamista. Se ei voi tapahtua tämän yleistietoimituksen yhteydessä, vaan laatimalla ja vahvistamalla lainmukaisessa menettelyssä jalkakäytävää varten uusi tiesuunnitelma.\n        Näin ollen maaoikeuden päätöksessä tarkoitetun, jalkakäytävän rakentamista koskevan velvoitteen määrääminen tielaitokselle ei ole kuulunut maaoikeuden toimivaltaan. Tämän vuoksi maaoikeus ei olisi saanut ottaa tutkittavaksi tiekunnan jalkakäytävän rakentamista koskevaa vaatimusta.\n      \n      \n        Tuomiolauselma\n        Maaoikeuden tuomion 2.3 kohdassa annettu lausunto Keijärven yksityistien tiekunnan vaatimuksesta, joka koskee tielaitoksen velvoittamista jalkakäytävän rakentamiseen yksityistien varteen, poistetaan ja tiekunnan vaatimus jätetään tutkimatta. Muilta osin maaoikeuden tuomio jää voimaan.\n        Asian ovat ratkaisseet oikeusneuvokset Lasse Nikkarinen, Eeva Vuori, Mikael Krogerus, Gustav Bygglin ja Pauliine Koskelo. Esittelijä Markku Markkula.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "2001-06-14"
  ],
  "contributor": [
    "http://data.finlex.fi/person/9b47be2b",
    "http://data.finlex.fi/person/226f204f",
    "http://data.finlex.fi/person/35312943",
    "http://data.finlex.fi/person/0762aec0",
    "http://data.finlex.fi/person/19647a12"
  ],
  "judgmentNumber": [
    "60"
  ],
  "date": [
    "2001-02-02"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:2001:60"
  ],
  "year": [
    "2001"
  ],
  "description": [
    "http://data.finlex.fi/voc/kko/fin/d54737ff",
    "http://data.finlex.fi/voc/kko/fin/57f0b2b0"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "contributor": {
      "@id": "dcterms:contributor",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}