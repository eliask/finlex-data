{
  "@id": "sfecli:kko/1986/II151",
  "languageVersion": [
    {
      "@id": "sfecli:kko/1986/II151/fin",
      "title_fi": [
        "KKO:1986-II-151"
      ],
      "abstract_fi": [
        "\n    Rakennustyö oli toteutettu asunto-osakeyhtiön ja urakoitsijan puolesta allekirjoitetun urakkasopimuksen perusteella. Sopimuksen ja siihen liittyvien yleisten sopimusehtojen mukaan sopimuksen pätevyyttä, tulkintaa ja soveltamista koskevat kaikki erimielisyydet oli välimiesten ratkaistava. Putkiston asentamisessa mahdollisesti tehtyjä virheitä ja niistä johtuneita vaurioita koskeva kanne jätettiin välimiesmenettelystä annetun lain 1 §:n 2 momentin nojalla tutkimatta.\n  "
      ],
      "hasFormat": {
        "@id": "sfecli:kko/1986/II151/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Kristiinankaupungin kihlakunnanoikeudessa\n        Bostads Ab Kristinestad Skolbrinken 17-Asunto Oy Koulurinne 17 on Rakennuspalvelu A KY:lle ja A:lle tiedoksi toimittamansa haasteen nojalla kertonut, että kommandiittiyhtiö, jonka henkilökohtaisesti vastuunalainen yhtiömies A oli, oli niin sanottuna grynder-rakentajana rakentanut perustamalleen asunto-osakeyhtiölle eli kantajalle Kristiinankaupungissa sijaitsevan rivitalon. Rakennuksessa oli myöhemmin todettu kosteusvaurioita, jotka esitetyn selvityksen mukaan olivat aiheutuneet kommandiittiyhtiön huonosti suorittamasta putkiston asentamisesta. Rakennuksen vesivahinkojen varalta vakuuttanut vakuutusyhtiö oli korvannut vahingoista aiheutuneet kustannukset kantajan omavastuuosuutta lukuunottamatta. Koska kommandiittiyhtiö oli vastuussa aiheutuneesta vahingosta, kantaja on vaatinut vastaajien velvoittamista yhteisvastuullisesti suorittamaan kantajan edellä mainitun omavastuuosuuden 64.958 markkaa 15 penniä 16 prosentin korkoineen haasteen tiedoksiantopäivästä 1.3.1983 lukien ja korvaamaan kantajan oikeudenkäyntikulut jutussa.\n      \n      \n        Kihlakunnanoikeuden väitepäätös 19.4.1983\n        Vastaajat ovat ennen pääasiaan vastaamistaan lausuneet, että kantajan kanne koski osapuolten välillä 25.11.1976 solmittua rakennusurakkasopimusta siihen sovellettavine sopimusehtoineen. Kun rakennusurakan yleisten sopimusehtojen 8.5. kohdan mukaan muun muassa urakkasopimuksen pätevyyttä, tulkintaa ja soveltamista koskevat riidat oli jätettävä välimiesten ratkaistavaksi ja kun kanne oli otettu yleiseen alioikeuteen, he ovat vaatineet välimiesmenettelystä annetun lain 1 §:n 2 momentin nojalla kanteen jättämistä tutkittavaksi ottamatta.\n        Kihlakunnanoikeus on ennen jutun asiallista ratkaisemista julistamassaan päätöksessä lausunut, että koska välimiesmenettely merkitsee poikkeusta tavallisesta oikeudenkäyntimenettelystä, sitä koskevaa sopimusta on tulkittava ahtaasti. Kun välityssopimuslausekkeessa ei ole mainintaa siitä, että myöskin vastaiset riidat, jotka johtuvat määrätystä oikeussuhteesta, olisi ratkaistava välimiesmenettelyteitse, eikä nyt ole väitettykään olevan kysymys sopimuksen tulkinnasta, pätevyydestä tai soveltamisesta taikka takuuajasta, kihlakunnanoikeus on hylännyt väitteen.\n      \n      \n        Kihlakunnanoikeuden päätös 20.3.1984\n        Vastaajien vastustettua kannetta ja vaadittua korvausta oikeudenkäyntikuluistaan kihlakunnanoikeus on lausunut selvitetyksi, että kommandiittiyhtiö, jossa A on vastuunalainen yhtiömies, oli niin sanottuna grynder-rakentajana rakentanut perustamalleen asunto-osakeyhtiölle vuonna 1977 asuttavaan kuntoon valmistuneen rivitalotyyppisen uudisrakennuksen käsittäen kuusi huoneistoa A, B, C, D, E ja F sekä pannuhuoneen. Rakennuslupa oli myönnetty 1.12.1976 ja lopputarkastus pidetty 3.11.1977. Vuosina 1981 ja 1982 oli ensin huoneistossa A ja sitten viimeksi mainittuna vuotena myöskin huoneistossa B, C, E ja F todettu kosteusvaurioita, jotka esitetyn selvityksen mukaan olivat aiheutuneet vastaajan huonosti suorittamasta putkiston asentamisesta. Vesi oli väärin asennettujen lämpövesiputkien laajenemisesta aiheutuneista murtumista sekä ainakin yhdestä vastoin hyvää rakentamistapaa tehdystä ryppyliitoksesta ja huonoista hitsaussaumoista tunkeutunut lämpöeristyskerrokseen ja edelleen huoneistoihin turmellen lattioita ja seinää kaikissa yllämainituissa huoneistoissa. Kosteutta oli ollut välipohjassa ja seinissä melkoisen pitkään ennen kuin se oli havaittu, minkä johdosta se oli aikaansaanut ruostevaurioita putkistoon. Muun muassa materiaalivahvuudeltaan noin kolmen millimetrin teräsputki oli ruostunut puhki. Näin syntyneiden vahinkojen korjaamisesta aiheutuneista kustannuksista oli asunto-osakeyhtiön ottaman vakuutuksen perusteella Kristiinankaupungin vakuutusyhdistys korvannut muun paitsi omavastuuosuuden yhteensä kanteessa mainitut 64.958 markkaa 15 penniä. Tämän vuoksi ja kun kommandiittiyhtiö ja sen vastuunalainen yhtiömies A grynderinä eli kantajayhtiön perustajana ja sen uudisrakennuksen rakentajana eivät voi vastuunsa rajoittamiseksi vedota rakennusurakan yleisten sopimusehtojen mukaiseen vastuun rajoittamista koskevaan ehtoon ja kun korvattavaksi vaaditut vesivahingot olivat aiheutuneet vastaajien grynderin ominaisuudessa vastuulla olevien lämpö-, vesi- ja ilmastointitöiden virheellisestä suoritustavasta ja tällaisten vikojen korjaaminen kuuluu asunto-osakeyhtiölle eikä huoneistojen hallintaan oikeuttavien osakkeiden omistajille, joita vikoja asunto-osakeyhtiö kohtuuden mukaan ei ollut voinut vastaanottotarkastuksessa eikä takuuaikana havaita, kihlakunnanoikeus on velvoittanut vastaajat yhteisvastuullisesti suorittamaan kantajalle vaaditut 64.958 markkaa 15 penniä 16 prosentin korkoineen haasteen tiedoksiantopäivästä 1.3.1983 lukien ja korvaamaan kantajan oikeudenkäyntikulut 38.831 markalla 50 pennillä.\n      \n    \n    \n      VAATIMUKSET HOVIOIKEUDESSA\n      Kommandiittiyhtiö ja A ovat saattaneet jutun hovioikeuden tutkittavaksi vaatien ensisijaisesti, että oikeudenkäyntiväite hyväksytään ja kanne jätetään tutkimatta välityslausekkeen vuoksi sekä että asunto-osakeyhtiö velvoitetaan korvaamaan heidän kulunsa jutusta. Pääasian osalta muutoksenhakijat ovat vaatineet, että kihlakunnanoikeuden päätös kumotaan ja juttu jätetään sillensä, koska kantajan asiamieheksi ilmoittautuneella asianajajalla ei ole ollut laillista valtuutusta, tai että kanne jätetään tutkimatta grynderivastuuseen perustuvana, koska juttuun ei ollut haastettu vastaajiksi muita asunto-osakeyhtiön perustajaosakkaita gryndereinä, koska A ei voinut olla vastaajana muiden kuin luovuttamiensa huoneistojen osalta ja koska kantajina olisi tullut olla asunto-osakeyhtiön yksityiset osakkeenomistajat yhdessä asunto-osakeyhtiön kanssa. Sen varalta, ettei juttu jätetä tutkimatta, muutoksenhakijat ovat vaatineet, että kanne hylätään perusteiltaan näyttämättömänä tai ainakin määrältään aiheettomana. Joka tapauksessa muutoksenhakijat ovat vaatineet, että asunto-osakeyhtiölle maksettavaksi määrättyä korvausvelvollisuutta alennetaan ja että heidät vapautetaan velvollisuudesta korvata asunto-osakeyhtiön oikeudenkäyntikuluja tai että kulujen määrää ainakin alennetaan. Mikäli juttua ei voitu heti ratkaista esitetyillä tavoilla, muutoksenhakijat ovat vaatineet, että juttu palautetaan kihlakunnanoikeuteen katselmuksen suorittamiseksi kanteessa tarkoitetuissa huoneistoissa. Lisäksi kommandiittiyhtiö yhtiömiehineen on vaatinut, että asunto-osakeyhtiö velvoitetaan korvaamaan sen kulut jutusta.\n      \n        Vaasan hovioikeuden tuomio 30.5.1985\n        Tuomioistuimen toimivaltaa koskevan väitteen osalta hovioikeus on, sikäli kuin kanne oli perustettu urakkasopimukseen, katsonut siihen sisältyvän välityslausekkeen koskevan kyseessä olevaa riitaa. Kun kihlakunnanoikeus ei siten olisi saanut ottaa kannetta urakkasopimukseen perustuvana tutkittavakseen, hovioikeus on kumonnut väitteestä annetun päätöksen sanotun kanneperusteen osalta ja poistanut kihlakunnanoikeuden urakkasopimukseen perustuvien vaatimusten tutkimista koskevat lausunnot. Mitä sitten tuli kanteeseen siltä osin kuin vaatimukset oli perustettu luovutussopimuksiin, niin koska niihin ei sisältynyt välityslauseketta ja kun yleinen alioikeus siten oli ollut toimivaltainen käsittelemään luovutussopimuksiin perustuvat vaatimukset, hovioikeus on katsonut, ettei ollut syytä muuttaa väitepäätöksen lopputulosta.\n        Pääasian osalta hovioikeus, joka jutun selvitettyyn tilaan nähden hylkäsi pyynnön jutun palauttamisesta kihlakunnanoikeuteen, on katsonut, että kommandiittiyhtiö henkilökohtaisesti vastuunalaisine yhtiömiehineen oli grynderinä vastuussa kihlakunnanoikeuden päätöksessä mainituista asunto-osakeyhtiölle aiheutuneista vahingoista asunto-osakeyhtiön perustajana ja yksityisille osakkeenomistajille luovutettujen asunto-osakkeiden luovutussopimusten perusteella ja myös niiden osakkeiden osalta, jotka asunto-osakeyhtiön toiset perustajat olivat myyneet. Tällä ja muutoin kihlakunnanoikeuden päätöksessään mainitsemilla perusteilla hovioikeus on katsonut, ettei ollut syytä muuttaa kihlakunnanoikeuden päätöksen lopputulosta. Kommandiittiyhtiö ja A on velvoitettu yhteisvastuullisesti korvaamaan asunto-osakeyhtiön oikeudenkäyntikulut hovioikeudessa 1.500 markalla.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      Kommandiittiyhtiö ja A ovat pyytäneet valituslupaa uudistaen hovioikeudessa esittämänsä vaatimukset. Korkein oikeus on myöntänyt valitusluvan 22.8.1985 ja samalla määrännyt, ettei hovioikeuden tuomiota ollut toistaiseksi pantava täytäntöön. Asunto-osakeyhtiö on antanut siltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Rakennustyö on toteutettu yhtäältä asunto-osakeyhtiön ja toisaalta kommandiittiyhtiön puolesta 25.11.1976 allekirjoitetun urakkasopimuksen perusteella. A on kommandiittiyhtiön vastuunalaisena yhtiömiehenä henkilökohtaisesti vastuussa sopimuksen täyttämisestä samalla tavoin kuin yhtiö. Urakkasopimuksen 8.5 kohdan mukaan sopimuspuolten mahdolliset erimielisyydet on ratkaistava välimiesmenettelyssä siten kuin yleisissä sopimusehdoissa määrätään. Urakkasopimukseen liitettyjen rakennusurakoiden yleisten sopimusehtojen 8.5.1 kohdan mukaan sopimuksen pätevyyttä, tulkintaa ja soveltamista koskevat kaikki erimielisyydet, mikäli niitä ei ole voitu sopia, on välimiesten ratkaistava. Kysymys putkiston asentamisessa mahdollisesti tehdyistä virheistä ja niistä johtuneista vaurioista koskee urakkasopimuksen tulkintaa ja soveltamista. Juttu on niin ollen välimiesten ratkaistava eivätkä alemmat oikeudet välimiesmenettelystä annetun lain 1 §:n 2 momentin mukaan olisi saaneet ottaa sitä tutkittavakseen. Näin ollen Korkein oikeus ei lausu hakijoiden toissijaisista vaatimuksista.\n        Oikeudenkäymiskaaren 21 luvun 4 §:n 1 momentin ensimmäisestä virkkeestä ilmenevän periaatteen mukaan kommandiittiyhtiö ja A eivät saa korvausta oikeudenkäyntikuluistaan alemmissa oikeuksissa. Koska asunto-osakeyhtiö on hävinnyt jutun Korkeimmassa oikeudessa, sen tulee korvata kommandiittiyhtiön ja A:n kulut täällä.\n      \n      \n        Päätöslauselma\n        Alempien oikeuksien ratkaisut kumotaan ja poistetaan. Kommandiittiyhtiö ja A vapautetaan kaikesta korvausvelvollisuudesta jutussa. Asunto-osakeyhtiö velvoitetaan korvaamaan kommandiittiyhtiön ja A:n yhteiset kulut Korkeimmassa oikeudessa 1.500 markalla.\n      \n      \n        Ratkaisuun osallistuneet: oikeusneuvokset Salervo, Portin, Hämäläinen, Mörä ja Riihelä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II151"
  ],
  "description": [
    "http://data.finlex.fi/voc/kko/fin/044d7126",
    "http://data.finlex.fi/voc/kko/swe/4abf5a55",
    "http://data.finlex.fi/voc/kko/swe/06f08ac6",
    "http://data.finlex.fi/voc/kko/fin/39109cff"
  ],
  "judgmentNumber": [
    "II151"
  ],
  "date": [
    "1985-12-05"
  ],
  "issued": [
    "1986-11-26"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}