{
  "@id": "sfecli:kko/1985/II80",
  "languageVersion": [
    {
      "@id": "sfecli:kko/1985/II80/fin",
      "title_fi": [
        "KKO:1985-II-80"
      ],
      "abstract_fi": [
        "\n    Mitatessaan rangaistusta luvattomasta pohjaveden ottamisesta KKO kiinnitti huomiota veden ottamisen suunniteltuun jatkuvuuteen, otetun vesimäärän suuruuteen, rikoksen kestoaikaan ja tekijäin osoittamaan välinpitämättömyyteen muiden pohjaveden saannista sekä sen vuoksi korotti syytetyille tuomittua rangaistusta, vaikka rikoksesta aiheutunut vahinko olikin osoittautunut melko vähäiseksi.\n  "
      ],
      "hasFormat": {
        "@id": "sfecli:kko/1985/II80/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Vaatimukset Länsi-Suomen vesioikeudessa\n        K Villamon Voima Oy:n toiminnoista vastaavana henkilönä sekä L toiminimellä Isojoen Lohi, L olivat vuosina 1960 - 1962 tapahtuneen luvattoman rakentamisen yhteydessä aiheuttaneet Isojoen kunnan Villamon kylässä paineellisen pohjavesiesiintymän purkautumisen, joka johti pohjaveden tuntuvaan alenemiseen. Pohjaveden purkautuman paikalle Alamyllyn tilalle RN:o 4:57 he olivat rakentaneet kaivon ja ilman vesioikeuden lupaa ottaneet siitä pohjavettä kalanviljelylaitokselle ja juoksuttaneet osan kaivon vedestä jokeen. Pohjaveden pinnan aleneminen ja pohjaveden ottaminen olivat aiheuttaneet Junttilan ja hänen myötäpuolensa kaivojen kuivumista ja heidän käytettävissään olleiden pohjavesivarojen tuntuvaa vähenemistä. Sen vuoksi maanviljelijä A ja hänen jäljempänä mainitut myötäpuolensa ovat asianomistajina vaatineet vastaajien K:n ja L:n tuomitsemista rangaistukseen jatketusta vesilain säännösten rikkomisesta. Lisäksi he ovat muun ohella vaatineet K:n ja L:n velvoittamista yhteisvastuullisesti korvaamaan heille pohjaveden alenemisesta aiheutuneen haitan seuraavasti:\n        1. A:lle tilojen Junttila RN:o 6:77 ja Pikku Junttila RN:o 6:96 osalta kaivon kuivumisesta ja siitä johtuneesta juomaveden saannin estymisestä ja vaikeutumisesta ajalta 1959 -1968 1.500, talousveden saannin estymisestä ja vaikeutumisesta 1.000, veden kuljetuskustannuksista kuivana aikana 900 ja kaivojen syventämiskustannuksista 2.500 markkaa,\n        2. B:lle tilan Kiviniemi RN:o 4:89 osalta kaivojen kuivumisesta ja siitä johtuneesta juomaveden saannin estymisestä ja vaikeutumisesta 1.000, talousveden saannin estymisestä ja vaikeutumisesta 2.000, veden kuljetuskustannuksista kuivana aikana 600 ja kaivojen syventämiskustannuksista 2.000 markkaa,\n        3. C:lle tilan Myllyniemi RN:o 4:30 osalta kaivon kuivumisesta ja siitä johtuneesta juomaveden saannin estymisestä ja vaikeutumisesta ajalta 1959 - 1978 2.000, talousveden saannin estymisestä ja vaikeutumisesta 2.000, veden kuljetuskustannuksista kuivana aikana 1.000 ja kaivojen syventämiskustannuksista 2.500 markkaa,\n        4. D:lle tilan RN:o 8:32 osalta kaivon kuivumisesta ja siitä johtuneesta juomaveden saannin estymisestä ja vaikeutumisesta ajalta 1959 - 1978 2.000, talousveden saannin estymisestä ja vaikeutumisesta 2.000, veden kuljetuskustannuksista kuivana aikana 1.000, kaivojen syventämiskustannuksista 1.500 ja pumppujen rikkoutumisesta kuivan kauden yllättäessä 800 sekä kaivoveden loppumisesta vuonna 1979 aiheutuneista kustannuksista yhteensä 4.840 ja pumppujen rikkoutumisesta vuosina 1974 ja 1979 yhteensä 1.319 markkaa,\n        5. E:lle tilan RN:o 4:98 osalta kaivon kuivumisesta ja siitä johtuneesta juomaveden saannin estymisestä ja vaikeutumisesta ajalta 1959 - 1978 2.000, veden kuljetuskustannuksista kuivana aikana 1.000, kaivojen syventämiskustannuksista 1.500 ja pumppujen rikkoutumisesta kuivan kauden yllättäessä 600 sekä tammikuussa 1979 tapahtuneesta kaivon veden loppumisesta aiheutuneesta pumpun rikkoutumisesta johtuneista kuluista 400 markkaa,\n        6. F:lle ja hänen lapsilleen tilan Vainionpää RN:o 4:99 osalta kaivon kuivumisesta ja siitä johtuneesta juomaveden saannin estymisestä ja vaikeutumisesta ajalta 1959 - 1978 2.000, talousveden saannin estymisestä ja vaikeutumisesta 2.000, veden kuljetuskustannuksista kuivana aikana 3.000, kaivojen syventämiskustannuksista 1.500 ja pumppujen rikkoutumisesta kuivan kauden yllättäessä 2.500 markkaa,\n        7. G:lle tilan Siltaoja RN:o 6:75 osalta kaivon kuivumisesta ja siitä johtuneesta juomaveden saannin estymisestä ja vaikeutumisesta ajalta 1959 - 1978 1.300, talousveden saannin estymisestä ja vaikeutumisesta 800, veden kuljetuskustannuksista kuivana aikana 600, kaivojen syventämiskustannuksista 2.500 ja pumppujen rikkoutumisesta kuivan kauden yllättäessä 800 markkaa,\n        8. H:lle tilan Ylikoski RN:o 4:60 osalta kaivojen kuivumisesta ja siitä johtuneesta juomaveden saannin estymisestä ja vaikeutumisesta 1.500, talousveden saannin estymisestä ja vaikeutumisesta 3.000 ja veden kuljetuskustannuksista kuivana aikana 1.200 markkaa,\n        9. I:lle tilan Villamo RN:o 1:134 osalta kaivon kuivumisesta ja siitä johtuneesta juomaveden saannin estymisestä ja vaikeutumisesta ajalta 1959 - 1978 2.000, talousveden saannin estymisestä ja vaikeutumisesta 2.000, veden kuljetuskustannuksista kuivana aikana 3.000 ja kaivojen syventämiskustannuksista 5.000 markkaa ja\n        10. J:lle tilan Ala-Halkola RN:o 1:131 osalta kaivon kuivumisesta ja siitä johtuneesta juomaveden saannin estymisestä ja vaikeutumisesta ajalta 1959 - 1976 2.000, talousveden saannin estymisestä ja vaikeutumisesta 1.000 ja kaivojen syventämiskustannuksista 1.000 markkaa.\n        Vielä asianomistajat ovat vaatineet korvauksille laillista korkoa sekä korvausta oikeudenkäyntikuluistaan.\n        Virallinen syyttäjä on yhtynyt asianomistajien rangaistusvaatimukseen ja, viitaten vesilain 1 luvun 18 §:ään ja 9 luvun 7 §:ään, katsonut K:n ja L:n syyllistyneen vesilain 13 luvun 2 ja 11 §:n vastaiseen menettelyyn sekä vaatinut heille rangaistusta näiden lainkohtien ja rikoslain 7 luvun 2 §:n nojalla.\n        K ja L ovat kiistäneet asianomistajien ja syyttäjän rangaistusvaatimuksen ja asianomistajien korvausvaatimukset sekä perusteiltaan että määriltään ja puolestaan vaatineet asianomistajilta korvausta oikeudenkäyntikuluistaan.\n      \n      \n        Vesioikeuden päätös 7.7.1980\n        Vesioikeus on katsonut selvitetyksi, että K ja L olivat vuodesta 1967 alkaen ottaneet pohjavettä Isojoen kunnan Villamon kylässä Alamyllyn tilalle RN:o 4:57 rakentamastaan pohjaveden ottamosta ilman vesioikeuden lupaa enemmän kuin 250 kuutiometriä vuorokaudessa käytettäväksi L:n liiketoiminnan tarpeisiin.\n        Tämän vuoksi vesioikeus on vesilain 9 luvun 7 §:n 1 momentin ja 13 luvun 2 §:n 1 momentin sekä rikoslain 7 luvun 2 §:n nojalla tuominneet K:n ja L:n kummankin jatketusta pohjaveden ottamisesta ilman vesioikeuden lupaa,\n        K:n 10:een sadan markan määräiseen päiväsakkoon eli maksamaan sakkoa 1.000 markkaa sekä\n        L:n 10:een viidenkymmenen markan määräiseen päiväsakkoon eli maksamaan sakkoa 500 markkaa.\n        Lisäksi vesioikeus on velvoittanut K:n ja L:n yhteisvastuullisesti suorittamaan korvaukseksi pohjaveden luvattomasta ottamisesta johtuneesta pohjaveden saannin vaikeutumisesta B:lle 800, F:lle 1.600 ja H:lle 1.600 markkaa kuuden prosentin korkoineen haastepäivästä 3.12.1978 lähtien. Vielä K ja L on velvoitettu yhteisvastuullisesti suorittamaan B:lle, F:lle ja H:lle kullekin oikeudenkäyntikulujen korvauksena 150 markkaa.\n        Vuosina 1960 - 1962 tehdyn padon rakentamisen yhteydessä tapahtuneen pohjavesiesiintymän purkautumisen osalta vesioikeus on hylännyt rangaistus- ja korvausvaatimukset, koska purkautumista oli pidettävä ennalta arvaamattomana luonnonsuhteista johtuneena onnettomuutena. Muilta osin korvausvaatimukset on hylätty toteen näyttämättöminä.\n      \n      \n        Vesiylioikeuden päätös 15.4.1983\n        Vesiylioikeus, jossa virallinen syyttäjä sekä A ja hänen myötäpuolensa ovat hakeneet muutosta, on vesioikeuden mainitsemilla perusteilla ja soveltamien lainkohtien nojalla tuominnut K:n ja L:n vuodesta 1967 joulukuun 2 päivään 1978 tehdystä jatketusta ryhtymisestä ilman lupaa toimenpiteeseen, johon vesilain mukaan on haettava lupa, vesioikeuden määräämiin sakkorangaistuksiin ja korvausvelvollisuuteen.\n      \n      \n        Välitoimet ja valituslupahakemusten ratkaisu\n        Korkein oikeus on 18.1.1984 myöntänyt viralliselle syyttäjälle sekä A:lle ja hänen myötäpuolilleen valitusluvan rangaistuksen mittaamisen osalta. Kysymys valitusluvan myöntämisestä A:lle ja hänen myötäpuolilleen heidän K:ta ja L:ään kohdistamiaan korvausvaatimuksia koskevalta osalta on siirretty ratkaistavaksi valituksen käsittelyn yhteydessä. Muilta osin virallisen syyttäjän sekä A:n ja hänen myötäpuoltensa valituslupahakemukset on hylätty. K:lle ja L:lle ei ole myönnetty valituslupaa.\n        K ja L ovat yhteisesti antaneet heiltä hakemuksen johdosta pyydetyn vastauksen.\n        A:lle ja hänen myötäpuolilleen on 11.9.1984 myönnetty valituslupa siltä osin kuin kysymys valitusluvan myöntämisestä heille on siirretty ratkaistavaksi valituksen käsittelyn yhteydessä.\n      \n    \n    \n      VAATIMUKSET KORKEIMMASSA OIKEUDESSA\n      Virallinen syyttäjä sekä A ja hänen myötäpuolensa ovat vaatineet, että K:n ja L:n rangaistuksia korotetaan. Lisäksi A myötäpuolineen on vaatinut, että heidän korvausvaatimuksensa hyväksytään kokonaisuudessaan ja että vastaajat velvoitetaan korvaamaan kaikki heidän kulunsa asiassa.\n    \n    \n      KORKEIMMAN OIKEUDEN RATKAISU\n      \n        Perustelut\n        K ja L ovat vesioikeudessa myöntäneet käyttäneensä pohjavettä jatkuvasti. Käyttö on pääasiallisesti tapahtunut liiketoimintana harjoitettua kalanviljelystä varten. Vesi on otettu heidän Alamyllyn tilalle tekemästään pohjaveden ottamosta. Tämä vedenotto on Vaasan vesipiirin vesitoimiston arvion mukaan jatkuvasti käsittänyt 1.000 kuutiometriä vuorokaudessa.\n        Vaikka pohjaveden ottaminen siten on ollut suunniteltu jatkuvaksi ja suunniteltuun tarkoitukseen toteutettuna käsittänyt huomattavia vesimääriä, K ja L eivät ole ennen kuin helmikuussa 1977 hakeneet vedenotolleen vesioikeuden lupaa tai edes vesilain 9 luvun 7 §:n 2 momentin mukaisesti saattaneet vedenottoa ja siitä ehkä johtuvia velvollisuuksia vesioikeuden tutkittavaksi. Näin he ovat luvattomalla pohjaveden otollaan osoittaneet välinpitämättömyyttä muiden pohjaveden tarpeesta ja mahdollisuudesta käyttää hyväksi omia pohjaveden ottamojaan.\n        Vaikka K:n ja L:n viaksi jäävästä luvattomasta pohjaveden ottamisesta aiheutunut vahinko on sittemmin osoittautunut melko vähäiseksi, eivät vesiylioikeuden tuomitsemat rangaistukset edellä mainituista syistä ole oikeassa suhteessa K:n ja L:n rikokseen. Näillä ja vesiylioikeuden vahingonkorvauksista lausumilla perusteilla Korkein oikeus on ratkaissut jutun päätöslauselmasta ilmenevällä tavalla.\n      \n      \n        Päätöslauselma\n        Vesiylioikeuden päätöstä muutetaan rangaistuksen osalta. K:n ja L:n kummankin rangaistus korotetaan 40 päiväsakoksi eli vesiylioikeuden soveltamien päiväsakon rahamäärien mukaisesti K:n osalta 4.000 markan sakoksi ja L:n osalta 2.000 markan sakoksi.\n        Vahingonkorvauksen osalta vesiylioikeuden päätöstä ei muuteta.\n        K ja L velvoitetaan yhteisvastuullisesti suorittamaan A:lle ja hänen myötäpuolilleen yhteisesti korvaukseksi heillä täällä olleista kuluista 1.000 markkaa.\n        \n          Ratkaisuun osallistuneet: presidentti Olsson, oikeusneuvokset Saarni-Rytkölä, Ådahl, Riihelä ja Roos\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II80"
  ],
  "description": [
    "http://data.finlex.fi/voc/kko/fin/c1226b94",
    "http://data.finlex.fi/voc/kko/swe/abf8e040"
  ],
  "judgmentNumber": [
    "II80"
  ],
  "date": [
    "1984-09-11"
  ],
  "issued": [
    "1985-05-16"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}