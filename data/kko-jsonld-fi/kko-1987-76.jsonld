{
  "@id": "sfecli:kko/1987/76",
  "languageVersion": [
    {
      "@id": "sfecli:kko/1987/76/fin",
      "title_fi": [
        "KKO:1987:76"
      ],
      "abstract_fi": [
        "\n    Päävelallinen oli maksanut erääntyneen velan ennen konkurssinsa alkua. Velkoja oli vapaaehtoisesti palauttanut maksun konkurssipesälle ja saanut velasta suorituksen takaajalta, joka vaati suorittamaansa määrää vastatakauksen antaneilta henkilöiltä. Kanne hylättiin, koska päävelkasuhde ja takaus olivat lakanneet velallisen suorituksen johdosta.\n  "
      ],
      "hasFormat": {
        "@id": "sfecli:kko/1987/76/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kuopion raastuvanoikeuden päätös 23.8.1984\n        Raastuvanoikeus on Suomen Yhdyspankki Oy:n kanteesta katsonut selvitetyksi, että Suomen Yhdyspankki Oy oli 16.3.1981 antanut omavelkaisen takauksen Keskinäinen Vakuutusyhtiö Eläke-Varmalle sen Erä-Teräs Oy:lle myöntämän lainan takaisin maksamisesta korkoineen ja mahdollisine perimiskuluineen. Erä-Teräs Oy oli 16.3.1981 antanut Suomen Yhdyspankki Oy:lle edellä mainittuun pankkitakaukseen liittyvän vastasitoumuksen, jossa se oli sitoutunut viipymättä korvaamaan pankille kaiken sen, minkä pankki pankkitakauksen nojalla on katsonut täytyvänsä suorittaa. Pentti Erämetsä ja Seppo Lievonen olivat 16.3.1981, hyväksyen Erä-Teräs Oy:n edellä mainitun vastasitoumuksen, sitoutuneet omavelkaiseen takaukseen EräTeräs Oy:n antaman vastasitoumuksen täyttämisestä. EläkeVarma oli saanut vaatimansa maksun Erä-Teräs Oy:ltä 17.1.1984. Erä-Teräs Oy oli jättänyt konkurssihakemuksen 18.1.1984, minkä jälkeen Eläke-Varma oli 1.2.1984 palauttanut saamansa maksun. Eläke-Varma oli sitten 4.2.1984 tehnyt vaatimuksen omavelkaisen pankkitakauksen antaneelle Suomen Yhdyspankki Oy:lle. Pankki oli 20.2.1984 maksanut Eläke-Varmalle sen vaatimat 79.380 markkaa 40 penniä saaden samalla vastasitoumukseen perustuvan saamisoikeuden Erä-Teräs Oy:tä ja vastasitoumuksen täyttämisestä takauksen antaneita Erämetsää ja Lievosta vastaan.\n        Koska Erämetsä ja Lievonen olivat menneet Suomen Yhdyspankki Oy:lle omavelkaiseen takaukseen Erä-Teräs Oy:n puolesta yhtiön pankille antaman pankkitakauksen vastasitoumuksen täyttämisestä, raastuvanoikeus on velvoittanut Erämetsän ja Lievosen heti alkuperäisen velkakirjan ja Suomen Yhdyspankki Oy:lle antamansa takaussitoumuksen takaisin saadessaan suorittamaan Suomen Yhdyspankki Oy:lle pääomaa 79.380 markkaa 45 penniä ja sille korkoa 14 prosenttia 20.2.1984 alkaen sekä korvaamaan Suomen Yhdyspankki Oy:n oikeudenkäyntikulut 2.900 markalla.\n      \n      \n        Itä-Suomen hovioikeuden tuomio 31.7.1986\n        Hovioikeus, jonka tutkittavaksi Erämetsä ja Lievonen olivat saattaneet jutun, on todennut jutussa jääneen näyttämättä, ettei Suomen Yhdyspankki Oy olisi ollut vilpittömässä mielessä maksaessaan 20.2.1984 omavelkaisen takauksensa perusteella Eläke-Varmalle sen vaatimat 79.380 markkaa 45 penniä. Tällä perusteella ja raastuvanoikeuden mainitsemilla perusteilla hovioikeus on katsonut, ettei ollut syytä raastuvanoikeuden päätöksen lopputuloksen muuttamiseen. Erämetsä ja Lievonen on velvoitettu yhteisvastuullisesti suorittamaan Suomen Yhdyspankki Oy:lle korvaukseksi vastineen hovioikeuteen antamisesta aiheutuneista kuluista 480 markkaa.\n      \n    \n    \n      MUUTOKSENHAKU KORKEIMMASSA OIKEUDESSA\n      Erämetsälle ja Lievoselle on myönnetty valituslupa 20.10.1986. Suomen Yhdyspankki Oy on antanut siltä pyydetyn vastauksen.\n      Erämetsä ja Lievonen ovat vaatineet hovioikeuden tuomion kumoamista ja kanteen hylkäämistä sekä Suomen Yhdyspankki Oy:n velvoittamista korvaamaan heidän oikeudenkäyntikulunsa jutussa.\n    \n    \n      KORKEIMMAN OIKEUDEN RATKAISU\n      \n        Perustelut\n        Erä-Teräs Oy on maksanut Eläke-Varmalle ennen konkurssihakemuksen jättämistä erääntyneen velkansa. Suomen Yhdyspankki Oy ei ole näyttänyt, ettei velkaa olisi pätevästi suoritettu. Maksun johdosta velka on lakannut. Samalla on lakannut sen maksamisen vakuudeksi annettu Suomen Yhdyspankki Oy:n takaussitoumus. Se että Eläke-Varma on myöhemmin vapaaehtoisesti palauttanut velan maksun konkurssipesälle, ei ole synnyttänyt jo lakannutta velkasuhdetta uudelleen. Suorittamalla velan määrän Eläke-Varmalle Suomen Yhdyspankki Oy ei siten ole saanut takautumisoikeutta Erä-Teräs Oy:tä kohtaan. Suomen Yhdyspankki Oy:llä ei näin ollen ole vastatakaajiltakaan sellaista saamista, jonka vakuudeksi he ovat menneet takaukseen.\n        Oikeudenkäymiskaaren 21 luvun 4 §:n 1 momentin ensimmäisestä virkkeestä ilmenevän periaatteen mukaan Erämetsä ja Lievonen eivät saa korvausta oikeudenkäyntikuluistaan alemmissa oikeuksissa. Koska Suomen Yhdyspankki Oy on hävinnyt jutun Korkeimmassa oikeudessa, tulee sen korvata Erämetsän ja Lievosen kulut täällä.\n      \n      \n        Tuomiolauselma\n        Hovioikeuden tuomio ja raastuvanoikeuden päätös kumotaan ja kanne hylätään. Suomen Yhdyspankki Oy velvoitetaan korvaamaan Erämetsän ja Lievosen yhteiset oikeudenkäyntikulut Korkeimmassa oikeudessa 1.200 markalla.\n        \n          Ratkaisuun osallistuneet: oikeusneuvokset Ailio, Ådahl, Aro, Roos ja Tulenheimo-Takki\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1987-09-02"
  ],
  "judgmentNumber": [
    "76"
  ],
  "date": [
    "1987-03-09"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1987:76"
  ],
  "year": [
    "1987"
  ],
  "description": [
    "http://data.finlex.fi/voc/kko/swe/c6ccd1cf",
    "http://data.finlex.fi/voc/kko/fin/c717c86c"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}