{
  "@id": "sfecli:kko/1986/II61",
  "languageVersion": [
    {
      "@id": "sfecli:kko/1986/II61/fin",
      "title_fi": [
        "KKO:1986-II-61"
      ],
      "abstract_fi": [
        "\n    Liikkeen luovuttaja oli irtisanonut työntekijän työsuhteen kaksi päivää ennen luovutusta. Työsuhde oli päättynyt liikkeen luovutuksen yhteydessä, kun luovutuksensaaja ei ollut jatkanut työsuhdetta ja oli vain maksanut kahden viikon palkan. Liikkeen luovuttaja velvoitettiin korvaamaan työntekijän palkkaedut hänen ja liikkeen luovuttajan välisen työsuhteen mukaiselta irtisanomisajalta siltä osin kuin se ylitti kaksi viikkoa.\n    Ks. KKO:1984-II-178\n  "
      ],
      "hasFormat": {
        "@id": "sfecli:kko/1986/II61/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Riihimäen kihlakunnanoikeuden päätös 14.8.1984\n        Kihlakunnanoikeus on A:n kanteesta lausunut selvitetyksi, että A oli työskennellyt B:n palveluksessa hänen Kesti-Baari -nimisessä ravitsemisliikkeessään työsopimuslain 1 §:n mukaisessa työsuhteessa 1.1.1973 ja 15.3.1983 välisen ajan. Maaliskuun puolivälissä 1983 liike oli siirtynyt toiselle liikkeenharjoittajalle, joka ei ollut jatkanut A:n työsuhdetta. B oli irtisanomisaikaa noudattaen irtisanonut A:n työsuhteen päättymään liikkeen luovutuksen yhteydessä. B oli kuitenkin jättänyt suorittamatta A:lle työehtosopimuksen tarkoittamat niin sanottujen z-päivien palkat vuodelta 1982 ja ajalta 1.1. - 1.7.1983. Sen vuoksi ja koska B:n suorittama irtisanominen ei kuitenkaan, ottaen huomioon työsopimuslain 40 §:n 2 momentin säännös, ollut pätevä ja kun mainitun lainkohdan mukaan entinen työnantaja oli vastuussa työntekijän palkkaetujen menettämisestä, minkä B luovuttaessaan liikkeensä oli voinut ottaa huomioon, kihlakunnanoikeus on velvoittanut B:n suorittamaan A:lle irtisanomisajan palkkana 7.100 markkaa 31 penniä, vuosiloman korvauksena 853 markkaa 6 penniä, z-päivien korvauksena 1.192 markkaa 5 penniä sekä odotusajan palkkana kuudelta päivältä 953 markkaa 64 penniä 16 prosentin korkoineen laskettuna 9.146,42 markalle 1.7.1983 lukien ja 953,64 markalle 19.3.1984 lukien. Lisäksi B on velvoitettu korvaamaan A:n oikeudenkäyntikulut 4.870 markalla 10 pennillä.\n      \n      \n        Kouvolan hovioikeuden tuomio 15.5.1985\n        Hovioikeus, jonka tutkittavaksi B oli saattanut jutun, on lausunut selvitetyksi, että B oli vuoden 1982 lopulla irtisanonut A:n työsopimuksen niin selvästi, että A oli käsittänyt tai hänen olisi pitänyt käsittää työsopimuksen päättyvän liikkeen luovutuksen yhteydessä. A oli ollut työehtosopimuksen perusteella oikeutettu kolmen kuukauden irtisanomisaikaan. Koska A oli saanut hyväkseen mainitun irtisanomisajan, hänellä ei ollut enää oikeutta irtisanomisajan palkkaan työsuhteen päättymisen eli 15.3.1983 tapahtuneen liikkeen luovutuksen jälkeiseltä ajalta. Sillä seikalla, oliko B:lla ollut työsopimuslain 37 §:ssä tarkoitettu erityisen painava syy työsopimuksen irtisanomiseen, ei ollut merkitystä harkittaessa A:n oikeutta irtisanomisajan palkkaan. Sen vuoksi A ei enää ollut oikeutettu muihin kanteessa vaadittuihin korvauksiin kuin B:n myöntämiin odotusajan palkkaan ja z-päivien korvaukseen 893,65 markkaan. Näillä perusteilla hovioikeus on, hyläten kanteen enemmälti ja vapauttaen B:n muilta osin hänelle tuomitusta maksuvelvollisuudesta, velvoittanut B:n suorittamaan A:lle z-päivien korvausta 893,65 markkaa 16 prosentin korkoineen 19.3.1984 lukien. Sen lisäksi hovioikeus on määrännyt, että asianosaiset saivat pitää oikeudenkäyntikulunsa jutussa vahinkonaan.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      A on pyytänyt valituslupaa ja toistanut vaatimuksensa B:n velvoittamisesta suorittamaan hänelle irtisanomisajan palkkaa sille laskettavine vuosiloman korvauksineen, koska B:lla ei ollut ollut lakiin perustuvaa oikeutta A: työsopimuksen irtisanomiseen. A on myös pyytänyt hänelle jutusta aiheutuneiden oikeudenkäyntikulujen korvaamista.\n      Valituslupa on myönnetty 29.8.1985. B on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        Jutussa ei ole näytetty, että B olisi irtisanonut A:n aikaisemmin kuin kaksi päivää ennen 15.3.1983 tapahtunutta työsuhteen päättymistä.\n        Työsopimuslain 40 §:n mukaan, jota alkuperäisessä muodossaan on sovellettava jutussa, ainoastaan työntekijällä ja liikkeen luovutuksensaajalla on oikeus irtisanoa työsopimus liikkeen luovutuksen johdosta. A:n työsuhde on päättynyt B:n liikkeen luovutuksen johdosta toimittaman sanotun irtisanomisen perusteella, kun liikkeen luovutuksensaaja ei jatkanut A:n työsuhdetta. Työsuhteen päättymisestä A:lle aiheutuneesta palkkaetujen menetyksestä, siihen luettuna myös vuosilomakorvaus irtisanomisajalta, on mainitun 40 §:n 2 momentin mukaan vastuussa B. Kun A:n irtisanomisaika on ollut kolme kuukautta ja kun liikkeen luovutuksensaaja on maksanut A:lle kahden viikon palkkaa vastaavan korvauksen, on B velvollinen maksamaan A:lle kahden ja puolen kuukauden irtisanomisaikaa vastaavan palkan korvauksen sille laskettavine vuosiloman korvauksineen.\n      \n      \n        Tuomiolauselma\n        Hovioikeuden tuomiota muutetaan siten, että B velvoitetaan suorittamaan A:lle kahden ja puolen kuukauden irtisanomisaikaa vastaavan palkan korvauksena 7.100 markkaa 31 penniä ja vastaavana vuosilomakorvauksena 853 markkaa 6 penniä molemmat määrät 16 prosentin korkoineen 1.7.1983 lukien. Tämän lisäksi tulee B:n maksaa A:lle hovioikeuden mainitsemat z-päivien korvaus 893 markkaa 65 penniä ja odotusajan palkka 953 markkaa 64 penniä hovioikeuden tuomiossa määrättyine korkoineen. B velvoitetaan suorittamaan A:lle korvaukseksi hänellä jutussa olleista oikeudenkäyntikuluista yhteensä 6.000 markkaa.\n      \n      \n        Ratkaisuun osallistuneet: oikeusneuvokset Jalanko, Ådahl, Nybergh, Hiltunen ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1986:II61"
  ],
  "description": [
    "http://data.finlex.fi/voc/kko/fin/f28a6de1",
    "http://data.finlex.fi/voc/kko/swe/2a9df02d",
    "http://data.finlex.fi/voc/kko/swe/3f875c9c",
    "http://data.finlex.fi/voc/kko/swe/6d95e940",
    "http://data.finlex.fi/voc/kko/fin/822da979"
  ],
  "judgmentNumber": [
    "II61"
  ],
  "date": [
    "1985-10-16"
  ],
  "issued": [
    "1986-05-28"
  ],
  "creator": [
    "http://data.finlex.fi/common/KKO"
  ],
  "year": [
    "1986"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}