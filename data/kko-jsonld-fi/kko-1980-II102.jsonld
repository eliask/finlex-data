{
  "@id": "sfecli:kko/1980/II102",
  "languageVersion": [
    {
      "@id": "sfecli:kko/1980/II102/fin",
      "title_fi": [
        "KKO:1980-II-102"
      ],
      "abstract_fi": [
        "\n    A oli ostanut neljä tilaa perustettavan yhtiön lukuun. Yhtiön tultua merkityksi kaupparekisteriin ja hyväksyttyä kaupan, ei tiloja voitu ulosmitata A:n velasta.\n  "
      ],
      "hasFormat": {
        "@id": "sfecli:kko/1980/II102/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Sitten kun Liedon piirin nimismies ulosottomiehenä oli 30/11 1978 ulosmitannut A:lle maksuunpantujen eri verojen yhteensä 69 700 markan 38 pennin sekä viivästysseuraamusten ja täytäntöönpanokulujen ynnä perimismaksujen suorittamiseksi A:n omaisuutena Liedossa sijaitsevat neljä tilaa, lukuun ottamatta myyjän 22/9 1978 laaditulla kauppakirjalla itselleen pidättämää kahteen tilaan kuuluvaa määräalaa, B Oy oli Turun ja Porin lääninhallitukseen toimittamassaan valituskirjassa lausunut, että A oli mainitulla kauppakirjalla ostanut po. kiinteistöt perustettavana olleen B Oy:n lukuun. B Oy:tä koskeva yhtiösopimus oli tehty 13/9 1978, kauppa- ja teollisuusministeriö oli 26/9 1978 hyväksynyt B Oy:n yhtiöjärjestyksen ja yhtiö oli 20/10 1978 merkitty kaupparekisteriin. B Oy:n 24/10 1978 pidetty yhtiökokous oli ottanut vastaan yhtiön lukuun ostetun edellä mainitun omaisuuden ja hyväksynyt kaupan ehdot. Kun A ei näin ollen ollut kiinteistöjen omistaja eikä nimismiehellä ollut ollut oikeutta ulosmitata kiinteistöjä A:n veloista, B Oy oli vaatinut, että ulosmittaus kumottaisiin ja täytäntöönpano keskeytettäisiin.\n      Lääninhallitus välipäätös 22/12 1978 oli sillä ehdolla, että valittaja asetti ulosottomiehelle tämän hyväksymän pantin tai takauksen viivytyksettä mahdollisesti aiheutuvista kuluista ja vahingosta, kieltänyt täytäntöönpanon jatkamisen toistaiseksi ja kunnes asiassa annettiin lopullinen päätös.\n      Rauman maalaiskunnan verotoimiston, Turun lääninveroviraston, A:n ja nimismiehen annettua valituksen johdosta selityksen lääninhallitus p. 29/3 1979 oli lausunut selvitetyksi, että A oli po. 22/9 1978 vahvistetulla kauppakirjalla ostanut ko. kiinteistöt yhden tai useamman perustettavan yhtiön lukuun ja että B Oy oli tultuaan merkityksi kaupparekisteriin hyväksynyt kaupan. Kun B Oy:n siten oli katsottava tulleen kiinteistöjen omistajaksi mainittuna kaupantekopäivänä eikä B Oy:n omaisuutta voitu ulosmitata A:n velkojen suorittamiseksi, lääninhallitus oli ulosottolain 4 luvun 9 §:n nojalla kumonnut ulosmittauksen.\n      Turun HO, jonka tutkittavaksi Turun lääninverovirasto oli saattanut asian, po. 9/8 1978 oli tutkinut asian ja lausunut, ettei A lääninhallituksen päätöksessä selostetun oikeustoimen perusteella ollut saanut omistusoikeutta po. tiloihin ja että B Oy:tä, sen hyväksyttyä lääninhallituksen päätöksessä mainituin tavoin kyseisen kiinteistönkaupan yhtiön lukuun tehtynä, oli pidettävä sanotussa kauppakirjassa tarkoitettuna yhtiönä. Sen vuoksi HO oli jättänyt lääninhallituksen päätöksen lopputuloksen pysyväksi.\n      Turun lääninverovirasto pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n päätökseen ja lupahakemukseensa sisällytti muutoksenhakemuksen. KKO:n vaatimuksesta A ja B Oy antoivat vastauksen sekä Liedon piirin nimismies lausunnon.\n    \n    \n      KORKEIN OIKEUS\n      KKO p. myönsi muutoksenhakuluvan, tutki asian ja havaitsi, että A tosin oli HO:n päätöksessä mainitulla 22/9 1978 laaditulla kauppakirjalla ostanut ko. kiinteistöt. Koska kauppa kuitenkin oli tehty yhden tai useamman perustettavan yhtiön lukuun ja B Oy oli tultuaan merkityksi kaupparekisteriin hyväksynyt kaupan ennen po. ulosmittausta, KKO katsoi, ettei ollut syytä muuttaa HO:n päätöksen lopputulosta.\n      \n        Ratkaisuun osallistuneet: presidentti Olsson, oikeusneuvokset Portin, Mörä ja Riihelä sekä ylimääräinen oikeusneuvos Surakka\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1980-10-16"
  ],
  "judgmentNumber": [
    "II102"
  ],
  "date": [
    "1980-07-23"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1980:II102"
  ],
  "year": [
    "1980"
  ],
  "description": [
    "http://data.finlex.fi/voc/kko/fin/11556ce2",
    "http://data.finlex.fi/voc/kko/swe/aa367339",
    "http://data.finlex.fi/voc/kko/fin/40d42713"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}