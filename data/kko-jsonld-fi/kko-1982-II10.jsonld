{
  "@id": "sfecli:kko/1982/II10",
  "languageVersion": [
    {
      "@id": "sfecli:kko/1982/II10/fin",
      "title_fi": [
        "KKO:1982-II-10"
      ],
      "abstract_fi": [
        "\n    Puoliso A oli usean vuoden aikana seurustellut erään vieraan naisen kanssa ja rikkonut avioliiton tekemällä huorin. A:n puoliso B oli käyttäytymisellään vuosien aikana myös aiheuttanut puolisoiden kesken riitaisuuksia. Kun ei ollut kuitenkaan näyttöä siitä, että jokin muu syy kuin A:n huorinteko olisi lopullisesti rikkonut puolisoiden välit, A katsottiin pääasiallisesti syypääksi avioeroon. Puolisoiden varallisuussuhteisiin, A:n ansiotuloihin ja myös siihen nähden, että B hoiti puolisoiden tytärtä, joka sairauden takia ei kyennyt vastaisuudessakaan huolehtimaan itsestään, katsottu kohtuulliseksi, että A AL 78 §:n 1 mom:n nojalla suoritti B:lle vahingonkorvausta.\n  "
      ],
      "hasFormat": {
        "@id": "sfecli:kko/1982/II10/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      B:n ja A:n toisinaan vastaan ajamista kanteista Helsingin RO p. 9.6.1980 oli lausunut selvitetyksi, että A oli rikkonut asianosaisten 25.3.1951 solmitun avioliiton tekemällä huorin sekä että asianosaiset olivat asuneet erillään enemmän kuin vuoden B:n saatettua menettelyllään A:n päteväksi syystä välttämään yhteiselämää. Sen vuoksi RO oli, hyläten B:n vaatimuksen A:n velvoittamisesta avioeroon pääasiallisesti syypäänä suorittamaan hänelle vahingonkorvaukseksi 150 000 markkaa 5 prosentin korkoineen haasteen tiedoksiantopäivästä 9.1.1980 sekä A:n vaatimukset asianosaisten alaikäisen lapsen Jarkon uskomisesta hänen huoltoonsa ja B:n velvoittamisesta suorittamaan lapselle elatusapua 400 markkaa kuukaudessa, B:n velvoittamisesta avioeroon pääasiallisesti syypäänä suorittamaan A:lle vahingonkorvaukseksi 25 000 markkaa sekä B:n julistamisesta menettäneeksi oikeutensa saada osituksessa avio-oikeuden nojalla A:n omaisuutta, avioliittolain 70 §:n 1 momentin, 76 §:n 3 momentin ja 80 §:n nojalla tuominnut puolisot heidän kummankin kanteesta avioeroon, uskonut Jarkon B:n huoltoon ja velvoittanut A:n suorittamaan Jarkolle elatusavuksi 800 markkaa kuukaudessa kunnes lapsi kykeni elättämään itsensä tai ehkä toisin määrättiin, ei kuitenkaan enää lapsen täytettyä 18 vuotta.\n      Helsingin HO, jonka tutkittavaksi asianosaiset olivat saattaneet jutun, t. 3.12.1980, oli katsonut jääneen näyttämättä, että B olisi menettelyllään saattanut A:n pätevästä syystä karttamaan yhteiselämää. A oli siten katsottava pääasiallisesti syypääksi asianosaisten välien rikkoutumiseen. B:n asianosaisten varallisuusoloista esittämään selvitykseen nähden, jonka A tosin oli kiistänyt, mutta jättänyt esittämättä vastanäyttöä kiistämisensä perusteeksi, vaikka hänellä olisi ollut paremmat mahdollisuudet täydellisesti selvittää varallisuusasemansa, HO oli siten muuttanut RO:n päätöstä, että A velvoitettiin suorittamaan B:lle vahingonkorvaukseksi kohtuullisesti harkitut 100 000 markkaa ja että A:n Jarkolle suoritettava elatusapu korotettiin 1 000 markkaan kuukaudessa HO:n tuomion antopäivästä lukien.\n      Pyytäen valituslupaa A haki muutosta HO:n tuomioon. B antoi häneltä pyydetyn vastauksen.\n    \n    \n      \n      KKO t. myönsi valitusluvan, tutki jutun ja katsoi selvitetyksi että A:lla oli ollut avioliiton ulkopuolinen suhde erään naisen kanssa vuodesta 1974 vuoden 1977 loppupuolelle ja sen jälkeen ainakin 1978 lopusta edelleen sekä että hän oli tänä aikana rikkonut useita kertoja avioliiton tekemällä huorin. A oli jutussa näyttänyt, että B oli käyttäytymisellään monien vuosien aikana aiheuttanut puolisoiden kesken riitaisuuksia, hänen kuitenkaan voimatta esittää selvitystä siitä, että jokin muu syy kuin A:n huorinteko olisi rikkonut lopullisesti puolisoiden välit. KKO, todeten HO:n tuominneen puolisot avioeroon avioliittolain 70 §:n 1 momentin nojalla, katsoi esitetyn selvityksen perusteella A:n olleen pääasiallisesti syypää avioeroon.\n      A:n ja B:n omaisuudesta ja veloista oli esitetty selvitystä vuodelta 1978. Vuoden 1978 jälkeiseltä ajalta oli esitetty selvitystä siitä, että A:n velat olivat nousseet ainakin noin kolminkertaiseksi aikaisempaan verrattuna, mutta hänen omaisuudestaan ei jutussa kuitenkaan ollut esitetty selvitystä. A harjoitti asianajajan ammattia ja oli osakkaana asianajotoimistossa. A:n ja B:n varallisuusasemasta esitetyn selvityksen perusteella sekä huomioon ottaen ensiksi mainitun ammatin edellyttämät ansiotulot sekä sen, että B hoiti heidän tytärtään, joka sairautensa takia ei kyennyt vastaisuudessakaan huolehtimaan itsestään, oli pidettävä kohtuullisena, että A suoritti avioliittolain 78 §:n 1 momentin nojalla B:lle vahingonkorvausta HO:n tuomitsemat 100 000 markkaa. Näillä ja muutoin HO:n mainitsemilla perusteilla KKO katsoi, ettei ollut esitetty syytä muuttaa HO:n tuomion lopputulosta.\n      \n        Ratkaisuun osallistuneet: oikeusneuvokset Saarni-Rytkölä, Mälkki ja Riihelä sekä ylimääräiset oikeusneuvokset Roos ja Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II10"
  ],
  "judgmentNumber": [
    "II10"
  ],
  "date": [
    "1981-06-01"
  ],
  "issued": [
    "1982-02-03"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}