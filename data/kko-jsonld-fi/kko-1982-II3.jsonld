{
  "@id": "sfecli:kko/1982/II3",
  "languageVersion": [
    {
      "@id": "sfecli:kko/1982/II3/fin",
      "title_fi": [
        "KKO:1982-II-3"
      ],
      "abstract_fi": [
        "\n    Ollessaan palaamassa työpaikalta asuntoonsa työntekijä oli ilman ulkoista aihetta saamansa sairauskohtauksen johdosta menettänyt ohjaamansa auton hallinnan ja auton suistuessa tieltä saanut vammoja. Vahingoittuminen katsottiin työmatkalla sattuneeksi työtapaturmaksi ja sen johdosta määrättiin suoritettavaksi lainmukainen korvaus.\n    Ään\n  "
      ],
      "hasFormat": {
        "@id": "sfecli:kko/1982/II3/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A, joka oli Helsingin kaupungin rakennusviraston työssä, oli 10.10.1977 mainitussa kaupungissa työnsä päätyttyä matkalla työpaikalta asuntoonsa saamansa sairauskohtauksen johdosta menettänyt ohjaamansa henkilöauton hallinnan ja tällöin auton suistuessa tieltä vahingoittunut eri puolille ruumista.\n      Sitten kun asiasta lainmukaisen korvauksen saamista varten oli ilmoitettu Vakuutusosakeyhtiö Pohjolalle, jossa kaupungin työntekijät oli 20.8.1948 annetun tapaturmavakuutuslain mukaisesti vakuutettu, vakuutusyhtiö oli 30.11.1977 antamassaan vakuutusoikeuden harkittavaksi alistamassaan päätöksessä, koskei A:n sairauskohtaus, josta hänen vahingoittumisensa edellä mainitun seurauksin oli johtunut, ollut tapaturman aiheuttama, sanotun lain nojalla evännyt korvauksen.\n      Vakuutusoikeus p. 14.11.1978 oli vahvistanut vakuutusyhtiön päätöksen.\n      A haki muutosta vakuutusoikeuden päätökseen. Vakuutusosakeyhtiö Pohjola antoi siltä asiassa vaaditun vastauksen.\n    \n    \n      \n      KKO p. tutki asian ja totesi, että A:n vahingoittumisen välittömänä syynä oli ollut se, että hänen ohjaamansa auto oli, hänen menetettyään sen hallinnan, suistunut tieltä ja törmännyt puuhun. Tämä tapaturma oli kohdannut A:ta hänen ollessaan palaamassa työpaikalta asuntoonsa ja siis tapaturmavakuutuslain 4 §:n 1 momentin 2 b kohdassa tarkoitetuissa työstä johtuvista olosuhteista. Kyseessä oli siis työtapaturma. Auton hallinnan menettäminen oli johtunut A:n ilman ulkoista syytä saamasta sairauskohtauksesta. Tapaturmavakuutuslain 1 §:n 1 momentin mukaan työntekijällä oli oikeus saada korvausta työtapaturmasta sen mukaan kuin sanotussa laissa säädettiin. Tästä työtapaturmien korvattavuutta koskevasta pääsäännöstä oli eräitä poikkeuksia, mutta laissa ei ollut säädetty eikä tapaturmavakuutuksen tarkoituksesta muutoinkaan johtunut, että oikeutta korvaukseen työtapaturman johdosta ei olisi sellaisessa tapauksessa, jossa vahingoittumiseen johtaneet tapahtumaketjun alkusyynä oli ollut työntekijän saama sairauskohtaus.\n      Edellä lausumillaan perusteilla KKO harkitsi oikeaksi, kumoten vakuutusoikeuden päätöksen, määrätä Vakuutusosakeyhtiö Pohjolan suorittamaan A:lle kysymyksessä olevan tapaturman johdosta lainmukaisen korvauksen ja palauttaa asian vakuutusoikeudelle siitä aiheutuvia toimia varten.\n      \n        Esittelijän mietintö ja eri mieltä olevien jäsenten lausunnot.\n      \n      Ylimääräinen oikeusneuvos Lager hyväksyi jutun esittelijän mietinnön joka kuului: KKO tutkineen asian. A:n työstä palatessaan kuljettaman auton tieltä suistuminen ja törmääminen puuhun on johtunut yksinomaan hänen ajon aikana saamastaan sairauskohtauksesta eikä hänen törmäyksessä saamiaan vammoja siten voida pitää työstä johtuneissa olosuhteissa kohdanneen tapaturman aiheuttamina. Sen vuoksi KKO katsonee, ettei ole syytä muuttaa vakuutusoikeuden päätöksen lopputulosta.\n      Ylimääräinen oikeusneuvos Ketola sekä oikeusneuvokset af Hällström ja Lehtonen kukin vuorollaan olivat samaa mieltä kuin ylimääräinen oikeusneuvos Lager.\n      Oikeusneuvos Takala: olen tutkinut asian. A on palatessaan työstä kotiin saanut sairauskohtauksen ja sen johdosta menettänyt ohjaamansa auton hallinnan. Auto on sen jälkeen suistunut tieltä ja törmännyt puuhun, jolloin A on vahingoittunut. Vaikka onnettomuuden alkusyynä ollut sairauskohtaus ei olekaan johtunut tapaturmasta, on A:n vahingoittuminen törmäyksessä katsottava tapaturman aiheuttamaksi. Näin ollen kysymyksessä on tapaturmavakuutuslain 4 §:n 1 momentin 2 kohdassa tarkoitettu työtapaturma, josta A on oikeutettu saamaan mainitun lain mukaisen korvauksen. Näillä perusteilla tulen asiassa samaan lopputulokseen kuin enemmistö.\n      \n        Ratkaisuun osallistuneet: presidentti Olsson, oikeusneuvokset Leivonen, Salervo, Manner ja Hämäläinen sekä ylimääräinen oikeusneuvos Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II3"
  ],
  "judgmentNumber": [
    "II3"
  ],
  "date": [
    "1981-10-15"
  ],
  "issued": [
    "1982-01-12"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}