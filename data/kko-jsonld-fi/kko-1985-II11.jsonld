{
  "@id": "sfecli:kko/1985/II11",
  "languageVersion": [
    {
      "@id": "sfecli:kko/1985/II11/fin",
      "title_fi": [
        "KKO:1985-II-11"
      ],
      "abstract_fi": [
        "\n    Saarista, joiden suhteen aikaisemmin oli ollut epäselvyyttä siitä, mihin rekisteriyksikköön ne kuuluivat, oli lainvoimaisessa lohkomisessa muodostettu itsenäinen tila. Toisen tilan omistaja väitti, että saaret oli aikaisemmin lohkottu kuulumaan hänen tilaansa. Kysymys siitä, mitä saaria viimeksi mainittu lohkominen oli koskenut, voitiin ratkaista jakolain 231a §:n mukaisessa jaon täydentämistoimituksessa.\n  "
      ],
      "hasFormat": {
        "@id": "sfecli:kko/1985/II11/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli pyytänyt maanmittaushallitukselle osoittamassaan hakemuksessa jakolain 231 a §:n mukaista jaon täydentämistoimitusta sen seikan selvittämiseksi, kuuluivatko Kangasalan kunnan Heponiemen kylän Mustanojanlahdessa sijaitsevat saaret J:n ja K:n sekä L:n ja M:n omistamaan Kalliosaaret nimiseen tilaan RN:o (1:1, 2:1):82 vai A:n omistamaan Talli I nimiseen tilaan RN:o (1:1, 2:1):13. Maanmittaushallitus oli 26.4.1978 määrännyt maanmittaustoimiston suorittamaan jaon täydentämistoimituksen. Täydentämistoimituksessa, joka oli lopetettu 27.3.1979, toimitusmiehet olivat todenneet, että 11.10.1859 vahvistetussa Heponiemen kylän vesijättömaiden ja yhteisten saarten jakotoimituksessa n:o 661 ja 2040 suoritettu jako ei vastannut Melkkaan tilojen RN:o 1:3 ja 1:4 omistajien tekemiä sopimuksia. Vesijättötilusten nautinta oli ollut tosiasiallisesti ainakin osittain jaosta poikkeava. Koska oli katsottava, että Q ja R olivat pitäneet ominaan niitä tiluksia, jotka he 18.5.1919 tehdyllä kauppakirjalla olivat myyneet S:lle ja T:lle, kuuluivat edellä mainitut Kalliosaaret Talli I nimiseen tilaan RN:o 1:13.\n      Tyytymättöminä toimitusmiesten päätökseen J ja K sekä M olivat muutosta hakiessaan vaatineet, että puheena olevat Kalliosaaret katsottaisiin kuuluvaksi Kalliosaaret nimiseen tilaan RN:o 1:82.\n      Etelä-Suomen MO päätöksessään 9.4.1980 katsoi selvitetyksi, että 11.10.1859 vahvistetussa vesijättömaiden ja yhteisten saarten jakotoimituksessa n:o 661 ja 2040 oli tapahtunut tilusten suhteen sekaannus, joka sitten oli pyritty oikaisemaan sen periaatteen mukaisesti, että tuolloin voimassa ollut Melkkaan tila RN:o 1:3 oli saanut jaossa jakomerkillä C merkityt tilukset ja Melkkaan tila RN:o 1:4 puolestaan jakomerkillä B merkityt tilukset. Tilan RN:o 1:4 näin yli osuutensa saamat muunnetulta jyvitysarvoltaan 0,110 arvoiset tilukset oli sitten Haapamäen tilalla RN:o 1:11 vuonna 1922 suoritetussa lohkomistoimituksessa n:o 12789 katsottu alkuaan tilaan RN:o 1:3 kuuluviksi. Sitten riidanalaiset ja mainittujen vesijättöjen jakotoimituksen kartalle jakomerkillä B merkityt saaret oli Melkkaan tilalla RN:o 1:4 vuosina 1909 - 1910 suoritetussa ja 20.5.1911 maarekisteriin merkityssä lohkomistoimituksessa n:o 9 luettu tilaan RN:o 1:8 kuuluvaksi. Vuosina 1955 - 1959 Melkkaan tilalla RN:o 1:37 suoritetussa ja 30.9.1960 maarekisteriin merkityssä lohkomistoimituksessa n:o 58913 sanotut saaret oli edelleen lohottu Kalliosaaret nimiseksi tilaksi RN:o (1:1, 2:1):82. Se seikka, että Melkkaan tilan RN:o 1:3 omistajat Q ja R ovat kauppakirjalla 18.5.1919 myyneet tilastaan S:lle ja T:lle \"Mustanojan lahdessa olevan vesijättömaan ja sen alle kuuluvat saaret\", mistä määräalasta oli muodostettu Talli niminen tila RN:o (1:1, 2:1):13, ei ollut voinut antaa laillista omistusoikeutta edellä mainittuihin Melkkaan tilaan RN:o 1:4 kuuluviksi luettuihin saariin. Myöskään Tallin tilan muodostamista tarkoittavan lohkomistoimituksen n:o 6973 kartta ei sen saaria osoittaneen sijaintipiirroksen mukaan edes osoittanut lohkomisen tarkoittaneen kysymyksessä olevia saaria.\n      Näin ollen MO kumoten toimitusmiesten päätöksen katsoi Kalliosaarten kuuluneen Melkkaan tilaan RN:o 1:4 ja nykyisin voimassa olevaan Kalliosaaret nimiseen tilaan RN:o (1:1, 2:1):82.\n      A haki muutosta MO:n päätökseen.\n    \n    \n      KORKEIMMAN OIKEUDEN RATKAISU\n      Heponiemen lohkokunnan vesijättöjen ja saarten jakotoimituksessa n:o 661 ja 2040, joka on vahvistettu 11.10.1859, ovat jako-osakkaina olleet Melkas RN:o 1:1 ja Hallila RN:o 2:1. Tilat Melkas RN:o 1:1 ja Hallila RN:o 2:1 on yhdistettyinä halottu vuonna 1795 rintamaiden ja vuonna 1823 kaikkien tilusten osalta sovintojaolla tiloiksi Melkas RN:o 1:3 ja Melkas RN:o 1:4. Jako ei ole ollut oikeuden vahvistettavana. Halkomisen voidaan katsoa laillistuneen vasta sitten, kun tilat Melkas RN:o 1:1 ja Hallila RN:o 2:1 on yhdistetty senaatin 13.8.1908 antamalla päätöksellä. Yhdistämisestä on tehty merkintä maarekisteriin tilojen RN:o 1:1, 1:3, 1:4 ja 2:1 kohdalle muuttamalla tilojen RN:ot 1:13 ja 1:4 rekisterinumerot numeroiksi (1:1, 2:1):3 ja (1:1, 2:1):4. Vuonna 1859 vahvistetussa vesijättöjen ja saarten jakotoimituksessa n:o 661 ja 2040 tiloille Melkas RN:o 1:1 ja Hallila RN:o 2:1 yksityisesti jaettuja tiluksia olisi ollut pidettävä myöhemmissä osittamistoimituksissa näistä tiloista ennen jakoa toimitetussa ja vuonna 1908 laillistuneessa halkomisessa muodostettujen tilojen RN:ot (1:1, 2:1):3 ja (1:1, 2:1):4 yhteisinä tiluksina. Näin ei kuitenkaan ollut tapahtunut. Viimeksi mainituilla tiloilla on ensimmäiset osittamiset suoritettu vasta yhdistämispäätöksen antamisen jälkeen. Näissä toimituksissa tiloille RN:ot 1:1 ja 2:1 jaettuja vesijättöjä ja saaria on pidetty säännönmukaisesti tiloihin RN:ot (1:1, 2:1):3 ja (1:1, 2:1):4 kuuluvina. Vain käsitykset siitä, kumpaan tilaan mikin tiluskuvio olisi ollut katsottava milloinkin kuuluvan, ovat eri toimituksissa poikenneet toisistaan. Melkkaan tilalla RN:o 1:4 vuosina 1909 - 1910 suoritetussa ja 20.5.1911 maarekisteriin merkityssä lohkomistoimituksessa n:o 9 on sanottuun tilaan luettu kuuluviksi muun muassa kuvionumerolla 4 merkityt riidanalaiset Kalliosaaret. Toimituksessa on muodostettu 2.4.1908 tehdyllä kauppakirjalla luovutetusta määräalasta Haapamäki niminen tila RN:o 1:7. Mainittuun tilaan on tullut kuulumaan muun muassa tilaan RN:o 1:4 luetut vesijättötilukset lukuunottamatta riidanalaisia Kalliosaaria, jotka ovat toimituksessa jääneet Melkkaan kantatilalle RN:o 1:8. Melkkaan tilan RN:o 1:3 omistajat Q ja Fanny Melkas ovat 18.5.1919 tehdyllä kauppakirjalla myyneet S:lle määräalan, johon muun muassa kuului Mustanojan lahdessa oleva vesijättömaa ja sen alle kuuluvat saaret. 14.7.1919 lopetetussa ja 31.5.1923 maarekisteriin merkityssä lohkomistoimituksessa n:o 6973 on edellä mainitulla kauppakirjalla myydyistä tiluksista muodostettu tilat Talli ja Talli I RN:ot 1:12 ja 1:13. Talli I tilaan RN:o 1:13 on tullut kuulumaan vesijättöpalsta, saari ja osa saaresta. Kuvionumeroilla 41 ja 42 merkittyjen saaritilusten osalta on epätietoisuutta siitä, mistä saarista lohkomisessa on todella ollut kysymys. Toimituskartta ei sen saaria koskevan sijaintipiirroksen mukaan osoita lohkomisen kohdistuneen riidanalaisiin Kalliosaariin, vaan Kerppolan kylää vastassa olevan vesirajan tuntumassa oleviin sariin. Melkkaan tilalla RN:o (1:1, 2:1):37, alunperin 1:4, vuosina 1955 - 1959 suoritetussa lohkomis- ja piirirajankäyntitoimituksessa n:o 58913 on Kalliosaarista eli toimituksen n:o 9 Melkkaan tilalle RN:o 1:4 jääneiksi merkityistä saarista kuvionumerot 97 ja 98 muodostettu J:lle ja K:lle sekä L:lle ja M:lle Kalliosaaret niminen tila RN:o (1:1, 2:1):82. Korkein oikeus katsoo, että kysymys siitä, kuuluvatko riidanalaiset saaret tilaan Talli I RN:o 1:3 vai tilaan Kalliosaaret RN:o (1:1, 2:1):82 on ratkaistava lainvoimaisten lohkomistoimitusten n:ot 9, 6973 ja 58913 asiakirjojen ja karttojen perusteella. Edellä mainitun selvityksen perusteella Korkein oikeus katsoo, että ei ole syytä muuttaa maaoikeuden päätöstä, joka siis jää pysyväksi.\n      \n        Ratkaisuun osallistuneet: oikeusneuvokset Miettinen, Takala, Hämäläinen, Mörä ja af Hällström\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-02-07"
  ],
  "judgmentNumber": [
    "II11"
  ],
  "date": [
    "1984-09-24"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II11"
  ],
  "year": [
    "1985"
  ],
  "description": [
    "http://data.finlex.fi/voc/kko/swe/3b2f66b7",
    "http://data.finlex.fi/voc/kko/fin/c11784ad",
    "http://data.finlex.fi/voc/kko/swe/86dda97f",
    "http://data.finlex.fi/voc/kko/fin/d5e2f996"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}