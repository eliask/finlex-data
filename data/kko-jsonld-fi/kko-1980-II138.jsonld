{
  "@id": "sfecli:kko/1980/II138",
  "languageVersion": [
    {
      "@id": "sfecli:kko/1980/II138/fin",
      "title_fi": [
        "KKO:1980-II-138"
      ],
      "abstract_fi": [
        "\n    Autojen vuokraustoimintaa harjoittava A, jolla ei ollut moottoriajoneuvoliikenteen harjoittamiseen oikeuttavaa lupaa, oli hankkinut kuljettajan vuokraamiinsa linja-autoihin. Kun kuljettaja oli ryhtynyt tehtävään hänen ja A:n välillä tehdyn sopimuksen perusteella ja kuljettaja siten oli ollut A:n palveluksessa riippumatta siitä, mitä A:n ja auton vuokralleottajien välillä oli sovittu kuljettajalle tulevan korvauksen suuruudesta ja sen maksutavasta, A:ta pidettiin liikenteenharjoittajana ja hänet tuomittiin jatketusta luvattoman ammattimaisen moottoriajoneuvoliikenteen harjoittamisesta rangaistukseen sekä menettämään rikoksen tuottama taloudellinen hyöty.\n  "
      ],
      "hasFormat": {
        "@id": "sfecli:kko/1980/II138/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallinen syyttäjä oli Valkealan KO:ssa vaatinut A:n tuomitsemista rangaistukseen siitä, että A, joka harjoitti autojen vuokraustoimintaa, oli kesäkuun 1977 ja seuranneen marraskuun välisenä aikana Valkealassa eri yhtymien kanssa tekemiensä yhteensä 26 sopimuksen, joista X:n kanssa 1 sopimuksen, nojalla suorittanut kahdella omistamallaan linja-autolla korvausta vastaan henkilöiden kuljetusta järjestämällä sanottuihin, häneltä vuokrattuihin autoihin kuljettajat harjoittaen siten ammattimaiseksi tilausliikenteeksi katsottavaa toimintaa, vaikka hänellä ei ollut siihen lupaa. Lisäksi A oli itse suorittanut Y:n lukuun 30/9 1977 tapahtuneen kuljetuksen menomatkan Kouvolasta Helsinkiin, vaikkei hänellä ollut ollut linja-auton kuljettamiseen oikeuttavaa ajolupaa. Virallinen syyttäjä oli myöhemmin ilmoittanut, että rangaistusvaatimus käsitti lisäksi viisi muuta X:n kanssa tehdyn sopimuksen nojalla suoritettua matkaa. Lisäksi syyttäjä oli vaatinut, että A tuomittaisiin menettämään valtiolle sanotusta toiminnasta saamansa taloudellinen hyöty.\n      Kuultuaan A:ta syytteestä KO p. 28/3 1978 oli lausunut selvitetyksi, että A oli vuonna 1977 kesä- ja lokakuun välisenä aikana Valkealassa harjoittanut toiminimen B:n omistajana kahdella linja-autolla ammattimaiseksi moottoriajoneuvoliikenteen harjoittamiseksi katsottavaa toimintaa tekemällä 7 yhtymän kanssa sopimuksen henkilöiden kuljettamisesta korvausta vastaan ja toimimalla itse kerran 30/9 1977 kuljettajana omaamatta linja-auton kuljettamiseen oikeuttavaa ajolupaa ja toimittamalla muissa tapauksissa matkoille kuljettajan saaden noista 7 kuljetuksesta korvaukseksi 3 885 markkaa.\n      Sen vuoksi KO, hyläten syytteen muilta osin, oli tieliikennelain 5 § 1 ja 3 momentin sekä 9 §:n ja ammattimaisesta moottoriajoneuvoliikenteestä annetun asetuksen 2 §:n 1 ja 2 momentin, ajokorttiasetuksen 2 §:n 1 momentin sekä rikoslain 7 luvun 1 ja 2 §:n nojalla tuominnut A:n jatketusta luvattoman ammattimaisen moottoriajoneuvoliikenteen harjoittamisesta ja sen kanssa osaksi yksin teoin tehdystä linja-auton kuljettamisesta ilman asianmukaista ajolupaa 30:een 19 markan määräiseen päiväsakkoon ja menettämään valtiolle rikoksen tuottamana taloudellisena hyötynä 1 500 markkaa.\n      Kouvolan HO, jonka tutkittavaksi virallinen syyttäjä ja A olivat saattaneet jutun, A jatketun luvattoman ammattimaisen moottoriajoneuvoliikenteen harjoittamista ja menettämisseuraamusta koskevilta osin, p. 9/1 1979 oli katsonut selvitetyksi, että A oli keväällä 1977 sopinut autonkuljettaja D:n kanssa, että mikäli hänen kanssaan linja-auton vuokrauksesta sopivat henkilöt tarvitsivat matkoillaan kuljettajaa, A tuli pyytämään D:tä mainittuun tehtävään. Lisäksi liikenneopettaja E ja katsastusteknikko F olivat A:n kanssa käytyjen keskustelujen perusteella lupautuneet tarvittaessa kuljettajiksi joko A:n tai auton vuokraajan pyynnöstä. Sen jälkeen A oli syytteessä tarkoitettuna aikana pyytänyt kuljettajaksi D:n yhteensä 28 matkalle, joista kahdeksalle X:n matkalle, E:n yhteensä 3 matkalle ja F:n 1 matkalle. Lisäksi A oli kertonut pyytäneensä G:n kuljettajaksi 1 matkalle. Kun A oli edellä kerrotuissa tapauksissa hankkinut autoon kuljettajan ja kun kuljettaja oli ryhtynyt tehtävään hänen ja A:n välillä tehdyn sopimuksen perusteella ja kuljettaja oli siten noissa ajoissa ollut A:n palveluksessa riippumatta siitä, mitä A:n ja auton vuokralleottajan välillä oli sovittu kuljettajalle tulevan korvauksen suuruudesta ja sen maksutavasta, ja kun edellä mainitut vuokraamista koskevat sopimukset osoittivat, että ne oli tehty ammattimaisesta liikenteestä annettujen määräysten kiertämiseksi, A:n oli kerrotuissa tapauksissa katsottava harjoittaneen ammattimaista linja-autoliikennettä. Vielä HO oli katsonut selvitetyksi, että A:n edellä mainitusta toiminnasta saama kokonaistulo oli ollut 14 166 markkaa.\n      Sen vuoksi ja koska A lisäksi oli 30/9 1977 kuljettanut linja-autoa ilman asianomaista ajolupaa, HO oli tuominnut A:n KO:n soveltamien lainkohtien ja lisäksi ammattimaisesta moottoriajoneuvoliikenteestä annetun asetuksen 23 §:n nojalla KO:n hänen syykseen lukemasta rikoksesta 60:een 19 markan päiväsakkoon eli maksamaan sakkoa 1 140 markkaa ja rikoslain 2 luvun 16 §:n nojalla menettämään valtiolle rikoksen tuottamana taloudellisena hyötynä 4 000 markkaa. A pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n päätökseen ja lupahakemukseensa sisällytti muutoksenhakemuksen. Virallinen syyttäjä vastasi hakemukseen.\n    \n    \n      KORKEIN OIKEUS\n      KKO p. myönsi muutoksenhakuluvan, tutki jutun ja katsoi, ettei ollut esitetty syytä muuttaa HO:n päätöstä muulla tavoin kuin että, koska A:ta oli X:n ajojen osalta syytetty vain kuuden sovitun matkan tekemisestä, A:n valtiolle menetetyksi tuomitun rikoksen tuottaman taloudellisen hyödyn määrä alennettiin 3 900 markkaan.\n      \n        Ratkaisuun osallistuneet: oikeusneuvokset Saarni-Rytkölä, Surakka ja Lindholm sekä ylimääräiset oikeusneuvokset Heikkilä ja Setälä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1980:II138"
  ],
  "description": [
    "http://data.finlex.fi/voc/kko/swe/b41c441c",
    "http://data.finlex.fi/voc/kko/fin/d74fc0d7"
  ],
  "judgmentNumber": [
    "II138"
  ],
  "date": [
    "1980-02-07"
  ],
  "issued": [
    "1980-12-23"
  ],
  "creator": [
    "http://data.finlex.fi/common/KKO"
  ],
  "year": [
    "1980"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}