{
  "@id": "sfecli:kko/1983/II152",
  "languageVersion": [
    {
      "@id": "sfecli:kko/1983/II152/fin",
      "title_fi": [
        "KKO:1983-II-152"
      ],
      "abstract_fi": [
        "\n    Kun oli epäselvää, oliko asianomistaja esittänyt rangaistusvaatimuksen, kihlakunnanoikeuden puheenjohtajan olisi pitänyt selvittää asia kyselyoikeuttaan käyttämällä.\n  "
      ],
      "hasFormat": {
        "@id": "sfecli:kko/1983/II152/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallisen syyttäjän syytteessä Lohjan KO p. 25.8.1980 oli lausunut selvitetyksi, että A oli Lohjan kaupungissa E-huoltoaseman pihalla 26.12.1979 kuljettaessaan omistamaansa henkilöautoa yleiseltä tieltä huoltoasemalle päin tilanteeseen soveltumatonta liiallista ajonopeutta käyttäen laiminlyönyt pysäyttää ajoneuvonsa, vaikka se olisi ollut välttämätöntä uhkaavan vaaran välttämiseksi tilanteessa, jossa huoltoasemalla ollut B:n kuljettama ja C:n omistama henkilöauto oli jo ollut peruutuksen lopetettuaan kulkemassa kulkusuunnassaan eteenpäin seurauksin, että A:n kuljettama auto oli törmännyt B:n kuljettaman ajoneuvon kylkeen ja molemmat ajoneuvot olivat vaurioituneet.\n      Sitä vastoin KO oli lausunut jääneen näyttämättä, että B olisi mainitussa tilanteessa voinut välttyä yhteentörmäyksestä siten, että hän olisi ennen peruuttamista ja ajoneuvon kääntämistä varmistunut siitä, että se voisi tapahtua muuta liikennettä vaarantamatta, ja katsonut että yhteentörmäys oli sattunut B:n jo kuljettaessaan autoa eteenpäin.\n      Sen vuoksi KO oli, hyläten B:tä vastaan ajetun syytteen, 4.10.1957 annetun tieliikenneasetuksen 12 §:n 1 momentin ja 15 §:n 5 a kohdan sekä 29.3.1957 annetun tieliikennelain 2 §:n ja 6 §:n 1 momentin nojalla tuominnut A:n varomattomuudesta liikenteessä sakkorangaistukseen.\n      A oli hakenut KO:n päätökseen muutosta Helsingin HO:lta. Muutoksenhakemuksessaan A oli vaatinut, että häntä vastaan ajettu syyte hylättäisiin ja että B tuomittaisiin rangaistukseen varomattomuudesta liikenteessä, koska tämä oli KO:n päätöksessä kerrotussa tilaisuudessa lähtenyt kuljettamallaan autolla liikkeelle noudattamatta erityistä varovaisuutta ja varoittamatta muuta liikennettä aiheuttaen siten yksin autojen yhteenajon ja vaurioitumisen.\n      HO p. 1.6.1982 oli katsonut, että A oli kysymyksessä olevassa tilaisuudessa kuljettaessaan omistamaansa henkilöautoa jättänyt noudattamatta olosuhteiden edellyttämää huolellisuutta ja varovaisuutta vahingon välttämiseksi, mistä oli ollut seurauksena, että hänen kuljettamansa auto oli törmännyt C:n omistamaan ja B:n kuljettamaan, KO:n mainitsemin tavoin eteenpäin liikkumassa olleeseen pakettiautoon, jolloin molemmat autot olivat vaurioituneet. Sen vuoksi ja kun A ei ollut KO:ssa vaatinut B:n tuomitsemista rangaistukseen varomattomuudesta liikenteessä, HO oli jättäen A:n rangaistusvaatimuksen tutkimatta, ettei ollut syytä muuttaa KO:n päätöstä.\n      Pyytäen valituslupaa A haki muutosta HO:n päätökseen vaatien, että häntä vastaan ajettu syyte hylättiin ja että B tuomittiin rangaistukseen varomattomuudesta liikenteessä. KO:n puheenjohtajana toimineen käräjätuomarin annettua häneltä A:n hakemuksen johdosta vaaditun selityksen, KKO myönsi A:lle valitusluvan. B vastasi muutoksenhakemukseen.\n    \n    \n      \n      KKO p. käsitteli jutun.\n      \n        Perustelut\n        A oli KO:ssa syyttäjän B:hen kohdistamasta syytteestä asianomistajana kuultuna lausunut, että \"hän piti syytettä B:hen kohdistettuna oikeana\". Koskei tästä eikä muustakaan A:n oikeudenkäynnissä esittämästä lausumasta käynyt ilmi, oliko A vaatinut B:lle rangaistusta, KO:n puheenjohtajan olisi kyselyoikeuttaan käyttäen pitänyt selvittää asia. Tämän hän oli laiminlyönyt. KKO:een hankitun selvityksen mukaan mainittua A:n lausumaa oli kuitenkin KO:ssa tulkittu siten, että A oli sillä yhtynyt syyttäjän B:hen kohdistamaan syytteeseen.\n        Esitetyn selvityksen perusteella KKO katsoi, että A oli edellä mainitulla lausumallaan tarkoittanut vaatia B:lle rangaistusta 26.12.1979 tapahtuneeksi väitetystä varomattomuudesta liikenteessä ja että KO oli antanut tästä vaatimuksesta lausunnon. HO:n päätös, jolla A:n puheena oleva vaatimus oli jätetty tutkimatta, oli johtunut siitä, ettei vaatimus ilmennyt selvästi pöytäkirjasta.\n        HO:n päätös kumottiin ja juttu palautettiin HO:een siellä lain mukaan uudelleen käsiteltäväksi.\n        \n          Ratkaisuun osallistuneet: oikeusneuvokset Salervo, Heinonen, Riihelä ja af Hällström sekä ylimääräinen oikeusneuvos Lager\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1983-11-15"
  ],
  "judgmentNumber": [
    "II152"
  ],
  "date": [
    "1983-09-08"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1983:II152"
  ],
  "year": [
    "1983"
  ],
  "description": [
    "http://data.finlex.fi/voc/kko/swe/f17dd817"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}