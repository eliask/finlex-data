{
  "@id": "sfecli:kko/1980/II122",
  "languageVersion": [
    {
      "@id": "sfecli:kko/1980/II122/fin",
      "title_fi": [
        "KKO:1980-II-122"
      ],
      "abstract_fi": [
        "\n    Tilalla suoritetun lohkomistoimituksen alkukokouksesta olisi jakolain 70 §:n 2 momentin ja 184 §:n 1 momentin säännösten mukaisesti pitänyt kuuluttamisen lisäksi tiedottaa erityisellä kutsukirjeellä Ruotsissa asuvalle tilan omistajalle, jonka osoite oli tiedossa. Kun toimitusinsinööri oli tämän laiminlyönyt eikä tilan omistaja ollut ollut toimituksessa saapuvilla, virheelliseen lopputulokseen johtanut lohkominen purettiin.\n  "
      ],
      "hasFormat": {
        "@id": "sfecli:kko/1980/II122/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli 30/6 1975 Oulun maanmittauspiirin maanmittaustoimistoon toimittamassaan hakemuksessa pyytänyt, että hänen 6/1 1975 vahvistetulla kauppakirjalla B:ltä tämän vaimon C:n suostumuksin Haukiputaan kunnassa sijaitsevasta tilasta X ostamansa, pohjoisessa Siikasaaren tiehen, idässä tilaan Y, etelässä Kiiminkijokeen ja lännessä X:n kantatilaan rajoittuva, noin 2 000 neliömetrin suuruinen määräala lohkomalla erotettaisiin itsenäiseksi tilaksi, ja samalla ilmoittanut Ruotsissa asuvan B:n osoitteen. Maanmittaustoimiston määrättyä toimitusinsinööri P:n suorittamaan sanotun maanmittaustoimituksen P oli tiedottanut toimituksen alkukokouksesta kuulutuksella Haukiputaan kunnan ilmoitustaululla. Mainitusta määräalasta oli sittemmin 23/10 1975 aloitetussa ja samana päivänä lopetetuksi julistetussa, 28/11 1975 maarekisteriin merkityssä lohkomistoimituksessa muodostettu 0,3093 hehtaarin suuruinen tila Z. Koska toimituksen aloittamisesta ei ollut ilmoitettu erityisellä kutsukirjeellä B:lle, vaikka hänen asuinpaikkansa Ruotsissa oli tiedossa, ja kun A:lle oli lohkomisessa muodostettu suurempi tila kuin kauppakirjassa oli tarkoitettu, B sekä D ja E, jotka olivat 15/7 1977 tehdyllä kauppakirjalla saaneet omistukseensa kumpikin yhden neljäsosan X:n tilasta, olivat KKO:een 23/8 1978 saapuneessa kirjoituksessa pyytäneet, että mainittu lohkomistoimitus siinä tapahtuneiden virheiden vuoksi purettaisiin maanmittauskonttorissa suoritetun tarkastuksen ja sen jälkeisten toimenpiteiden osalta.\n      Toimitusinsinööri P antoi häneltä vaaditun selityksen sekä A ja osuuspankki O Z:n tilaan vahvistettujen kiinnitysten haltijana niiltä vaaditut vastaukset.\n    \n    \n      \n      KKO p. tutki asian ja katsoi selvitetyksi, että edellä mainitussa lohkomistoimituksessa toimitusinsinööri oli menetellyt siten virheellisesti, että hän oli kuuluttamisen jälkeen aloittanut toimituksen, vaikka X:n tilan tuolloista omistajaa Ruotsissa tiedossa olleessa osoitteessa asuvaa B:tä, joka ei ollut ollut toimituksessa saapuvilla, ei ollut jakolain 70 §:n 2 momentin ja 184 §:n 1 momentin mukaisesti kutsuttu erityisellä kutsukirjeellä toimitukseen, ja että toimituksessa oli muodostettu A:lle 0,3093 hehtaarin suuruinen tila Z mainitusta X:n tilasta, vaikka A oli 6/1 1975 vahvistetulla kauppakirjalla ostanut B:ltä X:n tilasta vain noin 2 000 neliömetrin suuruisen määräalan, jonka rajat oli kauppakirjassa määrätty tarkasti vain pohjois-, itä- ja eteläosassa, muttei läntisessä osassa.\n      Tämän vuoksi ja koska toimitusinsinöörin virheellinen menettely oli vaikuttanut toimituksen lopputulokseen, KKO harkitsi lailliseksi oikeudenkäymiskaaren 31 luvun 7 §:n 1 momentin 1 kohdan ja 16 §:n nojalla purkaa ja poistaa puheena olevan 28/11 1975 maarekisteriin merkityn lohkomisilmoituksen maanmittauskonttorissa suoritetun tarkastuksen ja sen jälkeisten toimenpiteiden osalta. Oulun läänin maanmittauskonttorin, jolle toimitettiin tässä asiassa kertyneet kirjat, tuli ottaa toimitus uudelleen tarkastettavakseen ja menetellä asiassa lain mukaan.\n      \n        Ratkaisuun osallistuneet: presidentti Olsson, oikeusneuvokset Ailio, Surakka ja Hiltunen sekä ylimääräinen oikeusneuvos Winqvist\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1980-11-21"
  ],
  "judgmentNumber": [
    "II122"
  ],
  "date": [
    "1980-08-14"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1980:II122"
  ],
  "year": [
    "1980"
  ],
  "description": [
    "http://data.finlex.fi/voc/kko/swe/d48c8fcd",
    "http://data.finlex.fi/voc/kko/swe/3b2f66b7",
    "http://data.finlex.fi/voc/kko/fin/c11784ad"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}