{
  "@id": "sfecli:kko/1984/II101",
  "languageVersion": [
    {
      "@id": "sfecli:kko/1984/II101/fin",
      "title_fi": [
        "KKO:1984-II-101"
      ],
      "abstract_fi": [
        "\n    A ja B olivat ostaneet C:ltä tilan. Kauppahinta oli kuitattu kokonaisuudessaan maksetuksi myyjien elinkautista eläkettä vastaan. A oli yksin antanut ylläpidon C:lle. Kun A ja B olivat sitoutuneet saman eläkkeen antamiseen, he olivat siten yhteisvastuullisesti vastuussa C:n eläkkeestä. C ei olosuhteet huomioon ottaen ollut velvollinen hyväksymään B:n tarjousta ylläpidosta muualla kuin kotitilallaan. B velvoitettiin korvaamaan A:lle puolet tämän C:lle antaman ylläpidon arvosta.\n  "
      ],
      "hasFormat": {
        "@id": "sfecli:kko/1984/II101/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Maanviljelijä A:n betonimies B:tä vastaan ajamasta kanteesta Joensuun RO p. 16.6.1981 oli lausunut selvitetyksi, että A ja B:n äiti E, alaikäisen poikansa B:n lakimääräisenä holhoojana, olivat 7.7.1963 tehdyllä kaupanvahvistajan vahvistamalla kauppakirjalla ostaneet A:n vanhemmilta ja B:n isovanhemmilta C:ltä ja D:ltä puoliksi kumpikin Takkulan tilan RN:o 7:7, Tuupovaaran kunnan Kinnasniemen kylässä, ja määräalan Onttolan tilasta RN:o 2:2, samassa Kinnasniemen kylässä, 15.000 markan kauppahinnasta, joka oli kuitattu kokonaan maksetuksi myyjien elinkautista eläkettä vastaan. Asianosaiset A ja B olivat 19.9.1974 tehdyllä jakosopimuksella sopineet mainittujen Takkulan tilan ja Onttolan tilasta olevan määräalan jakamisesta ja jakosopimuksen 6) kohdan mukaan C sai kiinnittää eläkeoikeutensa muodostettaviin tiloihin siten, että puolet eläkeoikeudesta kohdistui A:lle muodostettaviin tiloihin ja toinen puoli B:lle muodostettaviin tiloihin. Ilomantsin tuomiokunnan tuomari oli 25.11.1975 vahvistanut kiinnityksen C:n eläke-etuuden pysyväisyydestä siten, että puolet mainitusta eläkeoikeudesta kohdistui jakosopimuksen perusteella A:lle muodostettuun Pajamäen tilaan RN:o 2:6, Tuupovaaran kunnan Kinnasniemen kylässä, ja toinen puoli B:lle muodostettuun Puromäen tilaan RN:o 2:7, samassa Kinnasniemen kylässä. Asianosaiset A ja B olivat 8.2.1974 tehdyllä sopimuksella sopineet, että A vastasi yksin C:lle määrätystä eläkkeestä viisi vuotta sopimuksen tekopäivästä lukien, minkä sopimuksen mukaisen eläkkeen A oli antanut C:lle omassa taloudessaan.\n      Sen vuoksi ja koska edellä mainitun sopimusajan jälkeen A ja B kumpikin olivat yhtä suuressa määrin ja siis yhteisvastuullisesti vastuussa C:lle maksettavasta eläkkeen määrästä ja kun esitetyn selvityksen mukaan A oli yksin mainitun sopimusajan jälkeen antanut C:lle omassa taloudessaan täysylöspidon, jonka arvoksi oli katsottava 1.300 markkaa kuukaudessa, niin RO oli velvoittanut B:n heti, asianmukaisen maksutodistuksen saadessaan, suorittamaan A:lle korvaukseksi hänen B:n puolesta C:lle suoritetuista eläke-eduista 8.2.1979 ja 8.3.1981 väliseltä 25 kuukauden ajalta, 650 markkaan mukaan kuukaudelta, 16.250 markkaa 5 prosentin korkoineen haasteen tiedoksiantopäivästä 13.4.1981 lukien sekä korvaamaan A:n oikeudenkäyntikulut 2.200 markalla.\n      Asianosaiset olivat puolin ja toisin hakeneet Itä-Suomen HO:ssa muutosta RO:n päätökseen. A oli valituksessaan pyytänyt, että B:n hänelle suoritettava määrä korotettaisiin RO:ssa vaadituksi 30.000 markaksi, koska hänen C:lle p.o. ajalta antamien eläke-etujen arvona oli pidettävä 2.400 markkaa kuukaudessa ja B oli velvollinen suorittamaan sanottujen eläke-etujen yhteismäärästä puolet A:lle. Lisäksi A oli pyytänyt, että HO:lle valaehtoisen kirjallisen lausunnon eläkkeen suorituksesta A:n ilmoittamalla tavalla antanutta C:tä kuultaisiin jutussa todistajana joko HO:ssa tai RO:ssa.\n      B oli valituksessaan lausunut, että oli tarjonnut jo 12.2.1979 päivätyssä kirjeessä C:lle mahdollisuutta muuttaa Tuupovaarasta hänen luokseen Joensuuhun, jossa C olisi saanut käyttöönsä kalustetun huoneen lämpöineen sekä ruuan joko puoleksi vuodeksi kerrallaan tai sopimuksen mukaan. Mikäli C ei olisi halunnut muuttaa Tuupovaarasta Joensuuhun, C:llä olisi B:n tarjouksen mukaan ollut mahdollisuus saada eläke B:n äidin E:n luona Tuupovaarassa. Kun C oli kieltänyt ottamasta vastaan B:n tarjoamaa etuutta ja kun kiinteistökauppaa tehtäessä ei ollut sovittu A:n ja B:n vastaavan eläkkeestä yhteisvastuullisesti A:lla ei ollut oikeutta kohdistaa takautumisvaatimusta suorittamakseen väittämistään eläke-etuuksista B:tä vastaan. Sitä paitsi A ei ollut edes näyttänyt antaneensa C:lle, jolla itsellään oli huomattavasti omaisuutta, eläke-etuuksia tai C:n siirtäneen oikeuttaan saada eläkettä B:ltä A:lle. Vaikka katsottaisiinkin A:n antaneen C:lle eläke-etuuksia, B:n suoritettavaksi tuomittu määrä oli kohtuuttoman suuri. Sen vuoksi B oli pyytänyt kanteen hylkäämistä ja toistanut jo RO:ssa A:han kohdistamansa vaatimuksen oikeudenkäyntikulujensa korvaamisesta.\n      Asianosaiset olivat vastanneet toistensa muutoksenhakemuksiin.\n      HO t. 15.9.1983 oli hylännyt A:n kerrotun pyynnön C:n kuulustuttamisesta todistajana aiheettomana ja jättänyt asian RO:n päätöksen varaan.\n    \n    \n      KORKEIN OIKEUS\n      B pyysi valituslupaa ja haki muutosta HO:n tuomioon. Valituksessaan hän vaati A:n kanteen hylkäämistä kokonaisuudessaan ja A:n velvoittamista korvaamaan hänen oikeudenkäyntikulunsa asiassa. Lupa myönnettiin A antoi häneltä pyydetyn vastauksen ja vaati korvausta kuluistaan KKO:ssa.\n      KKO t. tutki jutun ja lausui perusteluinaan:\n      B ja A ovat ostaessaan yhteisesti ko. kiinteistön ja määräalan sitoutuneet yhteisesti saman eläkkeen antamiseen. Näin ollen he vastaavat C:tä kohtaan omasta ja toistensa puolesta eläkkeen suorittamisesta. Tähän vastuuseen ei vaikuta, että asianosaiset ovat tilojen jakosopimuksessa 19.9.1974 sopineet eläkkeen kiinnitysvastuun jakamisesta keskenään.\n      B on lisäksi esittänyt, että C olisi menettänyt oikeutensa saada eläkesuorituksia B:ltä, koska hän oli kieltäytynyt ottamasta vastaan B:n tarjoamia eläkesuorituksia, joko tämän kodissa Joensuussa tai tyttärensä E:n luona Tuupovaarassa. Tältä osin KKO toteaa, ettei 7.7.1963 tehdyn kauppakirjan eläkelauseke sisällä määräystä siitä, miten ja missä eläke-edut on annettava. C on syntynyt 1904 ja vuodesta 1939 asunut siinä talossa, missä hän nyt asuu tyttärensä A:n taloudessa. Näissä olosuhteissa B ei ole vapautunut eläkevastuusta sen johdosta, että C on kieltäytynyt ottamasta vastaan muualla tarjottua eläkettä.\n      Eläkkeen kohtuullinen arvo on 1.300 markkaa kuukaudessa, mistä B vastaa puolesta määrästä.\n      Mainituilla perusteilla KKO katsoi, ettei ollut syytä muuttaa HO:n tuomion lopputulosta, ja velvoitti B:n suorittamaan A:lle korvaukseksi hänellä vastauksen antamisesta KKO:ssa olleista kuluista 900 markkaa.\n      \n        Ratkaisuun osallistuneet: oikeusneuvokset Leivonen, Heinonen, Portin ja Hiltunen sekä ylimääräinen oikeusneuvos Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II101"
  ],
  "description": [
    "http://data.finlex.fi/voc/kko/fin/60fe98df"
  ],
  "judgmentNumber": [
    "II101"
  ],
  "date": [
    "1984-03-01"
  ],
  "issued": [
    "1984-05-31"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}