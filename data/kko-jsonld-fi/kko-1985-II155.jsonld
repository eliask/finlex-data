{
  "@id": "sfecli:kko/1985/II155",
  "languageVersion": [
    {
      "@id": "sfecli:kko/1985/II155/fin",
      "title_fi": [
        "KKO:1985-II-155"
      ],
      "abstract_fi": [
        "\n    Tunnusmerkki Koti-Idea ei ollut sekoitettavissa tavaramerkkiin IKEA eikä toiminimiin, joiden olennaisena osana IKEA oli.\n  "
      ],
      "hasFormat": {
        "@id": "sfecli:kko/1985/II155/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Vantaan kihlakunnanoikeudessa\n        IKEA-ryhmään kuuluvia yrityksiä toimii IKEA-tunnuksella huonekalualalla lukuisissa maissa. Pohjoismaissa goodwillarvon haltijana on lähinnä IKEA Svenska Aktiebolag ja muun muassa sen toiminnan johdosta sana IKEA on Suomessa vakiinnutettu tavaratunnuksena. Toiminimenhaltijana Suomessa on vuodesta 1967 lähtien nykyiseltä toiminimeltään oleva Ikea Suomi Oy. Inter-Ikea AG on Suomessa rekisteröinyt tavaramerkkinä sanan IKEA 6.3.1969 tehdystä hakemuksesta n:olla 57 838 huonekalujen ja sisustusesineiden suunnittelua ja valmistusta sekä ostoa ja myyntiä varten tavaraluokassa 20, 14.10.1976 tehdystä hakemuksesta n:olla 76 122 kaikkia tavaraluokkiin 11, 24 sekä 27 kuuluvia tavaroita varten sekä 28.11.1978 tehdystä hakemuksesta n:olla 80 578 kaikkia tavaraluokkaan 21 kuuluvia tavaroita varten.\n        Suomen Koti-Idea Oy oli ryhtynyt perustamaan kalustetavarataloa ja siinä yhteydessä käyttämään tavaroiden ja toiminnan tunnuksena sanoja IDEA ja KOTI-IDEA. IDEA-sanan käyttäminen sanotuin tavoin tunnuksena joko yksinään tai yhdyssanassa KOTI-IDEA oli omiaan aiheuttamaan sekaannusta tunnuksen IKEA kanssa ja loukkasi niin ollen kantajien yksinoikeutta. Kantajat IKEA Svenska Aktiebolag, Ikea Suomi Oy ja Inter-Ikea AG ovat näillä perusteilla tavaramerkkilain säännösten nojalla vaatineet 1) vahvistettavaksi, ettei Suomen Koti-Idea Oy:llä ole oikeutta käyttää sanoja IDEA ja KOTI-IDEA kalustetavaratalon tunnuksena, 2) vastaajan kieltämistä käyttämästä sanoja IDEA ja KOTI-IDEA kalustetavaratalon tunnuksena. Lisäksi kantajat ovat vaatineet korvausta oikeudenkäyntikuluistaan.\n      \n      \n        Vastine\n        Suomen Koti-Idea Oy ei ole vastustanut kannetta siltä osin kuin siinä oli ollut kysymys sanan IDEA käyttämisestä yksinään. Muilta osin vastaaja on kiistänyt kanteen ja vaatinut sen hylkäämistä ja oikeudenkäyntikulujensa korvaamista. Yhtiö on katsonut tavaramerkkilain 3 §:n 1 momentin nojalla olevansa oikeutettu käyttämään toiminimeään tai sen olennaista osaa tavaroittensa tunnusmerkkinä. Yhtiö on ilmoittanut luopuvansa IDEA-sanan käytöstä tunnusmerkkinä mutta katsonut, ettei tuo sana eikä KOTI-IDEA ole sekoitettavissa kantajien toiminimiin ja tavaramerkkeihin.\n      \n      \n        Kihlakunnanoikeuden päätös 12.7.1983\n        Kihlakunnanoikeus on todennut oikeudelle jätetystä selvityksestä, että Suomen Koti-Idea Oy:n esitteessä on ilmoitettu nimellä IDEA KALUSTETAVARATALO avattavasta myymälästä. Esitettä oli selvitetty painetun 300 kappaletta ja jaetun 200 kappaletta tavarantoimittajille ja muille yhtiön sidosryhmille kuin asiakkaille. Sanomalehti-ilmoituksissa 15.4. ja 3.6.1983 oli käytetty vastaajayhtiön rekisteröidyn toiminimen ohella tunnusmerkkiä KOTI-IDEA KALUSTETAVARATALO. Vantaalla sijaitsevassa tavaratalossa vastaaja oli käyttänyt ulkomainosta, jossa oli ollut tunnus KOTI-IDEA KALUSTETAVARATALO. Tavaratalon ainoana ulkomainoksena olivat nyttemmin vain pysyvät markiisit, joissa oli tuo tunnus. Takuutodistuksessa vastaaja oli käyttänyt samaa tunnusta.\n        Tavaramerkkilain 3 §:n mukaan jokainen saa elinkeinotoiminnassa käyttää toiminimeään tai sen olennaista osaa tavaroittensa tunnusmerkkinä, jollei niiden käyttö ole omiaan aiheuttamaan sekaannusvaaraa toiselle jo suojattuun tavaramerkkiin tai sellaiseen nimeen tai toiminimeen verraten, jota toinen jo oikeutetusti käyttää elinkeinotoiminnassaan.\n        IKEA-tunnuksella ei äänneasunsa puolesta ollut suomenkielessä vakiintunutta merkitystä tai sisältöä. Sitä vastoin idea-sanaan liittyi suomenkielessä itsenäinen merkitys ja sanan käytöstä syntyi sinänsä vakiintunut mielleyhtymä, joka viittasi aatteeseen tai ajatukseen. Koti-sanan käyttö yhdessä idea-sanan kanssa lisäsi tämän sanaparin erotettavuutta IKEA-tunnukseen nähden.\n        Kantajat eivät olleet avanneet Suomessa huonekalutavarataloja IKEA-tunnusta käyttäen, eikä tuo tunnus ollut kuluttajapiireissä rekisteröinneistä huolimatta Suomessa yleisesti tunnettu. Muun ohessa tähän nähden IDEA- tai KOTI-IDEA -tunnuksen käyttäminen ei viitannut kantajien tunnusmerkkeihin tavalla, joka olisi ollut omiaan yleisön keskuudessa aikaansaamaan vaikutelman, että liikkeeseen laskettu tavara olisi lähtöisin kantajilta tai että nämä olisivat suostuneet tunnusmerkkiensä käyttämiseen. Myöskään IDEA- tai KOTI-IDEA -tunnuksen käyttäminen ei vähentänyt IKEA -tunnuksen mainetta tai arvoa.\n        Vastaajan toiminimen Suomen Koti-Idea Oy:n 9.9.1982 tapahtuneen rekisteröinnin edellytyksenä oli toiminimilain 10 §:n mukaisesti ollut, ettei tuossa toiminimessä ollut mitään sellaista, mikä olisi ollut sekoitettavissa toisen suojatun tominimen, toissijaisen tunnuksen tai tavaramerkin kanssa.\n        Kihlakunnanoikeus on sen vuoksi katsonut, ettei Suomen Koti-Idea Oy:n ollut näytetty loukanneen kantajille IKEA-tavaramerkin haltijoina tavaramerkkilain mukaan kuuluvaa oikeutta, ja hylänneet kanteen velvoittaen kantajat yhteisvastuullisesti korvaamaan vastaajan oikeudenkäyntikulut 6.000 markalla.\n      \n      \n        Vaatimukset hovioikeudessa\n        IKEA Svenska Aktiebolag, Ikea Suomi Oy ja Inter-Ikea AG saattoivat jutun hovioikeuden tutkittavaksi. muutoksenhakemuksessaan ne ovat kannevaatimustensa lisäksi todenneet, ettei kihlakunnanoikeus ollut antanut lausuntoa IDEA-sanan käyttämisestä yksinään, vaikkei vastaaja ollut tuota vaatimusta kihlakunnanoikeudessa vastustanut, sekä vaatineet oikeudenkäyntikulujensa korvaamista. Suomen Koti-Idea Oy on vastineessaan vahvistanut oikeaksi ilmoituksen, ettei yhtiö ollut vastustanut kannetta siltä osin kuin siinä oli kysymys IDEA-sanan käyttämisestä yksinään, koska sillä ei ollut enää tarkoitusta toteuttaa sille sinänsä kuuluvaa oikeutta käyttää toiminimensä olennaista osaa, IDEA-sanaa, yksin tunnusmerkkinä. Vastaajayhtiö on vaatinut kihlakunnanoikeuden päätöksen pysyttämistä voimassa ja korvausta oikeudenkäyntikuluistaan.\n      \n      \n        Helsingin hovioikeuden tuomio 26.9.1984\n        Hovioikeus on tuomiossaan lausunut seuraavan: Harkittaessa, oliko IDEA-sanan käyttö kaupallisena tunnusmerkkinä omiaan aiheuttamaan sekaannusvaaraa suojattuun IKEA-tavaramerkkiin niiden tarkoittaessa samankaltaisia tavaralajeja on puheena olevien kirjainyhdistelmien samannäköisyyden kuin myös niiden soinnun yhtäläisyyden johdosta pidettävä todennäköisenä, että ne kuluttajapiireissä, varsinkin silloin kun nuo tunnusmerkit eivät esiinny vierekkäin, ovat toisiinsa sekoitettavissa. Yhdistettynä sanaan Koti sana Idea säilyttää yhdistelmän runko-osana hallitsevan asemansa. Suomen Koti-Idea Oy on siten käyttäessään kihlakunnanoikeuden päätöksessä selostetulla tavalla elinkeinotoiminnassaan sanoja IDEA ja KOTI-IDEA, vaikkakin kyseiset sanat muodostavat olennaisen osan tuon yhtiön toiminimestä, katsottava loukanneen IKEA Svenska Aktiebolagille, Ikea Suomi Oy:lle ja Inter-Ikea AG:lle tavaramerkkilain mukaan kuuluvaa oikeutta ja loukkauksellaan aiheuttanut niille haittaa.\n        Hovioikeus on kumonnut kihlakunnanoikeuden päätöksen ja vahvistanut, ettei Suomen Koti-Idea Oy:llä ole oikeutta käyttää sanoja IDEA tai KOTI-IDEA kalustetavaratalonsa kaupallisina tunnusmerkkeinä, ja kieltänyt Suomen Koti-Idea Oy:tä jatkamasta oikeudenvastaista menettelyään. Hovioikeus on myös vapauttanut IKEA Svenska Aktiebolagin, Ikea Suomi Oy:n ja Inter-Ikea AG:n velvollisuudesta suorittaa Suomen Koti-Idea Oy:lle korvausta oikeudenkäyntikuluistaan ja samalla määrännyt, että asianosaiset asian laatuun nähden saivat itse kärsiä oikeudenkäyntikulunsa vahinkonaan.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMET\n      Suomen Koti-Idea Oy on vaatinut hovioikeuden tuomion kumoamista siltä osin kuin siinä on ollut kysymys sanan KOTI-IDEA käyttämisestä tunnusmerkkinä sekä vaatinut korvausta oikeudenkäyntikuluistaan. Valituslupa on myönnetty 27.3.1985. IKEA Svenska Aktiebolag, Ikea Suomi Oy ja Inter-Ikea AG ovat yhteisesti antaneet niiltä pyydetyn vastauksen. Korkein oikeus on pyytänyt patentti- ja rekisterihallitukselta lausunnon tunnusmerkin KOTI-IDEA sekoitettavuudesta kantajien toiminimiin sekä tavaramerkkiin IKEA. Patentti- ja rekisterihallitus on antanut lausunnon, jonka mukaan sana KOTI-IDEA ei tunnusmerkkinä ole sekoitettavissa kantajayhtiöiden toiminimiin ja tavaramerkkiin. Asianosaiset ovat käyttäneet niille varattua tilaisuutta esittää käsityksensä lausunnon johdosta.\n    \n    \n      KORKEIMMAN OIKEUDEN RATKAISU\n      \n        Perustelut\n        Hovioikeuden tuomioon ei ole haettu muutosta siltä osin kuin on ollut kysymyksessä sanan IDEA käyttämisestä yksinään.\n        Sanan KOTI-IDEA osalta Korkein oikeus toteaa, että kantajilla on sekä Ikea Suomen Oy:n toiminimen että Inter-Ikea AG tavaramerkkien rekisteröimisen perusteella yksinoikeus käyttää sanaa IKEA tunnuksena muun muassa huonekaluja varten. Sitä vastoin selvitystä ei ole esitetty siitä, että IKEA olisi tavaratunnuksena vakiinnutettu Suomessa.\n        Sanan KOTI-IDEA jälkimmäinen itsenäinen osa IDEA eroaa sanasta IKEA ulkonäön ja äänneasun osalta ainoastaan siten, että K-kirjaimen tilalla on D-kirjain. Sana IKEA ei merkitse mitään. Sanalla IDEA on sellaisenaan tai pienin muutoksin suomeksi ja ruotsiksi sekä muilla täällä yleisesti tunnetuilla kielillä merkitys \"aate\", \"ajatus\". IDEA-sanalla on niin ollen heikohko erottamiskyky kaupallisena tunnuksena. Ottaen huomioon merkityssisällön ja erottamiskyvyn tason IDEA yhdyssanan KOTI-IDEA osana eroaa siinä määrin sanasta IKEA, ettei se loukkaa kantajien yksinoikeutta.\n      \n      \n        Tuomiolauselma\n        Sanan IDEA käyttämisen osalta hovioikeuden tuomio jää lainvoiman saaneena noudatettavaksi.\n        Tunnusmerkin KOTI-IDEA osalta hovioikeuden tuomio kumotaan ja juttu jää kihlakunnanoikeuden päätöksen lopputuloksen varaan.\n        IKEA Svenska Aktiebolag, Ikea Suomi Oy ja Inter-Ikea AG velvoitetaan yhteisvastuullisesti korvaamaan Suomen Koti-Idea Oy:n oikeudenkäyntikulut Korkeimmassa oikeudessa 4.800 markalla.\n      \n      \n        Eri mieltä olevan jäsenen lausunto\n        Oikeusneuvos Lindholm: Hovioikeuden tuomioon ei ole haettu muutosta siltä osin kuin on ollut kysymys sanan IDEA käyttämisestä yksinään. Hovioikeuden tuomio jää sen vuoksi tältä osalta lainvoiman saaneena noudatettavaksi. Muilta osin kumoan hovioikeuden tuomion ja jätän jutun vastaavilta osiltaan kihlakunnanoikeuden päätöksen varaan. Suomen Koti-Idea Oy:lle Korkeimmassa oikeudessa aiheutuneiden oikeudenkäyntikulujen korvaamisesta olen samaa mieltä kuin enemmistö.\n        \n          Ratkaisuun osallistuneet: presidentti Olsson, oikeusneuvokset Portin, Mörä ja af Hällström\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-10-14"
  ],
  "judgmentNumber": [
    "II155"
  ],
  "date": [
    "1985-06-06"
  ],
  "subject": [
    "http://data.finlex.fi/common/Rikosasia"
  ],
  "referenceToLegislation": [
    "http://data.finlex.fi/eli/sd/1956/594"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II155"
  ],
  "year": [
    "1985"
  ],
  "description": [
    "http://data.finlex.fi/voc/kko/swe/ea2a99b6",
    "http://data.finlex.fi/voc/kko/fin/720b3e8a",
    "http://data.finlex.fi/voc/kko/swe/a26fe178"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}