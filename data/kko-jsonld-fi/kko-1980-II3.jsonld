{
  "@id": "sfecli:kko/1980/II3",
  "languageVersion": [
    {
      "@id": "sfecli:kko/1980/II3/fin",
      "title_fi": [
        "KKO:1980-II-3"
      ],
      "abstract_fi": [
        "\n    A oli suunnitellut koru- ja solkimalleja eräälle yhtiölle. Yhtiön jouduttua konkurssiin oli konkurssipesästä myyty korujen ja solkien valmistamisessa tarvittavat muotit B:lle, joka näitä käyttäen oli A:n kielloista huolimatta valmistanut koruja ja solkia. Koruja pidettiin tekijänoikeudesta kirjallisiin ja taiteellisiin teoksiin annetun lain tarkoittamina teoksina, mutta solkia sitä vastoin ei. Kyseistä kauppaa ei pidetty sanotun lain 28 §:n tarkoittamana liikkeen tai sen osan luovutuksena. B tuomittiin rangaistukseen tekijänoikeuden loukkaamisesta korujen osalta ja velvoitettiin suorittamaan A:lle kohtuullinen hyvitys sekä korvaus kärsimyksestä ja muusta haitasta ja menetyksestä.\n  "
      ],
      "hasFormat": {
        "@id": "sfecli:kko/1980/II3/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A asianomistaja ja virallinen syyttäjä olivat Tampereen RO:ssa lausuneet, että B oli vuoden 1974 aikana ostanut erään kommandiittiyhtiön konkurssipesästä A:n suunnittelemia ja hänen tekijännimellään varustettuja muotteja ja niillä ryhtynyt Tampereella toimivassa avoimessa yhtiössä C:ssä valmistamaan solkia sekä sormuksia, riipuksia ja rannekkeita, vaikka A tekijänoikeuteensa vedoten oli kieltänyt valmistuksen. B oli näin ainakin 18/10 1976 asti jatkuvasti valmistanut ja myynyt noita solkia ja koruja. Hän oli myös yhdistänyt A:n solki- ja korumalleja ja myydessään tämän suunnittelemia tuotteita jättänyt pois tekijää osoittavan merkinnän ja merkinnyt tekijäksi sanotun avoimen yhtiön. Sen vuoksi A ja virallinen syyttäjä olivat vaatineet B:n tuomitsemista rangaistukseen tekijänoikeudesta kirjallisiin ja taiteellisiin teoksiin annetun lain säännösten rikkomisesta.\n      A oli lisäksi vaatinut B:n tuomitsemista rangaistukseen myös siitä, että hän oli muuttanut A:n solkia ja koruja hänen taiteellista arvoaan loukkaavalla tavalla, sekä B:n velvoittamista suorittamaan hänelle kohtuullisena hyvityksenä solki- ja korumallien käytöstä 177 664 markkaa ja korvaukseksi kärsimyksestä ja muusta menetyksestä ja haitasta yhteensä 40 000 markkaa sekä oikeudenkäyntikuluista 7 000 markkaa. Edelleen A oli vaatinut, että B:n hallussa olevat solkien ja korujen muotit sekä soljet ja korut määrättäisiin hävitettäviksi ja että, koska B kerrotulla menettelyllään oli elinkeinotoiminnassa kilpailutarkoituksessa ryhtynyt tekoon, joka oli hyvän tavan vastainen, oikeuden päätös määrättäisiin B:n kustannuksella julkaistavaksi paikkakunnalla laajimmin leviävässä päivälehdessä.\n      Kuultuaan B:tä virallisen syyttäjän ja A:n vaatimuksista RO p. 14/10 1977 oli katsonut selvitetyksi, että A oli 1/10 1970 tehnyt edellä tarkoitetun kommandiittiyhtiön kanssa sopimuksen suunnittelemiensa korutuotteiden valmistuksesta ja myynnistä. Sopimuksen mukaan A oli saava korvausta tekijänoikeutensa luovuttamisesta 2 prosenttia valmistettujen korujen myynnistä. Kommandiittiyhtiö oli keväällä 1974 asetettu konkurssiin ja konkurssipesä oli ryhtynyt myymään yhtiön omaisuutta, johon myös A:n suunnittelemat koru- ja solkimallit olivat kuuluneet. Vastaaja B, joka erään toisen henkilön kanssa omisti Tampereella toimivan avoimen yhtiön C:n, oli yhtiön käyttöön ostanut konkurssipesästä muun ohessa 8/5 ja 6/9 1974 välisenä aikana A:n muotoilemien mallien mukaan valmistettuja kumimuotteja ja puolivalmisteita. B oli sitten yhtiössään valmistanut ostamillaan muoteilla valettuja tuotteita syksyyn 1976 saakka.\n      Koska A:n tekijänoikeus oli siirtynyt kommandiittiyhtiölle ja kun tekijänoikeudesta kirjallisiin ja taiteellisiin teoksiin 8/7 1961 annetun lain 28 §:n mukaan liike voi luovuttaa sille kuuluvan tekijänoikeuden yhdessä liikkeen tai sen osan kanssa, jollaiseksi luovutukseksi konkurssipesän toimesta tapahtunut liikkeen omaisuuden myynti RO:n käsityksen mukaan oli katsottava, eikä B sanotun lainkohdan mukaan ollut vastuussa A:lle maksettavista korvauksista, RO oli hylännyt syytteen sekä korvausvaatimukset perusteettomina.\n      Turun HO, jonka tutkittavaksi virallinen syyttäjä ja A olivat saattaneet jutun, p. 30/5 1978 oli katsonut selvitetyksi, että A oli tehnyt kommandiittiyhtiön kanssa RO:n päätöksessä mainitun sopimuksen ja että hän oli saanut yhtiöltä vastikkeena kuukausipalkkaa ja provisiota sekä että B oli kommandiittiyhtiön jouduttua konkurssiin menetellyt RO:n päätöksessä kerrotuin tavoin.\n      Edelleen HO oli katsonut, että kysymyksessä olevat A:n suunnittelemat korut eli sormukset, riipukset ja rannekkeet muotoilultaan ja sommittelultaan edustivat sellaista taiteellista omaperäisyyttä, että niitä oli pidettävä tekijänoikeudesta kirjallisiin ja taiteellisiin teoksiin annetun lain 1 §:n 1 momentissa tarkoitettuina taidekäsityön tuotteina, joihin A:lla oli tekijänoikeus. Sen sijaan A:lla ei ollut tekijänoikeutta kysymyksessä oleviin solkiin, koska ne oli muotoiltu ensi sijassa niiden käyttötarkoitusta varten eikä niitä yleisiä koristeaiheita sisältävien koristeosiensa perusteella voitu pitää omaperäisinä taiteellisina teoksina.\n      A:n luovutettua kommandiittiyhtiölle oikeuden valmistaa ja myydä hänen luomiaan koruja yhtiöllä oli edellä mainitun lain 28 §:n mukaan ollut oikeus luovuttaa tuo oikeus toiselle vain liikkeen tai sen toiminnallisen osan kanssa. Ostamalla yhtiön konkurssipesästä A:n luomien korujen muotteja ja puolivalmisteita B ei sen tähden ollut voinut saada A:n yhtiölle luovuttamaa tekijänoikeutta.\n      B:n oli näytetty vuosina 1975 ja 1976 ainakin 18/10 1976 saakka vastoin A:n kieltoa valmistaneen ja myyneen sekä A:n luomia koruja että niiden mukaelmia ja tällöin myös jättäneen korujen tekijän ilmoittamatta sillä tavoin kuin hyvä tapa olisi vaatinut.\n      Sen sijaan oli jäänyt näyttämättä, että B olisi mainitussa toiminnassaan muuttanut A:n luomia koruja A:n taiteellista arvoa tai omalaatuisuutta loukkaavalla tavalla.\n      Kerrotusta korumallien käytöstä vuosina 1975 ja 1976 A ei ollut saanut hyvitystä. Kohtuulliseksi hyvitykseksi oli HO katsonut 10 000 markkaa. A:lle oli lisäksi suoritettava korvaus myös kärsimyksestä ja muusta haitasta ja menetyksestä.\n      Tämän vuoksi HO oli tekijänoikeudesta kirjallisiin ja taiteellisiin teoksiin annetun lain 1 §:n 1 momentin, 2 §:n 1 momentin, 3 §:n 1 momentin ja 56 §:n 1 momentin nojalla tuominnut B:n tekijänoikeuden suojaksi annettujen säännösten rikkomisesta 30:een 20 markan määräiseen päiväsakkoon eli maksamaan sakkoa 600 markkaa sekä sanotun lain 57 §:n 1 ja 2 momentin nojalla velvoittanut A:lle kohtuullisena hyvityksenä hänen korumalliensa käyttämisestä 20 000 markkaa sekä korvaukseksi kärsimyksestä ja muusta haitasta ja menetyksestä 5 000 markkaa. B:n hallussa mahdollisesti olevat A:n suunnittelemat korut eli sormukset, riipukset ja rannekkeet ja niiden muotit oli edellä mainitun lain 58 §:n 1 momentin nojalla määrätty otettavaksi takavarikkoon ja päätöksen saatua lainvoiman hävitettäviksi. Lisäksi B oli velvoitettu suorittamaan A:lle korvaukseksi oikeudenkäyntikuluista 1 500 markkaa.\n      Koskei B:tä tuomittu rangaistukseen vilpillisen kilpailun ehkäisemiseksi 30/1 1930 annetun lain nojalla eikä heitä tuon lain nojalla kielletty jatkamasta tekojaan, HO:n päätöstä ei määrätty julkaistavaksi sanomalehdessä.\n      A ja B pyysivät oikeudenkäymiskaaren 20 luvun 3 §:n 1 kohdan nojalla lupaa hakea muutosta HO:n päätökseen ja lupahakemuksiinsa sisällyttivät muutoksenhakuhakemuksensa. Asianosaiset vastasivat toistensa hakemuksiin, minkä lisäksi A toimitti KKO:een vielä erään kirjoituksen.\n    \n    \n      KORKEIN OIKEUS\n      KKO p. myönsi muutoksenhakuluvan ja käsitteli jutun. Lausunnon antaminen A:n vaatimuksesta, että tuomioistuimen päätös määrättäisiin julkaistavaksi sanomalehdessä, raukesi, koska tällaisen määräyksen antaminen sopimattomasta menettelystä elinkeinotoiminnassa 22/12 1978 annetun, 1/1 1979 voimaan tulleen lain mukaan, jolla puheena olevan vaatimuksen perusteena ollut vilpillisen kilpailun ehkäisemiseksi annettu laki oli kumottu, ei kuulunut yleisen tuomioistuimen toimivaltaan. Muutoin KKO tutki jutun ja katsoi, ettei ollut syytä muuttaa HO:n päätöstä.\n      \n        Ratkaisuun osallistuneet: oikeusneuvokset Leivonen, Saarni-Rytkölä, Portin ja Lindholm sekä ylimääräinen oikeusneuvos Tulenheimo-Takki\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1980:II3"
  ],
  "description": [
    "http://data.finlex.fi/voc/kko/swe/654fc081",
    "http://data.finlex.fi/voc/kko/fin/4afd4e2f"
  ],
  "judgmentNumber": [
    "II3"
  ],
  "date": [
    "1979-05-25"
  ],
  "issued": [
    "1980-01-15"
  ],
  "creator": [
    "http://data.finlex.fi/common/KKO"
  ],
  "year": [
    "1980"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}