{
  "@id": "sfecli:kko/1984/II18",
  "languageVersion": [
    {
      "@id": "sfecli:kko/1984/II18/fin",
      "title_fi": [
        "KKO:1984-II-18"
      ],
      "abstract_fi": [
        "\n    Työntekijä oli työtapaturmassa saamansa ruumiinvamman johdosta valvonut työnantajansa konkurssissa korvausta pysyvästä viasta ja haitasta sekä kivusta ja särystä. Sanottuja työnantajan työsuojeluvelvoitteen laiminlyömiseen perustuvia vahingonkorvaussaatavia pidettiin EOA 4 §:n 1 mom:ssa tarkoitettuina työsuhteesta johtuvina saatavina.\n    Työtapaturma oli sattunut v. 1978, ja työnantaja oli asetettu konkurssiin v. 1981. Saatavien katsottiin kohdistuneen EOA 4 §:n 1 mom:n mukaisesti vuosiin 1980 ja 1981, kun niiden suuruus ei ollut selvinnyt ainakaan ennen v. 1980.\n  "
      ],
      "hasFormat": {
        "@id": "sfecli:kko/1984/II18/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A:n työnantaja B Oy oli asetettu 13.1.1981 Hartolan KO:ssa konkurssiin 23.12.1980 tehdystä velkojan hakemuksesta. A oli konkurssiin 5.5.1981 toimitetussa valvonnassa valvonut häntä 15.12.1978 yhtiön työssä kohdanneen työtapaturman johdosta vahingonkorvaussaatavaa kivusta ja särystä 11.000 markkaa sekä pysyvästä viasta ja haitasta 50.000 markkaa eli yhteensä 61.000 markkaa 5 prosentin korkoineen konkurssin alkamisesta eli yhteensä 61.000 markkaa 5 prosentin korkoineen konkurssin alkamisesta eli 23.12.1980 lukien ja vaatinut saataviensa tuomitsemista maksettavaksi konkurssipesän varoista etuoikeusasetuksen 4 §:n 1 momentin mukaisin työsuhdesaatavien etuoikeuksin. Lääninveroviraston riitautettua konkurssissa 9.6.1981 toimitetussa esiinhuudossa A:n saatavalleen vaatiman etuoikeuden KO oli 7.8.1981 julistamassaan konkurssituomiossa lääninveroviraston tekemän muistutuksen hyläten vahvistanut konkurssipesän varoista maksettavaksi A:n valvomat saatavat korkoineen niille vaaditulla etuoikeudella. Kouvolan HO, jonka tutkittavaksi lääninverovirasto oli valittamalla saattanut asian, oli 11.11.1981 antamassaan tuomiossa katsonut, että A:n valvomien saamisten etuoikeus oli sen johdosta, mitä lääninverovirasto oli sitä vastaan huomauttanut, käynyt riitaiseksi. Koska KO:n ei niin ollen olisi tullut määrätä A:n saamiselle etuoikeutta, vaan osoittaa A, joka oli pidättänyt siihen oikeuden, eri oikeidenkäynnissä näyttämään toteen vaatimansa etuoikeus, HO oli osoittanut A:n eri oikeudenkäynnissä, joka oli kannevallan menettämisen uhalla pantava kolmessa kuukaudessa HO:n tuomion antamisesta vireille konkurssipesää ja lääninverovirastoa vastaan, näyttämään toteen puheena olevan etuoikeusvaatimuksensa.\n      A oli 4.2.1982 valtiolle ja 8.2.1982 B OY:n konkurssipesälle tiedoksi toimitetun haasteen nojalla Mikkelin lääninverovirastoa ja konkurssipesää vastaan Hartolan KO:ssa ajamassaan kanteessa vaatinut, että konkurssituomiossa hänelle tuomitut saatavat määrättäisiin maksettavaksi konkurssipesän varoista etuoikeutusasetuksen 4 §:n 1 momentin mukaisella etuoikeudella. Lisäksi hän oli vaatinut, että konkurssipesä ja lääninverovirasto velvoitettaisiin korvamaan hänen oikeudenkäyntikulunsa.\n      \n        Hartolan KO:n päätös 30.1.1982\n        Konkurssipesän ja lääninveroviraston kiistettyä kanteen KO oli päätöksessään lausunut, että etuoikeusasetuksen säännöksiä oli erityissäännöksinä tulkittava suppeasti ja ettei A:n työtapaturman johdosta syntynyttä vahingonkorvausperusteista saatavaa niin ollen voitu pitää sellaisen työsuhteesta johtuvana palkka- tai muuna saamisena, jota etuoikeusasetuksen 4 §:n 1 momentissa tarkoitettiin. Sen vuoksi KO oli hylännyt kanteen ja määrännyt, että A:n saaminen oli maksettava konkurssipesän varoista ilman etuoikeutta.\n      \n      \n        Kouvolan HO:n tuomio 29.12.1982\n        HO, jonka tutkittavaksi A oli valittamalla saattanut jutun, oli tuomiossaan lausunut, että A:n valvoma saaminen tosin oli etuoikeusasetuksen 4 §:n 1 momentissa tarkoitettu työsuhteesta johtuva saaminen. Kun saamisen perusteena oleva työtapaturma kuitenkin oli tapahtunut jo 15.12.1978 ja saaminen oli tällöin syntynyt, se ei ollut sanotussa lainkohdassa edellytetyltä ajalta eikä sillä siten ollut etuoikeusasetuksen 4 §:n 1 momentin mukaista etuoikeutta. Sen vuoksi HO oli jättänyt lopputuloksen KO:n päätöksen varaan.\n      \n    \n    \n      KORKEIN OIKEUS\n      Pyytäen valituslupaa A haki muutosta HO:n tuomioon toistaen KO:ssa esittämänsä vaatimukset. Lupa myönnettiin. Lääninverovirasto antoi siltä hakemuksen johdosta pyydetyn vastauksen. Konkurssipesä ei käyttänyt sille varattua tilaisuutta vastauksen antamiseen.\n    \n    \n      KORKEIMMAN OIKEUDEN RATKAISU\n      \n        Perustelut\n        A:lle pysyvästä viasta ja haitasta sekä kivusta ja särystä maksettaviksi tuomitut saatavat johtuvat työtapaturmasta, joka on sattunut hänen ollessaan suorittamassa työsopimuksen mukaista työtään B Oy:n palveluksessa. Koska työtapaturma on aiheutunut siitä, että yhtiö oli laiminlyönyt sille työnantajana kuuluneen velvollisuutensa asianmukaisesti huolehtien A:n työturvallisuudesta, KKO katsoo, kuten HO:kin, että sanotut saatavat ovat sellaisia työsuhteesta johtuvia saatavia, joita etuoikeusasetuksen 4 §:n 1 momentissa tarkoitetaan.\n        Kun yhtiön omaisuus on velkojan hakemuksesta määrätty luovutettavaksi konkurssiin KO:n 13.1.1981 julistetulla päätöksellä, voidaan etuoikeusasetuksen 4 §:n mukaisella etuoikeudella tuomita konkurssiin luovutetuista varoista maksettaviksi ne mainitun pykälän 1 momentissa tarkoitetut työsuhdesaatavat, jotka ovat vuosilta 1980 ja 1981. Työtapaturma, jossa saatuun vammaan A:lle maksettaviksi tuomitut saatavat perustuvat, on sattunut vuonna 1978. A:lle vammasta aiheutuneen vian ja haitan pysyvyyttä ja haitta-astetta ei ole kuitenkaan voitu todeta välittömästi tapaturman jälkeen. Sanottujen korvausvaatimusten suuruuteen vaikuttavien seikkojen selvittäminen on edellyttänyt lääketieteellisen selvityksen saamista. Jutussa esitetty lääkärinlausunto huomioon ottaen voidaan arvioida, ettei sanottua selvitystä ole voitu saada ennen kuin keväällä 1981. Mainitun lääkärinlausunnon mukaan A:lle on aiheutunut vammasta kipua ja särkyä vielä vuosina 1980 ja 1981. Vaikka A:n saatavan peruste on vuodelta 1978, ei sen määrä näin ollen ole selvinnyt ainakaan ennen vuotta 1980. A:n 61.000 markan määräisenä valvoma saatava on siten etuoikeusasetuksen 4 §:n 1 momentissa säädetyltä ajalta.\n      \n      \n        Tuomiolauselma\n        HO:n tuomio ja KO:n päätös kumotaan. A:lle ja B Oy:n konkurssiin luovutetuista varoista pysyvästä viasta ja haitasta sekä kivusta ja särystä maksettaviksi tuomitut saatavat, yhteensä 61.000 markkaa 5 prosentin korkoineen 23.12.1980 lukien vahvistetaan maksettaviksi etuoikeusasetuksen 4 §:n 1 momentin mukaisella etuoikeudella.\n        Koska asia on ollut niin sekava ja epätietoinen, että konkurssipesällä ja lääninverovirastolla on ollut oikeudenkäyntiin perusteltua aihetta, on A:n pidettävä hänelle jutusta aiheutuneet kulut vahinkonaan.\n        \n          Ratkaisuun osallistuneet: presidentti Olsson, oikeusneuvokset Nybergh ja Roos sekä ylimääräiset oikeusneuvokset Paasikoski ja Virolainen\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-02-10"
  ],
  "judgmentNumber": [
    "II18"
  ],
  "date": [
    "1983-09-29"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II18"
  ],
  "year": [
    "1984"
  ],
  "description": [
    "http://data.finlex.fi/voc/kko/fin/65a66102",
    "http://data.finlex.fi/voc/kko/swe/eb0f3525"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}