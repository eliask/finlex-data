{
  "@id": "sfecli:kko/1985/II145",
  "languageVersion": [
    {
      "@id": "sfecli:kko/1985/II145/fin",
      "title_fi": [
        "KKO:1985-II-145"
      ],
      "abstract_fi": [
        "\n    Toiminimi Kehätien Autotalo Oy ei ollut sekoitettavissa toiminimeen Kehätien Autovalinta Oy.\n  "
      ],
      "hasFormat": {
        "@id": "sfecli:kko/1985/II145/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Helsingin raastuvanoikeudessa\n        Kehätien Autovalinta Oy on merkitty kaupparekisteriin 29.11.1974 ja on siitä alkaen harjoittanut muun muassa käytettyjen ja uusien moottoriajoneuvojen kauppaa Kirkkotien varrella Vantaalla. Kehätien Autotalo, jonka toimialana myös on muun muassa autokaupan harjoittaminen, on 24.2.1983 merkitty kaupparekisteriin. Liike sijaitsi Helsingissä vain muutaman kilometrin päässä kantajan liikkeestä. Yhtiöiden toiminimien samankaltaisuus oli johtanut sekaannuksiin muuan muassa rahaliikenteessä ja postin kulussa. Kehätien Autotalo Oy:n toiminimen käyttö oli omiaan aiheuttamaan Kehätien Autovalinta Oy:lle vahinkoa. Kehätien Autovalinta Oy:lle vahinkoa. Kehätien Autovalinta Oy oli saanut toiminimensä yksinoikeuden rekisteröimällä sen ja siksi kukaan toinen elinkeinonharjoittaja ei saanut käyttää tuohon toiminimeen sekoitettavissa olevaa toiminimeä. Sen vuoksi Kehätien Autovalinta Oy on vaatinut, että Kehätien Autotalo Oy:n toiminimen rekisteröinti kumottaisiin ja yhtiö velvoitettaisiin korvaamaan kantajan oikeudenkäyntikulut.\n      \n      \n        Vastaus\n        Kehätien Autotalo Oy on lausunut, että toiminimien välillä oli samankaltaisuutta, mutta katsonut, ettei samankaltaisuus ollut suurempaa kuin mitä autoalalla on tavallista. Lisäksi vastaaja on selittänyt, ettei ostava yleisö erehdy liikkeistä, koska ostopäätöksessä on määräävänä tekijänä auton merkki ja liikkeet pitivät kaupan erimerkkisiä autoja. Yhtiö ei ollut havainnut käytännössä minkäänlaista toiminimien samankaltaisuudesta aiheutunutta sekaannusta tai haittaa. Näillä perusteilla Kehätien Autotalo Oy on vastustanut kannetta ja vaatinut oikeudenkäyntikulujensa korvaamista.\n      \n      \n        Raastuvanoikeuden päätös 27.3.1984\n        Vastaajan Kehätien Autotalo Oy:n toiminimi oli 24.2.1983 merkitty kaupparekisteriin ja kantaja Kehätien Autovalinta Oy, joka oli merkitty rekisteriin 29.11.1974, oli katsonut toiminimien, joiden toimialoiksi oli merkitty kantajan kohdalta käytettyjen, rekisteröityjen sekä uusien moottoriajoneuvojen, lentokoneiden ja veneiden osto, myynti, välitys ja vuokraus sekä näihin liittyvien varaosien ja tarvikkeiden kauppa ja vastaajan osalta autokaupan sekä autokorjaamo-, varaosamyyntija huoltamotoiminnan harjoittaminen, olevan sekoitettavissa toisiinsa.\n        Raastuvanoikeus on todennut, että asianosaiset toimivat autoalalla ja harjoittivat samaa tai samankaltaista toimintaa ja että kantajayhtiön asiakirja-, raha- ja puhelinliikenteessä oli keväällä 1983 vastaajayhtiön toiminimen rekisteröinnin tapahduttua ja yhtiön toiminnan alettua esiintynyt eräitä sekaannuksia, joissa oli erehdyksessä otettu yhteyttä kantajaan, vaikka tarkoituksena oli ollut vastaajan tavoittaminen. Sitä vastoin ei ollut osoitettu, että kantajayhtiö mainittujen, selvitettyjen haittojen lisäksi olisi kärsinyt vastaajan toiminimestä vahinkoa.\n        Harkitessaan tämän jälkeen kysymystä toiminimien sekoitettavuudesta, johon kantaja edellä sanotun perusteella oli ollut toiminimilain 3 ja 5 §:ien säännösten mukaan oikeutettu vetoamaan, raastuvanoikeus on todennut, että kummassakin nimessä esiintyvät osat \"Kehätien\" ja \"Auto\" ovat yleisnimiä, ensin mainittu eräs liikenneratkaisu, jota voidaan käyttää missä tahansa, ja jälkimmäinen kulkuneuvon nimitys, joten nuo sanat eivät voineet sellaisinaan nauttia erityissuojaa. Mitä sitten tuli toiminimien iskuosiin eli sanoihin \"valinta\" ja \"talo\", raastuvanoikeus on katsonut, että niillä alalla vallitseva vakiintunut nimikäytäntö huomioon ottaen oli alkuosiinsa yhdistyneinä riittävä erottamiskyky.\n        Koska vastaajan rekisteröity toiminimi Kehätien Autotalo Oy edellä lausutun perusteella ei ollut siten sekoitettavissa kantajan aikaisemmin rekisteröityyn toiminimeen Kehätien Autovalinta Oy kuin toiminimilaissa tarkoitetaan, eikä vastaajan toiminimen rekisteröinti muutoinkaan ollut tapahtunut toiminimilain tai muiden toiminimeä koskevien säännösten vastaisesti, raastuvanoikeus on hylännyt kanteen ja velvoittanut Kehätien Autovalinta Oy:n 3.500 markalla korvaamaan Kehätien Autotalo Oy:n oikeudenkäyntikulut jutussa.\n      \n      \n        Helsingin Hovioikeuden tuomio 19.12.1984\n        Hovioikeus, jonka tutkittavaksi Kehätien Autovalinta Oy oli saattanut jutun, on jättänyt asian raastuvanoikeuden päätöksen varaan ja velvoittanut Kehätien Autovalinta Oy:n korvaamaan Kehätien Autotalo Oy:n oikeudenkäyntikulut hovioikeudessa 1.000 markalla.\n      \n    \n    \n      VALITUSLUVAN MYÖNTÄMINEN JA VÄLITOIMI\n      Kehätien Autovalinta Oy on pyytänyt valituslupaa ja kanteensa hyväksymistä sekä korvausta oikeudenkäyntikuluistaan. Valituslupa on myönnetty 8.3.1985. Kehätien Autotalo Oy on antanut siltä vaaditun vastauksen vaatien korvausta oikeudenkäyntikuluistaan.\n    \n    \n      KORKEIMMAN OIKEUDEN RATKAISU\n      \n        Perustelut\n        Yksinoikeus, joka seura toiminimen merkitsemisestä kaupparekisteeriin, ei estä muita yrittäjiä käyttämästä kielen tavallisia ilmaisukeinoja. Sanat \"Kehätie\" ja \"auto\" sisältyvät yleiskieleen. Ne kuvaavat paikkaa ja tuotetta ja ovat sen vuoksi tyypiltään sellaisia sanoja, jotka usein otetaan toiminimen osaksi. Autoalalla myytävät tuotteet ovat kalliita merkkitavaroita, joita ei osteta mielijohteesta. Niin ollen ei vaadita kovin merkittävää erottavaa osaa, jotta toiminimet käytännössä erottuisivat toisistaan. Asianosaisten toiminimet eroavat siten, että ne voivat olla rinnan käytössä olematta toiminimilain 3 §:ssä tarkoitetussa mielessä toisiinsa sekoitettavia.\n      \n      \n        Tuomiolauselma\n        Hovioikeuden tuomion lopputulosta ei muuteta.\n        Kehätien Autovalinta Oy velvoitetaan suorittamaan Kehätien Auto Oy:lle korvaukseksi sillä vastauksen antamisesta Korkeimmassa oikeudessa olleista kuluista 1.500 markkaa.\n        \n          Ratkaisuun osallistuneet: oikeusneuvokset Ailio, Heinonen, Portin, Riihelä ja Ketola\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1985-10-01"
  ],
  "judgmentNumber": [
    "II145"
  ],
  "date": [
    "1985-05-06"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1985:II145"
  ],
  "year": [
    "1985"
  ],
  "description": [
    "http://data.finlex.fi/voc/kko/swe/797b203e",
    "http://data.finlex.fi/voc/kko/fin/a1501b0f"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}