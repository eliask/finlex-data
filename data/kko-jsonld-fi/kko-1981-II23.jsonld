{
  "@id": "sfecli:kko/1981/II23",
  "languageVersion": [
    {
      "@id": "sfecli:kko/1981/II23/fin",
      "title_fi": [
        "KKO:1981-II-23"
      ],
      "abstract_fi": [
        "\n    A oli varomattomuudellaan aiheuttanut B:lle vaikean ruumiinvamman. Vahingonkorvausta soviteltiin ottamalla huomioon A:n varallisuusolot ja hänen syyllisyytensä vähäisyys.\n  "
      ],
      "hasFormat": {
        "@id": "sfecli:kko/1981/II23/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallisen syyttäjän ja asianomistajan B:n syytteestä Helsingin RO p. 2.6.1977 oli lausunut selvitetyksi, että B:n ollessa 12.7.1975 kello 20.30 aikaan Helsingin kaupungin Pitäjänmäen teollisuusalueella menossa pitkin Valimotietä Launiemen työmaalla olevaan majapaikkaansa A oli ollut samoihin aikoihin yhdessä erään toisen mieshenkilön kanssa heittämässä tikkaa A:n saman tien varrella sijaitsevan asuintalon edustalla olevalla aukiolla. B, joka oli nauttimiensa väkijuomien johdosta ollut ainakin keskivahvassa humalatilassa, oli pysähtynyt tikanheittopaikalle sekä käydyn lyhyen keskustelun jälkeen osallistunut tikanheittoon. A oli ehdottanut B:lle judo-otteiden harjoittamista, johon ehdotukseen B ei ollut varsinaisesti myöntynyt. Tämän jälkeen oli A molemmin käsin tarttunut B:tä vyötäisiltä kiinni siten, että molemmat miehet olivat tuolloin olleet rinnat ja kasvot vastakkain, sekä nostanut B:n ilmaan ja heittämällä kaatanut tämän selälleen alleen kovapintaiseen maahan, jolloin B:n V ja VI kaulanikama olivat menneet sijoiltaan ja B oli lisäksi saanut selkäydinvamman. Viimeksi mainitusta vammasta B:lle oli jäänyt pysyvä 70 prosentin haitta-asteinen invaliditeetti, joka oli tehnyt hänet kykenemättömäksi aikaisempaan ammattiinsa rakennustyömiehenä sekä muuhunkin ruumilliseen työhön tai merkittävämpään kävelyä vaativaan työhön.\n      RO oli edelleen lausunut, että koska B ei ollut A:n kerrottua judo-otteiden harjoitusehdotusta torjunut, A oli ilmeisesti käsittänyt kiinniottamisen tapahtuneen B:n suostumuksella. Ilmoituksensa mukaan A ei ollut koskaan harjoittanut judoa eikä painia. Esitetyn selvityksen mukaan A:n kiinnikäyminen B:n ja sitä seurannut heitto oli tapahtunut A:n ehdotuksen jälkeen niin nopeasti, ettei B myös hänen humalatilansa huomioon ottaen ollut ehtinyt tarttua kiinni A:sta tai tämän vaatteista, mitä kyseessä oleva harjoitus luonteensa mukaisesti olisi edellyttänyt, tai muutoinkaan riittävästi varautua sanotunlaisen harjoituksen otteisiin kuuluvan heiton varalta.\n      Edellä mainituin perustein RO oli katsonut, että A ei ollut tahallaan pahoinpidellyt B:tä, mutta oli varomattomuudellaan aiheuttanut tälle edellä mainitut vaikeat ruumiinvammat. Sen vuoksi RO oli, hyläten syytteen ja esitetyt korvausvaatimukset enemmälti, tuominnut A:n rikoslain 21 luvun 10 §:n nojalla vaikean ruumiinvamman tuottamuksesta 40:een 10 markan määräiseen päiväsakkoon eli maksamaan sakkoa 400 markkaa. Lisäksi RO, huomioon ottaen että A:n käsiksi käyminen B:hen ja sitä seurannut heitto oli tapahtunut B:n suostumuksin ja B siten oli myötävaikuttanut vahinkoon, oli veloittanut A:n suorittamaan B:lle, joka saamiensa vammojen johdosta oli lähes kokonaan menettänyt kykynsä hankkia työllään toimeentulonsa, korvauksia vahingonkorvauslain 6 luvun 1 §:n nojalla sovitellen, 2/3 osaa B:lle aiheutuneista vahingoista eli 43 894 markaksi arvioidusta työansion menetyksestä 12.7.1975 ja 12.7.1977 väliseltä ajalta 29 263 markkaa, josta määrästä oli kuitenkin vähennettävä, mitä B oli vastaavalta ajalta saanut tai tuli saamaan päivärahaa sairausvakuutuslain nojalla sekä työkyvyttömyyseläkettä kansaneläkelain ja lyhytaikaisissa työsuhteissa olevien työntekijäin eläkelain nojalla, kivusta ja särystä kohtuullisiksi katsotuista 15 000 markkaa ja 50 000 markaksi arvioidusta pysyvästä haitasta 33 333 markkaa. Vielä A:n tuli korvata valtiolle sen varoista maksetut todistelukustannukset 20 markkaa ja samoista varoista maksettu lääkärintodistuksen lunastusmaksu 35 markkaa.\n      Helsingin HO, jonka tutkittavaksi B ja A olivat saattaneet jutun, p. 13.12.1979 oli katsonut selvitetyksi, että A oli kysymyksessä olevassa tilaisuudessa ehdottanut B:lle judo-otteiden kokeilemista ja äkkiarvaamatta käynyt kiinni B:hen sekä tahallaan heittänyt hänet ilmoitetuin seurauksin maahan sellaisessa paikassa, jossa B ei ollut voinut edes ottaa huomioon, että hänet kaadettaisiin maahan. B:n ei siten ollut RO:n mainitsemin tavoin katsottava myötävaikuttaneen häntä kohdanneeseen vahinkoon. Sen vuoksi HO, joka oli harkinnut B:n työansion menetyksen määräksi RO:n päätöksessä mainitulta ajalta 34 000 markkaa, oli, muuttaen RO:n päätöstä, tuominnut A:n rikoslain 21 luvun 5 §:n 1 momentin ja 10 §:n sekä 7 luvun 1 §:n nojalla yksin teoin tehdyistä pahoinpitelyistä ja vaikean ruumiinvamman tuottamuksesta 100:aan 10 markan määräiseen päiväsakkoon eli maksamaan sakkoa 1 000 markkaa. Lisäksi HO oli velvoittanut A:n suorittamaan B:lle korvaukseksi työansion menetyksestä mainitut 34 000 markkaa RO:n määräämine vähennyksineen, kivusta ja särystä 15 000 markkaa sekä pysyvästä viasta ja haitasta kohtuullisiksi katsotut 44 250 markkaa. Muilta osin HO oli jättänyt RO:n päätöksen voimaan.\n      A pyysi lupaa hakea muutosta HO:n päätökseen ja lupahakemukseensa sisällytti muutoksenhakemuksen. B vastasi hakemukseen.\n    \n    \n      KORKEIN OIKEUS\n      KKO p. myönsi muutoksenhakuluvan, tutki jutun ja katsoi jäänen näyttämättä, että A olisi tahallaan aiheuttanut B:lle tämän saaman vaikean ruumiinvamman. A:n syyksi kuitenkin jäi, että hän oli menettelemällä kerrotulla tavalla aiheuttanut mainitun vamman varomattomuudellaan. Tämän vuoksi KKO harkitsi oikeaksi, muuttaen HO:n päätöstä, tuomita A:n HO:n hänen syykseen lukemien rikosten ja niistä määräämän rangaistuksen asemesta rikoslain 21 luvun 10 §:n nojalla ruumiinvamman tuottamuksesta RO:n määräämään rangaistukseen.\n      Koska A:lle tuomittu korvausvelvollisuus, huomioon ottaen hänen varallisuusolonsa ja vähäisenä pidettävä syyllisyytensä, muodostuisi hänelle kohtuuttoman raskaaksi, KKO harkitsi oikeaksi, muuttaen HO:n päätöstä myös korvauksia koskevilta osin, vahingonkorvauslain 2 luvun 1 §:n 2 momentin nojalla sovitella A:n B:lle suoritettavia korvauksia ja alentaa ne 2/3 osaan B:lle aiheutuneiden vahinkojen määristä. A:n tuli siten maksaa B:lle korvaukseksi HO:n tuomitsemien määrien asemesta työansion menetyksestä HO:n päätöksessä mainitulta ajalta 22 667 markkaa HO:n määräämine vähennyksineen, kivusta ja särystä 10 000 markkaa sekä pysyvästä viasta ja haitasta 29 500 markkaa. Muilta osin HO:n päätös jäi pysyväksi.\n      \n        Ratkaisuun osallistuneet: Saarni-Rytkölä, Ådahl ja Riihelä sekä ylimääräiset oikeusneuvokset Ketola ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1981:II23"
  ],
  "judgmentNumber": [
    "II23"
  ],
  "date": [
    "1980-09-19"
  ],
  "issued": [
    "1981-03-05"
  ],
  "creator": [
    "http://data.finlex.fi/common/KKO"
  ],
  "year": [
    "1981"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}