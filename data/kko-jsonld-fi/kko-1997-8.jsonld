{
  "@id": "sfecli:kko/1997/8",
  "languageVersion": [
    {
      "@id": "sfecli:kko/1997/8/fin",
      "title_fi": [
        "KKO:1997:8"
      ],
      "abstract_fi": [
        "\n    Vakuutusyhtiö oli maksanut taulun arvoa vastaavan vakuutuskorvauksen anastetusta taulusta. Taulu oli myöhemmin saatu takaisin. Vakuutusyhtiöllä ei sen jälkeen ollut oikeutta takautumisoikeutensa nojalla vaatia maksamaansa määrää taulun kätkemisestä tuomitulta henkilöltä.\n  "
      ],
      "hasFormat": {
        "@id": "sfecli:kko/1997/8/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Vaasan käräjäoikeuden tuomio 6.9.1994\n        Käräjäoikeus katsoi selvitetyksi, että A oli ajalla 1993 - maaliskuu 1994 Vaasassa muun muassa pitänyt hallussaan C:n autosta varastettua B:n omistamaa taulua \"Nuori äiti\". Taulu oli takavarikoitu A:n asunnosta. A oli myöntänyt mieltäneensä taulun joutuneen pois omistajaltaan anastusrikoksella.\n        Käräjäoikeus tuomitsi A:n ammattimaisesta kätkemisrikoksesta ja eräistä muista rikoksista yhteiseen vankeusrangaistukseen sekä velvoitti A:n suorittamaan Vakuutusosakeyhtiö Sammolle takautumiskorvauksena tämän B:lle kotivakuutuksen perusteella taulusta maksaman vakuutuskorvauksen määrän 5 800 markkaa 16 prosentin korkoineen 18.5.1993 lukien. Takavarikkoon otetun taulun käräjäoikeus määräsi luovutettavaksi sen omistajalle.\n        \n          Asian ovat ratkaisseet laamanni Teir sekä lautamiehet Viitala, Österholm ja Östman.\n        \n      \n      \n        Vaasan hovioikeuden tuomio 3.10.1995\n        Hovioikeus, jossa A haki muutosta vaatien, että Vakuutusosakeyhtiö Sammon korvausvaatimus hylätään, totesi, että Vakuutusosakeyhtiö Sampo oli suorittanut B:lle korvauksen kyseisestä anastetusta taulusta. Taulu oli sittemmin löytynyt ja oli ollut takavarikossa. Käräjäoikeudessa Vakuutusosakeyhtiö Sampo oli vakuutussopimuslain 25 §:n nojalla vaatinut A:lta takautumiskorvausta. Käräjäoikeus oli tuomiossaan määrännyt, että taulu oli palautettava sen oikealle omistajalle. Koska Vakuutusosakeyhtiö Sampo oli vakuutussopimuksen nojalla suorittanut B:lle korvausta anastetusta taulusta, sillä oli takautumisoikeutensa perusteella oikeus saada tämä määrä takaisin A:lta. Eri asia oli, että takavarikkoja purettaessa vakuutusyhtiön ja vakuutuksenottajan oli keskenään sovittava, kenelle taulu palautui.\n        Hovioikeus ei muuttanut käräjäoikeuden tuomion lopputulosta.\n        \n          Asian ovat ratkaisseet hovioikeuden jäsenet Matti Kuusimäki, Varila ja Raija Liljenfeldt. Esittelijä Maija Hakkarainen-Ylänkö.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      A:lle on myönnetty valituslupa. Valituksessaan A on vaatinut, että vakuutusyhtiön korvausvaatimukset hylätään ja hänet vapautetaan tuomitusta korvausvelvollisuudesta.\n    \n    \n      KORKEIMMAN OIKEUDEN RATKAISU 31.1.1997\n      \n        Perustelut\n        Vakuutusosakeyhtiö Pohjola ei ole vaatinut A:lta korvausta tältä löytyneen \"Kannuasetelma\" -nimisen taulun osalta. Hovioikeuden ja käräjäoikeuden ei siten olisi tullut lausua tällaisesta korvausvelvollisuudesta.\n        Vakuutusosakeyhtiö Sampo on 21.5.1993 suorittanut B:lle anastetusta \"Nuori äiti\" -taulusta kotivakuutuksen nojalla vakuutuskorvausta 5 800 markkaa. B:n oikeus vaatia kadonneesta taulusta korvaus sen kätkeneeltä A:lta on vakuutussopimuslain (132/33) 25 §:n 1 momentin nojalla siirtynyt Vakuutusosakeyhtiö Sammolle.\n        B:n taulu on 14.3.1994 löytynyt A:n luona suoritetussa kotietsinnässä ja takavarikoitu sekä käräjäoikeuden tuomiolla 6.9.1994 määrätty palautettavaksi omistajalle. Taulun ei ole väitetty vahingoittuneen. B:llä ei siten enää olisi ollut oikeutta vaatia A:lta taulusta korvausta eikä Vakuutusosakeyhtiö Sammolle ole siirtynyt B:tä parempaa oikeutta. Näin ollen Vakuutusosakeyhtiö Sammon korvausvaatimus on hylättävä.\n      \n      \n        Tuomiolauselma\n        Hovioikeuden tuomiota muutetaan. Lausuma A:n velvollisuudesta maksaa Vakuutusosakeyhtiö Pohjolalle takautumiskorvausta 2 400 markkaa korkoineen poistetaan ja A vapautetaan mainitusta korvausvelvollisuudesta.\n        Vakuutusosakeyhtiö Sammon takautumiskorvausvaatimus ja oikeudenkäyntikulukorvausvaatimus hylätään ja A vapautetaan tältä osin korvausvelvollisuudesta.\n        \n          Asian ovat ratkaisseet oikeusneuvokset Portin, Taipale, Krook, Tulokas ja Vuori. Esittelijä Timo Heikkinen.\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1997-01-31"
  ],
  "judgmentNumber": [
    "8"
  ],
  "date": [
    "1996-10-15"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1997:8"
  ],
  "year": [
    "1997"
  ],
  "description": [
    "http://data.finlex.fi/voc/kko/swe/4c5aef38",
    "http://data.finlex.fi/voc/kko/fin/4675c736",
    "http://data.finlex.fi/voc/kko/fin/896196b5",
    "http://data.finlex.fi/voc/kko/swe/de760f8e"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}