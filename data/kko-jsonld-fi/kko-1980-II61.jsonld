{
  "@id": "sfecli:kko/1980/II61",
  "languageVersion": [
    {
      "@id": "sfecli:kko/1980/II61/fin",
      "title_fi": [
        "KKO:1980-II-61"
      ],
      "abstract_fi": [
        "\n    Ky:n edustaja A oli, ulkomaisen yhtiön edustajan B:n saapuvilla ollessa, antanut pankille tehtäväksi maksumääräyksellä lähettää rahaa ulkomaisen yhtiön sen kotimaan rahalaitoksessa olevalle tilille. B oli, saatuaan maksumääräyksen tositteen toistekappaleen, maksanut yhtiönsä velan ky:n tilille. Kun pankkivirkailija, jonka kanssa A ja B asioivat, oli tietoinen e.m. olosuhteista, pankki joutui ulkomaista yhtiötä kohtaan vastuuseen maksumääräyksessä tarkoitetun rahamäärän suorittamisesta eikä saanut sen vuoksi noudattaa ky:n seuranneena päivänä antamaa maksumääräyksen peruuttamista.\n  "
      ],
      "hasFormat": {
        "@id": "sfecli:kko/1980/II61/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Vientiliike A & Co nimisen kommandiittiyhtiön Pohjoismaiden Yhdyspankki Oy:lle tiedoksi toimituttamansa haasteen nojalla Helsingin RO p. 4/12 1972 oli lausunut tulleen toteennäytetyksi, että jutussa todistajana kuultu A, jonka oli näytetty asemavaltuutuksensa nojalla olleen oikeutettu määräämään kommandiittiyhtiön yhdyspankissa olevasta tilistä, oli 27/10 1971 pankin Oulun konttorin asianomaiselle virkailijalle antanut määräyksen tililtä suorittaa Suomen Pankin jo myöntämän luvan mukaisesti eräälle saksalaiselle yhtiölle 7 190 markkaa 50 penniä, minkä tehtävän virkailija oli suorittanut kirjoittamalla määrästä asianmukaisen maksumääräyksen, jonka nojalla kommandiittiyhtiön tiliä oli veloitettu samalla määrällä. Seuraavana päivänä A oli saamansa tehtävän mukaisesti sanotun pankin konttorissa ilmoittanut peruuttavansa maksun ja maksumääräyksen, johon pyyntöön pankki oli suostunut samana päivänä hyvittäen seuraavana päivänä kommandiittiyhtiön tiliä maksumääräyksen summalla. Sittemmin pankki oli kuitenkin suorittanut sanottua määrää vastaavan määrän Saksanmarkkoja tälle saksalaiselle yhtiölle sekä kahdessa erässä 12/12 ja 15/12 1971 veloittanut määrällä kommandiittiyhtiön tiliä ilman, että pankki olisi siitä etukäteen sopinut kommandiittiyhtiön kanssa taikka saanut tämän suostumuksen maksun suorittamiseen taikka veloituksen tekemiseen. Näin ollen ja koska pankilla sen jälkeen kun sen ja kommandiittiyhtiön välillä oli lopullisesti sovittu maksun peruuttamisesta, ei ollut ollut oikeutta ilman kommandiittiyhtiön suostumusta yhtiötä sitovasti suorittaa maksua taikka veloittaa yhtiön tiliä, RO oli velvoittanut yhdyspankin heti kuitin saadessaan maksamaan kommandiittiyhtiölle takaisin oikeudettomasti sen tililtä nostetut 7 190 markkaa 50 penniä 5 prosentin korkoineen haasteen tiedoksiantopäivästä 13/7 1972 lukien, kunnes täysi maksu tapahtui, jonka ohella pankin tuli suorittaa yhtiölle korvaukseksi tämän oikeudenkäyntikuluista 2 500 markkaa.\n      Helsingin HO, jonka tutkittavaksi Pohjoismaiden Yhdyspankki Oy, uudelta nimeltään Suomen Yhdyspankki Oy, oli saattanut jutun ja jossa kommandiittiyhtiö oli vastineessaan vaatinut RO:n päätöksen oikaisemista siten, että pankki velvoitettaisiin maksettavaksi tuomitun määrän asemesta suorittamaan yhtiölle sen vaatimat 7 391 markkaa 11 penniä korkoineen t. 12/1 1977, jättäen kommandiittiyhtiön vastineessaan esittämän vaatimuksen tutkittavaksi ottamatta, koska yhtiö ei ollut hakenut muutosta RO:n päätökseen, oli muutoin tutkinut jutun ja katsonut selvitetyksi, että kommandiittiyhtiö oli oikeuttanut pankin ilmoittamaan edellä mainitulla maksun lähettämistä koskevalla kuitilla saksalaiselle yhtiölle, että viimeksi mainitun yhtiön vaatimus kommandiittiyhtiön maksuvelvollisuudesta oli täytetty. Siten pankki oli kommandiittiyhtiön toimenpiteestä joutunut saksalaista yhtiötä kohtaan vastuuseen kommandiittiyhtiön sanotun velan määräisen maksun toimittamisesta saksalaiselle yhtiölle eikä niin ollen se seikka, että kommandiittiyhtiö oli saanut pankin keskeyttämään puheena olevan maksutoimen, vaikuttanut pankin sanottuun vastuuseen. Koska kommandiittiyhtiö ei ollut toteennäyttänyt, että sillä olisi ollut perusteltu syy antaa pankille puheena oleva keskeyttämismääräys ja että pankin menettelystä sen sittemmin suorittaessa puheena olevat maksut saksalaiselle yhtiölle olisi aiheutunut kommandiittiyhtiölle vahinkoa, HO kumoten RO:n päätöksen ja vapauttaen pankin sille määrätystä maksuvelvollisuudesta, oli hylännyt kanteen.\n      Kommandiittiyhtiö pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n tuomioon ja lupahakemukseensa sisällytti muutoksenhakemuksen. Pankki vastasi hakemukseen.\n    \n    \n      KORKEIN OIKEUS\n      KKO t. myönsi muutoksenhakuluvan, tutki jutun ja katsoi selvitetyksi, että HO:n tuomiossa tarkoitettu, Saksan Liittotasavallasta oleva yhtiö oli asettanut ehdoksi sen Vientiliike A & Co, kommandiittiyhtiölle olleen 28 669 markan 40 pennin suuruisen tilivelan suoritukselle, että kommandiittiyhtiö puolestaan suorittaisi sille erään 7 190 markan 50 pennin hyvityksen.\n      Suomen Pankin annettua asianmukaisen luvan valuutan siirtoon yhtiöiden edustajat olivat yhdessä menneet kanteessa tarkoitettuun pankin konttoriin, jossa kommandiittiyhtiön edustaja antoi pankille tehtäväksi maksumääräyksellä lähettää saksalaisen yhtiön sen kotimaan rahalaitoksessa olevalle tilille kerrottuja 7 190 markkaa 50 penniä vastaavan rahamäärän. Tämän jälkeen ja saatuaan tuota maksumääräystä koskevan tositteen toistekappaleen saksalaisen yhtiön edustaja oli maksanut yhtiönsä velan kommandiittiyhtiön tuossa pankin konttorissa olevalle tilille.\n      Pankkivirkailija, jonka kanssa yhtiöiden edustajat olivat asioineet, oli tullut tietämään, että saksalaisen yhtiön edustaja sai maksumääräyksen tositteen kappaleen ja että hän suoritti edustamansa yhtiön velan kommandiittiyhtiölle vasta mainitun tositteen saatuaan.\n      Kommandiittiyhtiön peruutettua seuranneena päivänä pankille antamansa toimeksiannon oli maksumääräyksellä lähetetyt varat pankin toimesta palautettu sen Helsingissä olevasta pääkonttorista kommandiittiyhtiön tilille Ouluun. Sittemmin saksalaisen yhtiön saatua tietää maksumääräyksen peruuttamisesta ja vaadittua pankilta maksumääräyksestä ilmenevää suoritusta pankki oli kommandiittiyhtiön tiliä veloittaen toimittanut kerrotun maksumääräyksen tarkoittamat varat eli valuuttakurssin muutoksen johdosta Suomen rahassa kaikkiaan 7 391 markkaa 11 penniä saksalaisen yhtiön tilille.\n      Kun pankki oli maksumääräyksen antamiseen liittyneiden olosuhteiden vuoksi joutunut saksalaista yhtiötä kohtaan vastuuseen siitä, että yhtiö sai maksumääräyksessä tarkoitetun rahamäärän, ja kun pankki ei ollut näin ollen ilman saksalaisen yhtiön suostumusta saanut noudattaa kommandiittiyhtiön antamaa maksumääräyksen peruuttamista ja pankin oli siten tullut toimia alkuperäisen maksumääräyksen mukaisesti, KKO katsoi, ettei ollut esitetty syytä muuttaa HO:n tuomion lopputulosta. Asian laadun vuoksi pankki sai pitää vahinkonaan sillä vastauksen antamisesta KKO:ssa olleet kulut.\n      \n        Ratkaisuun osallistuneet: oikeusneuvokset Salervo, Ådahl, Surakka ja Hiltunen sekä ylimääräinen oikeusneuvos Tulenheimo-Takki\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1980:II61"
  ],
  "description": [
    "http://data.finlex.fi/voc/kko/swe/564235bd",
    "http://data.finlex.fi/voc/kko/fin/d51aa6a9"
  ],
  "judgmentNumber": [
    "II61"
  ],
  "date": [
    "1979-04-20"
  ],
  "issued": [
    "1980-06-11"
  ],
  "creator": [
    "http://data.finlex.fi/common/KKO"
  ],
  "year": [
    "1980"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}