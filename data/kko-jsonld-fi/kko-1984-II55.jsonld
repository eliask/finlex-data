{
  "@id": "sfecli:kko/1984/II55",
  "languageVersion": [
    {
      "@id": "sfecli:kko/1984/II55/fin",
      "title_fi": [
        "KKO:1984-II-55"
      ],
      "abstract_fi": [
        "\n    Asian takia vangittuna oleva henkilö oli 15.9. ilmoittanut vankilanjohtajalle tyytyvänsä alioikeuden 9.9. julistamaan päätökseen siltä osin kuin hänet oli tuomittu vankeusrangaistukseen ja aloittanut samana päivänä tuon rangaistuksen suorittamisen. Sen jälkeen hän oli 16.9. valtuuttamansa asiamiehen välityksellä ilmoittanut tyytymättömyyttä alioikeuden päätökseen kokonaisuudessaan. Koska päätös oli 15.9. saanut tuomittuun nähden lainvoiman vankeusrangaistuksen osalta eikä vankilanjohtajalle tehtyä tyytymisilmoitusta siten voitu peruuttaa, olisi alioikeuden puheenjohtajan tullut OK 25 luvun 9 §:n 1 momentin nojalla hylätä syytetyn tyytymättömyyden ilmoitus vankeusrangaistuksen osalta. Se seikka, että tyytymättömyyden ilmoitus oli sanotulta osin hyväksytty, ei estänyt hovioikeutta jättämästä syytetyn valitusta tutkimatta.\n    Ään.\n    Vrt. KKO:1983-II-70\n  "
      ],
      "hasFormat": {
        "@id": "sfecli:kko/1984/II55/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Helsingin RO p. 9.9.1982 oli virallisen syyttäjän syytteestä lausuminsa perustein ja soveltamiensa lainkohtien nojalla tuominnut vangitun työmiehen A:n täyttä ymmärrystä vailla olevana paitsi eräistä rikoksista sakkorangaistuksiin varkaudesta 7 kuukaudeksi ja törkeästä pahoinpitelystä 2 vuodeksi vankeuteen eli vankeusrangaistukset yhdistettyinä 2 vuodeksi 20 päiväksi vankeuteen ja julistanut A:n ehdonalaisen vapauden menetetyksi sekä velvoittanut hänet suorittamaan eräitä vahingonkorvauksia.\n      \n        Helsingin HO:n päätös 8.2.1983\n        Helsingin HO, jossa A oli hakenut muutosta RO:n päätökseen, p. 8.2.1983 oli todennut, että A oli 15.9.1982 ilmoittanut rangaistuslaitoksen johtajalle tyytyvänsä RO:n päätökseen siltä osin kuin hänet oli tuomittu vankeusrangaistukseen tai muuten määrätty suorittamaan vankeusrangaistusta. Hän oli sen vuoksi alkanut suorittaa tässä asiassa tuomittua yhdistettyä vankeusrangaistusta ja sen rangaistuksen jäännöstä, johon tuomittu ehdonalaisen vapauden menettäminen kohdistui. Hänet oli muutettu vankeusvangiksi. Seuranneena päivänä eli 16.9.1982 A oli ensin erään häntä jutussa avustaneen henkilön välityksellä ilmoittanut tyytymättömyyttä RO:n päätökseen tuomittujen vahingonkorvausten osalta. Myöhemmin samana päivänä A oli muuttaen aikaisempaa tyytymättömyydenilmoitusta valtuuttamansa asiamiehen edustamana ilmoittanut tyytymättömyyttä koko RO:n päätökseen.\n        HO oli katsonut, että A ilmoittaessaan asian vuoksi vangittuna ollessaan kerrotuin tavoin tyytyvänsä RO:n päätökseen vankeusrangaistusten osalta ja suostuessaan siten niiden suorittamiseen oli sitovasti luopunut hakemasta muutosta RO:n päätökseen siltä osin kuin hänet oli siinä tuomittu vankeusrangaistuksiin ja hänen ehdonalainen vapautensa oli tuomittu menetetyksi. Koska A:n muutoksenhakemusta siten ei voinut enää vankeusrangaistuksia ja ehdonalaisen vapauden menettämistä koskevilta osin ottaa tutkittavaksi, HO oli jättänyt hakemusta tutkimatta sanotuilta osin. Tutkiessaan valituksen muilta osin HO ei ollut muuttanut RO:n päätöstä.\n      \n    \n    \n      KORKEIN OIKEUS\n      Pyytäen valituslupaa A haki muutosta HO:n päätökseen vaatien muun ohella, koska hän ilmoittamalla 16.9.1982 tyytymättömyyttä RO:n päätökseen kokonaisuudessaan oli peruuttanut vankilanjohtajalle antamansa tyytymisilmoituksen, että HO:n päätös RO:n päätöksen tutkimatta jättämisen osalta kumottaisiin. Valituslupa myönnettiin A:lle siltä osin kuin hänen valituksensa oli HO:ssa jätetty tutkimatta. Virallinen syyttäjä antoi häneltä pyydetyn vastauksen.\n      KKO p. lausui perusteluinaan:\n      A on, ilmoitettuaan 15.9.1982 vankilanjohtajalle rangaistusten täytäntöönpanosta annetun asetuksen 2 luvun 1 §:n 2 momentin ja vankeusrangaistuksen täytäntöönpanosta annetun asetuksen 6 §:n mukaisessa järjestyksessä tyytyvänsä RO:n päätökseen siltä osin kuin hänet oli sillä tuomittu vankeusrangaistukseen ja määrätty menettämään ehdonalainen vapautensa ja aloitettuaan samana päivänä suorittaa sanottua rangaistusta ja jäännösrangaistusta, menettänyt oikeutensa hakea sanotuilta osin muutosta RO:n päätökseen, joka on siis tullut häntä vastaan lainvoimaiseksi. Koska tyytymisilmoitusta ei siten ole voitu peruuttaa, olisi RO:n puheenjohtajan oikeudenkäymiskaaren 25 luvun 9 §:n 1 momentin nojalla tullut hylätä A:n 16.9.1982 tekemä tyytymättömyyden ilmoitus vankeusrangaistuksia ja ehdonalaisen vapauden menettämistä tarkoittavilta osin. Se seikka, että RO on sanotuilta osin hyväksynyt tyytymättömyyden ilmoituksen, ei ole kuitenkaan uudelleen perustanut A:lle muutoksenhakuoikeutta, vaan hänen valituksensa on tullut jättää HO:n ratkaisemin tavoin tutkimatta.\n      Näillä perusteilla KKO jätti HO:n päätöksen lopputuloksen pysyväksi.\n      \n        Eri mieltä olevien jäsenten lausunnot\n        Oikeusneuvos Lindholm: Katson, että ratkaisulla, johon ei saa hakea muutosta, tarkoitetaan oikeudenkäymiskaaren 25 luvun 9 §:n 1 momentissa vain sellaista ratkaisua, johon laissa olevan kiellon vuoksi ei saa hakea muutosta. Alioikeuden puheenjohtajan toimivaltaan ei sen sijaan kuulu tutkia, onko tyytymättömyyden ilmoittaja muusta syystä vailla oikeutta hakea ratkaisuun muutosta. Sen vuoksi olen sitä mieltä, että RO:n puheenjohtaja hyväksyessään A:n 16.9.1982 tekemän tyytymättömyyden ilmoituksen kysymyksessä olevilta osin on menetellyt oikein. Muuten olen KKO:n ratkaisun mukaisella kannalla.\n        Oikeusneuvos Takala oli samaa mieltä kuin oikeusneuvos Lindholm.\n      \n      \n        Ratkaisuun osallistuneet: oikeusneuvos Ailio sekä ylimääräiset oikeusneuvokset Setälä ja Virolainen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II55"
  ],
  "referenceToLegislation": [
    "http://data.finlex.fi/eli/sd/1734/4"
  ],
  "description": [
    "http://data.finlex.fi/voc/kko/swe/6a16272b",
    "http://data.finlex.fi/voc/kko/fin/6f4725ac"
  ],
  "judgmentNumber": [
    "II55"
  ],
  "date": [
    "1983-11-10"
  ],
  "issued": [
    "1984-03-27"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}