{
  "@id": "sfecli:kko/1982/II147",
  "languageVersion": [
    {
      "@id": "sfecli:kko/1982/II147/fin",
      "title_fi": [
        "KKO:1982-II-147"
      ],
      "abstract_fi": [
        "\n    Maaoikeudelle osoitetun valituskirjelmän liitteenä olleen avoimen asianajovaltakirjan katsottiin, kun muuta ei ilmennyt, oikeuttavan valituskirjelmän laatijan edustamaan valittajaa myös valituksen kohteena olleen asian käsittelyssä maaoikeudessa.\n  "
      ],
      "hasFormat": {
        "@id": "sfecli:kko/1982/II147/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Lapin lääninhallitus oli tie- ja vesirakennuslaitoksen Lapin piirin hakemuksesta 3.3.1970 antamallaan päätöksellä määrännyt kantatien n:o 81 parantamisen johdosta pidettäväksi tietoimituksen Posion kunnan Posion kylässä. Tästä johtuneessa 23.11.1976 lopetetuksi julistetussa tietoimituksessa toimitusmiehet olivat velvoittaneet tie- ja vesirakennushallituksen tienpitäjänä valtion varoista suorittamaan Posion kunnan Posion kylässä sijaitsevan Vierelän tilan RN:o 28:6 omistajille Anna A:lle ja hänen miehelleen Matti A:lle yhteisesti erinäisiä korvauksia korkoineen.\n      Tyytymättöminä toimitusmiesten päätökseen tie- ja vesirakennushallitus erikseen toiselta sekä Anna ja Matti A yhteisesti toiselta puolelta olivat hakeneet siihen muutosta Pohjois-Suomen MO:lta. MO:n istunnossa 29.8.1978 oli ollut saapuvilla Matti A henkilökohtaisesti avustajanaan oikeustieteen lisensiaatti M. M oli lisäksi MO:ssa ilmoittautunut Anna A:n asiamieheksi sen avoimen asianajovaltakirjan nojalla, jonka olivat allekirjoittaneet Matti ja Anna A ja joka oli liitetty asiassa Lapin läänin maanmittauskonttoriin postitse lähetettyyn, M:n laatimaan A:n puolisoiden yhteiseen valituskirjelmään.\n      Kuultuaan myös toimitusinsinööriä ja suoritettuaan paikalla katselmuksen MO p. 30.8.1978, koska Anna ja Matti A olivat 3.12.1976 antaneet kysymyksessä olevan avoimen asianajovaltakirjan, joka oli ollut postitse maanmittauskonttoriin lähetetyn valituskirjelmän liitteenä, eikä Anna A:n asiamieheksi ilmoittautunut M ollut halunnut MO:ssa esittää käyttämätöntä valtakirjaa oli oikeudenkäymiskaaren 15 luvun 4 §:n 1 ja 3 momentin sekä 7 §:n 2 momentin nojalla jättänyt A:n puolisoiden valituksen Anna A:n osalta tutkimatta. Tutkiessaan jutun muutoin MO oli, kumoten toimitusmiesten eräitä Vierelän tilaan RN:o 28:6 kuuluvia alueita pakkolunastuspäätöksen ja antamatta enemmälti lausuntoa tilaa koskevista vaatimuksista, palauttanut asian sanotun tilan osalta toimitusmiehille uudelleen käsiteltäväksi.\n      Anna A haki muutosta MO:n päätökseen vaatien sen kumoamista siltä osin, kuin hänen valituksensa oli jätetty tutkimatta, ja ottaen huomioon asian palauttamista koskevan MO:n päätöksen pyysi asian palauttamista toimitusmiehille myös hänen osaltaan. Valituksen johdosta antoivat toimitusinsinööri ja maanmittaushallitus kumpikin lausunnon.\n    \n    \n      \n      KKO p. tutki asian. Anna A:n oli antaessaan MO:lle osoitetun valituskirjelmän liitteenä olevan avoimen asianajovaltakirjan katsottava valtuuttaneen kirjelmän laatijan M:n hakemaan hänen puolestaan muutosta toimitusmiesten päätökseen. M:lla oli siten ollut, kun muuta ei ollut ilmennyt, tuon valtakirjan nojalla oikeus edustaa Anna A:ta myös valituksen kohteena olleen asian käsittelyssä MO:ssa. MO:n ei näin ollen olisi mainitsemallaan perusteella tullut jättää A:n puolisoiden valitusta Anna A:n osalta tutkimatta. Sen vuoksi KKO kumosi MO:n päätöksen tältä osin ja palautti asian Vierelän tilan RN:o 28:6 kohdalta myös Anna A:n osalta hänen pyyntönsä mukaisesti toimitusmiehille uudelleen käsiteltäväksi.\n      \n        Ratkaisuun osallistuneet: oikeusneuvokset Saarni-Rytkölä, Takala, Mörä ja Lehtonen sekä ylimääräinen oikeusneuvos Rosokivi\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1982-09-23"
  ],
  "judgmentNumber": [
    "II147"
  ],
  "date": [
    "1982-02-19"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1982:II147"
  ],
  "year": [
    "1982"
  ],
  "description": [
    "http://data.finlex.fi/voc/kko/fin/fb79edb5",
    "http://data.finlex.fi/voc/kko/swe/83b2b710"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}