{
  "@id": "sfecli:kko/1985/II26",
  "languageVersion": [
    {
      "@id": "sfecli:kko/1985/II26/fin",
      "title_fi": [
        "KKO:1985-II-26"
      ],
      "abstract_fi": [
        "\n    Yhtiön osakkaat olivat yhdessä menneet useampiin takauksiin yhtiön veloista ja sopineet näiden sekä tulevien sitoumusten osalta keskinäisen vastuunsa jakautumisesta.\n    Jokaisen takautumissaamisen katsottiin vanhentuvan erikseen KK 10:11 §:n 2 mom:ssa säädetyssä ajassa. Vanhentumista ei ole estänyt sopimus takautumisvastuiden myöhemmästä selvittämisestä.\n    Kysymys myös KK 10:11 §:n 2 mom:ssa tarkoitetun jälkitasausvaateen vanhentumisesta.\n  "
      ],
      "hasFormat": {
        "@id": "sfecli:kko/1985/II26/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Helsingin raastuvanoikeudessa\n        A on 21.1.1980 B:lle tiedoksi toimitetun haasteen nojalla muun ohella kertonut, että hän, B ja C olivat yhdessä menneet omavelkaiseen takaukseen, 11.9.1974 Kuopion Osuuspankin Ilopuro Oy:lle myöntämästään 120.000 markan lainasta ja 11.10.1974 Kuopion Säästöpankin niin ikään Ilopuro Oy:lle myöntämästä 80.000 markan lainasta.\n        A, B ja C olivat 16.3.1976 allekirjoittamassaan sitoumuksessa, todettuaan sitoutuneensa erilaisiin takauksiin Ilopuro Oy:n lainoista ja muista velvoitteista, selittäneet että heidän keskinäinen vastuunsa noista sitoumuksista määräytyi heidän Ilopuro Oy:ssä omistamiensa osakkeiden lukumäärän mukaan, joten C oli vastuussa puolesta sanottujen sitoumusten määrästä, A kolmestakymmenestä prosentista ja B kahdestakymmenestä prosentista kunkin sitoumuksen arvosta. Sama koski myös tulevaisuudessa mahdollisesti tehtäviä vastuusitoumuksia.\n        C:n sittemmin osoittauduttua varattomaksi A ja B olivat todenneet, että heidän vastuunsa näin syntyneestä vajauksesta jakaantui 16.3.1976 tehdystä sopimuksesta ilmenevän periaatteen mukaisesti siten, että A:n osuus oli 3/5 ja B:n osuus 2/5. Koska A oli edellä mainittujen takaussitoumusten perusteella maksanut 14.6.1977 Kuopion Osuuspankille 78.702 markkaa 43 penniä ja 25.11.1977 Kuopion Säästöpankille 93.548 markkaa 89 penniä, hän on vaatinut B:n velvoittamista suorittamaan hänelle osuutensa eli 2/5 mainituista määristä korkoineen.\n        B on vastustanut kannetta ja katsonut, että KK 10:11 §:n säännösten nojalla A:n takaussaatavat olivat vanhentuneet, koska A ei ollut pannut kannetta vireille vuoden kuluessa siitä, kun saatavat oli hänelle siirretty.\n      \n      \n        Raastuvanoikeuden päätös 25.11.1980\n        Raastuvanoikeus on vanhentumisväitteen osalta katsonut, että kanne tosin oli nostettu yli vuoden kuluttua siitä, kun A oli tehnyt mainitut suoritukset ja saatavat oli hänelle siirretty. Kuten asianosaiset olivat jutussa selittäneet, kanteessa oli kuitenkin kysymys asianosaisten välisestä Ilopuro Oy:n puolesta annetuista vastuusitoumuksista johtuvien velkasuhteiden kokonaisselvittelystä eikä vanhentumisaikaa siten ollut laskettava mainittujen vaatimusten osalta erikseen. Kokonaisselvittelyn toimittaminen ei ollut ollut mahdollista ennen huhtikuun loppua 1979. C:n ilmeinen maksukyvyttömyys ei ollut myöskään käynyt ilmi vuotta ennen kanteen vireille panoa. Näillä perusteilla raastuvanoikeus on KK 10:11 §:n säännöksen huomioon ottaen katsonut, ettei kanne ollut B:n väittämin tavoin vanhentunut.\n        Koska A oli näyttänyt takaussitoumusten perusteella suorittaneensa Ilopuro Oy:n sitoumusten takaajana yli oman osuutensa, oli hänellä KK 10:11 §:n säännöksen nojalla oikeus periä jokaiselta toiselta yhteistakaajalta tämän osuus. Kun C oli osoitettu ilmeisesti maksukyvyttömäksi ja hänelle oli sitäpaitsi lähetetty KK 10:11 § 2 momentissa tarkoitettu ilmoitus hänen suorittamatta säädetyssä ajassa maksua, B oli velvollinen maksamaan osuutensa vajauksesta. Tämän vuoksi ja kun B:n osuus vajauksesta oli 16.3.1976 päivätystä sitoumuksesta johtuvan vastuunjaon mukaan 2/5, raastuvanoikeus on velvoittanut B:n maksamaan A:lle 2/5 mainituista 78.702,43 ja 93.548,89 markan määristä 21.1.1980 lukien laskettavine korkoineen.\n        Helsingin hovioikeus, jonka tutkittavaksi B oli saattanut jutun, on 25.5.1983 antamassaan tuomiossa todennut, että A oli kerrottuihin takauksiin perustuvien saataviensa johdosta haastanut B:n vastaamaan vasta 21.1.1980 eli yli yhden vuoden kuluttua siitä päivästä, jolloin hänellä oli ollut oikeus vaatia noita saataviaan. Huomioon ottaen KK 10:11 § 2 momentin säännöksen A:n saatavat olivat vanhentuneet. Sen vuoksi hovioikeus on hylännyt A:n takautumiskanteen.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      A on pyytänyt valituslupaa ja vaatinut, että hovioikeuden tuomio kumotaan ja asia jätetään raastuvanoikeuden päätöksen varaan. Valituslupa on myönnetty 4.11.1983. B on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelut\n        A, B ja C ovat yhdessä menneet takaukseen raastuvanoikeuden päätöksessä mainituista Ilopuro Oy:n lainoista. Takaussitoumusten perusteella A on maksanut päätöksessä mainitut määrät. Maksujen johdosta ovat velkojat 26.7.1977 ja 28.11.1977 siirtäneet lainasaatavansa A:lle. A vaatii jutussa takautumissaamisena B:ltä maksua tämän osuudesta kysymyksessä olevien velkojen yhteistakaajana ja myös B:n osuudesta vajauksesta, joka on aiheutunut siitä että C on ilmeisesti maksukyvytön. C:tä vastaan A ei ole tuomioistuimessa tai ulosotonhaltijan luona pannut vireille kannetta tai hakemusta takautumissaamisestaan eikä A ole myöskään sen ajan kuluessa, jona kanne tai hakemus KK 10:11 § 2 momentin nojalla olisi pitänyt panna C:tä vastaan vireille, saanut sanotussa lainkohdassa tarkoitetuin tavoin oikeutta vaatia B:ltä osuutta C:n ilmeisestä maksukyvyttömyydestä johtuvasta vajauksesta. B:tä vastaan kanne näistä takautumissaamisista on pantu vireille vasta 21.1.1980. Siten A:n takautumissaaminen sekä C:n että B:n velkaosuudesta on edellä mainitun lainkohdan nojalla vanhentunut. Tätä vanhentumista ei ole estänyt se, että A:lla ja B:llä on ollut puolin ja toisin useita muitakin takautumissaamisia. Vanhentumista ei myöskään ole estänyt sopimus takautumisvastuiden myöhemmästä selvittämisestä. Näin ollen on A:n maksuvaatimus esitetyllä takautumisperusteella hylättävä vanhentuneena.\n      \n      \n        Tuomiolauselma\n        Hovioikeuden tuomion lopputulosta ei muuteta. Jutun näin päättyessä asianosaisten on itse vastattava täällä olleista oikeudenkäyntikuluistaan.\n        \n          Ratkaisuun osallistuneet: oikeusneuvokset Salervo, Ådahl, Lehtonen ja Roos sekä ylimääräinen oikeusneuvos Hagman\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II26"
  ],
  "referenceToLegislation": [
    "http://data.finlex.fi/eli/sd/1734/3"
  ],
  "description": [
    "http://data.finlex.fi/voc/kko/fin/c717c86c",
    "http://data.finlex.fi/voc/kko/swe/c6ccd1cf"
  ],
  "judgmentNumber": [
    "II26"
  ],
  "date": [
    "1984-03-08"
  ],
  "issued": [
    "1985-03-04"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}