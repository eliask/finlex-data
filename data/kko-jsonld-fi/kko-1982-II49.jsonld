{
  "@id": "sfecli:kko/1982/II49",
  "languageVersion": [
    {
      "@id": "sfecli:kko/1982/II49/fin",
      "title_fi": [
        "KKO:1982-II-49"
      ],
      "abstract_fi": [
        "\n    Hallimyymälän hoitajalla katsottiin olleen sellainen asema, että siihen oli liittynyt kelpoisuus myymälän omistajaa sitovin vaikutuksin ottaa myymälässä myytäväksi tavaraa tilitystä vastaan.\n  "
      ],
      "hasFormat": {
        "@id": "sfecli:kko/1982/II49/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli Urho B:lle 23.11.1977 tiedoksi toimituttamansa haasteen nojalla Helsingin RO:ssa kertonut, että hän oli saman vuoden alusta lähtien pitänyt Hakaniemen hallissa Helsingissä vaatealan hallimyymälää, jossa hän oli myynyt muun muassa naisten leninkejä. Samassa hallissa toiminimi X:n myymälässä toiminut Anna B oli pyytänyt A:ta luovuttamaan hänelle leninkejä myytäviksi siten, että Anna B:n tuli toimittaa myynnin jälkeen myyntihinta A:lle. Kun Anna B:n oma hallikaupanpito ei ollut ollut esteenä A oli luovuttanut kevään 1977 aikana tälle myyntiä varten leninkejään yhteensä 297 kappaletta. Anna B oli sitten tilittänyt hänelle yhteensä 990 markan määräiset osasuoritukset. A:n aloitteesta Anna B oli, kun jäljellä olevien vaatekappaleiden lukumäärä ei ilmeisestikään ollut vastannut A:n toimituksia eikä Anna B ollut kyennyt suorittamaan maksuja 3.10.1977 hyväksynyt A:n asettaman tuolloin tilittämättä ollutta määrää 35 836 markkaa vastanneen vekselin. Vekseli oli sittemmin maksun laiminlyömisen johdosta protestoitu. Myöhemmin A oli saanut tietää, että puheena olevan toiminimen omistaja olikin Anna B:n sijasta tämän aviomies Urho B. Koska A:lle ei ollut tehty tiliä hänen myyntiin luovuttamistaan leningeistä eikä suoritettu niistä maksua ja kun Anna B:n oli katsottava toimineen toiminimen X:n edustajana asemavaltuuden nojalla, A oli vaatinut Urho B:n velvoittamista suorittamaan hänelle tilittämättä jääneiden leninkien hinta 35 836 markkaa korkoineen.\n      Urho B:n vastustettua kannetta katsoen, että Anna B vastasi itse po. sitoumuksistaan, RO p. 26.4.1978 oli lausunut selvitetyksi, että Urho B oli ko. toiminimeä käyttäen harjoittanut Helsingin Hakanieman hallissa kangas- ja lyhyttavarain vähittäiskauppaa huolehtien itse liikkeen johdosta, tavaran sisänostosta, tavaralaskujen maksamisesta ja liikkeen kirjanpidosta hänen vaimonsa Anna B:n toimiessa liikkeessä myyjänä. Kevään 1977 aikana Anna B oli ottanut omavaltaisesti omaan lukuunsa myytäväksi liikkeen tiloissa A:n toimittamia leninkejä. Tämä myynti oli tapahtunut liikkeen varsinaisen toiminnan ulkopuolella, A:n tuomista leningeistä ei ollut laadittu lähetyslistoja eikä laskuja. Anna B oli tilittänyt leninkien hinnan A:lle sitä mukaa kuin leninkejä oli myyty. Anna B:n saamia myyntipalkkioita ei ollut viety liikkeen kassaan. A oli sittemmin esittänyt Urho B:lle A:n ja Anna B:n väliseen liikesuhteeseen pohjautuvat kanteessa mainitut vaatimuksensa.\n      Siihen nähden, että Anna B ottaessaan A:n leningit myytäväksi omaan lukuunsa po. toiminimen myyntipisteeseen oli ylittänyt toimivaltansa liikkeen myyjänä ja että A:n, huomioon ottaen erityisesti kyseisen myynnin hoitotavan, oli pitänyt tietää, ettei Urho B toiminimen X:n omistajana ollut vastuussa Anna B:n tuohon liikesuhteeseen perustuvista sitoumuksista, RO oli hylännyt kanteen.\n      A oli Helsingin HO:ssa hakenut muutosta RO:n päätökseen ja muutoksenhakemuksessaan toistanut RO:ssa esittämänsä kanteen alentaen kuitenkin korvausvaatimuksensa, koska po. myyntiin annettuja vaatteita oli hänelle RO:n päätöksen julkistamisen jälkeen 16.5.1978 luovutettu takaisin 2 523 markan arvosta, vielä tilittämättömiä vaatteita vastaaviin 33 313 markkaan.\n      HO t. 25.6.1980 oli jättänyt asian RO:n päätöksen varaan.\n      Pyytäen valituslupaa A haki muutosta HO:n tuomioon. Lupa myönnettiin ja Urho B antoi häneltä hakemuksen johdosta pyydetyn vastauksen.\n    \n    \n      \n      KKO t. tutki jutun ja totesi, että Anna B oli hoitanut miehensä Urho B:n omistaman ko. toiminimen Helsingissä Hakaniemen hallissa olevaa myymälää. A oli tammikuun alusta 1977 pitänyt samassa hallissa vaatemyymälää. A oli sanotun vuoden alkupuolella antanut Anna B:lle myyntipalkkiota vastaan myytäväksi erilaista vaatetavaraa. Tässä tarkoituksessa luovutetun tavaran arvoksi A oli RO:lle jätetyssä luettelossa ilmoittanut 36 785 markkaa. Anna B oli allekirjoittanut 16.3.1977 päivätyn velkakirjaksi otsikoidun asiakirjan, jonka mukaan toiminimen velka A:lle oli 36 825 markkaa. Toiminimen puolesta Anna B oli 3.10.1977 hyväksynyt A:n asettaman 35 836 markan määräisen vekselin. A oli myöntänyt Anna B:n maksaneen hänelle 1.4. -3.10.1977 tavaroista 990 markkaa.\n      KKO katsoi, että myymälän hoitajana Anna B:llä oli ollut sellainen asema, että hän oli voinut päämiestään, po. toiminimen haltijaa Urho B:tä sitovin vaikutuksin ottaa toiminimen hallimyymälässä myytäväksi tavaraa A:lta. Näin tehdessään sekä merkitessään mainittuihin velkakirjaan ja vekseliin toiminimen velalliseksi Anna B oli ilmaissut toimineensa päämiehensä nimissä. Huomioon ottaen, että myös muiden sanotun hallin hallikauppiaiden käsityksen mukaan Anna B oli hoitanut itsenäisesti toiminimen myymälää. KKO katsoi jääneen näyttämättä, että A:lla olisi ollut aihetta epäillä Anna B:llä aseman perusteella ollutta valtuutta toimia päämiestään sitovin vaikutuksin.\n      Urho B:n A:lle olevan velan määrän osalta KKO katsoi, että A oli luovuttanut po. tavaraa myyntihintojen mukaan laskettuna hänen esittämässään luettelossa mainitun 36 785 markan arvosta. RO:n päätöksen julistamisen jälkeen A:lle oli palautettu 2 523 markan arvoiset tavarat. Sanottujen määrien erotuksen, 34 262 markan osalta Urho B oli oikeutettu saamaan hyväkseen myyntipalkkion, jonka määräksi muun selvityksen puuttuessa KKO arvioi noin 20 prosenttia. Jutussa oli jäänyt näyttämättä, että A:lle olisi maksettu tavaroista hänen Anna B:ltä saamakseen myöntämää 990 markkaa enemmän. Näin ollen Urho B oli velkaa A:lle 26 500 markkaa.\n      Edellä kerrotuilla perusteilla KKO muutti HO:n tuomiota siten, että Urho B velvoitettiin suorittamaan A:lle korvaukseksi ko. toiminimen myymälässä myytäväksi otetuista mutta tilittämättä jätetyistä tavaroista 26 500 markkaa. Asian laadun vuoksi A sai itse kärsiä kulunsa.\n      \n        Ratkaisuun osallistuneet: oikeusneuvokset Heinonen, Mörä ja af Hällström sekä ylimääräiset oikeusneuvokset Surakka ja Aro\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II49"
  ],
  "description": [
    "http://data.finlex.fi/voc/kko/fin/fb79edb5",
    "http://data.finlex.fi/voc/kko/swe/83b2b710",
    "http://data.finlex.fi/voc/kko/swe/126e9128"
  ],
  "judgmentNumber": [
    "II49"
  ],
  "date": [
    "1981-02-24"
  ],
  "issued": [
    "1982-04-29"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}