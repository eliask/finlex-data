{
  "@id": "sfecli:kko/1984/II119",
  "languageVersion": [
    {
      "@id": "sfecli:kko/1984/II119/fin",
      "title_fi": [
        "KKO:1984-II-119"
      ],
      "abstract_fi": [
        "\n    Kiinteistönvälittäjän myötävaikutuksella oli tehty osakekauppa, jossa omistusoikeus siirtyi kauppahinnan tultua suoritetuksi. Toimeksiantosopimuksessa ei ollut mainintaa välityspalkkion erääntymisestä. Välittäjä sai oikeuden palkkioon vasta, kun em. ehto oli täyttynyt.\n    Kiinteistönvälittäjien yleisesti käyttämissä sopimuskaavakkeissa olevaa määräystä ei pidetty todisteena vastaavasta kauppatavasta.\n  "
      ],
      "hasFormat": {
        "@id": "sfecli:kko/1984/II119/fin/txt",
        "content_fi": [
          "\n    \n      MÅLETS HANDLÄGGNING I DE LÄGRE INSTANSERNA\n      Bolaget A hade efter banken B 23.3.1982 delgiven stämning i Ålands HR anfört, att A hade medelst avtal av 1.9.1980 av banken fått i uppdrag att sälja aktierna nr 1 - 400 i fastighetsbolaget C. Sedan föravtal 6.2.1981 hade gjorts om aktiernas försäljning till bolaget D, hade banken 6.3.1981 ingått slutligt köp med D. A var därför berättigat att erhålla sin försäljningsprovision 255.000 mark vid köpets ingående 6.3.1981. Banken hade likväl 23.3.1981 betalat endast 20.000 mark och resterande 235.000 mark först 20.1.1982. A hade fakturerat provisionen 23.3.1981 och därvid krävt dröjsmålsränta 16 procent, till vilken A på grund av dröjsmålet var berättigat. A hade dessutom förorsakats ränte- och stämpelskattekostnader 460 mark 20 penni. På dessa grunder hade A yrkat, att banken förpliktades att till A erlägga 16 procents ränta på 235.000 mark för tiden från 23.3.1981 till 20.1.1982 eller 31.019 mark 90 penni och att ersätta bolagets ränte- och stämpelskattekostnader med 460 mark 20 penni samt dessutom yrkat på ersättning för sina rättegångskostnader.\n      Sedan banken hörts om yrkandena hade HR i sitt utslag 31.8.1982 förklarat utrett, att banken 1.9.1980 hade gett A i uppdrag att sälja aktierna nr 1 - 400 i bolaget C, varvid i förmedlingsprovision skulle betalas 2,5 procent på en köpesumma uppgående till 3.800.000 mark och 40 procent på den del av köpesumman som översteg detta belopp. Genom förmedling av A ingick banken och D 6.2.1981 ett föravtal om köp av ifrågavarande aktier och i enlighet med föravtalet 6.3.1981 köpeavtal rörande aktierna. Enligt detta avtal var köpeskillingen 4.200.000 mark, varav D vid köpebrevets undertecknande erlade 100.000 mark och presterade en 100.000 marks bankgaranti. Av den resterande köpeskillingen skulle 740.000 mark erläggas senast 16.12.1981, medan köpeskillingen till övriga delar skulle regleras genom kreditöverföringar och lån som banken beviljade D. Ägande- och besittningsrätten till aktierna skulle övergå på D så snart 840.000 mark erlagts av köpeskillingen. Emedan betalningsvillkoren i köpebrevet av 6.3.1981 inte uppfyllts av D, slutfördes köpet genom ett nytt köpebrev mellan parterna 20.1.1982, genom vilket ägande- och besittningsrätten till de försålda aktierna övergick på D. Denna dag erlade banken till A 235.000 mark utgörande den obetalda delen av förmedlingsarvodet. I förmedlingsavtalet hade inte intagits något villkor om vid vilken tidpunkt förmedlingsarvodet skulle betalas. Banken hade inte heller på annat sätt förbundit sig att betala förmedlingsprovisionen före det köpeskillingen till fullo erlagts. På dessa grunder och då A slutfört sitt uppdrag först då det slutliga köpeavtalet upp rättades 20.1.1982, hade HR förkastat käromålet och ålagt A att med 5.000 mark ersätta bankens rättegångskostnader i målet.\n      Åbo HovR, under vars prövning bolaget A hade dragit målet, hade i dom 19.8.1983 funnit utrett, att då banken B och bolaget D ingick ifrågavarande aktieköp 6.3.1981 erlade D av köpeskillingen 100.000 mark, medan 740.000 mark skulle erläggas senast 16.12.1981. Enligt köpebrevet skulle ägande- och besittningsrätten till aktierna övergå på D då 840.000 mark erlagts av köpeskillingen. Eftersom D inte 16.12.1981 hade erlagt den resterande köpeskillingen uppgjorde kontrahenterna 20.1.1982 ett nytt köpebrev, varvid banken erlade förmedlingsprovisionen. Ifrågavarande suspensiva villkor hade intagits i köpebrevet av 6.3.1981 jus emedan banken inte hade varit säker på att D kunde erlägga köpeskillingen. Under dessa förhållanden och då det inte visats, att banken skulle ha förbundit sig att till A betala förmedlingsprovisionen före villkorets uppfyllelse, hade HovR funnit att A inte var berättigat till den yrkade ersättningen. HovR hade därför ansett skäl inte föreligga till annan ändring i de slut vartill HR kommit än att, eftersom saken varit tvivelaktig och A haft skälig orsak till rättegång, A befriades från att ersätta bankens rättegångskostnader i HR.\n    \n    \n      HÖGSTA DOMSTOLEN\n      Bolaget A anhöll om besvärstillstånd och sökte ändring i HovR:s dom. Besvärstillstånd meddelades och banken B avgav med anledning av ansökan inbegärt bemötande.\n      HD d. tog målet i övervägande och fann, att A som grund för käromålet hade åberopat, förutom av de lägre rätterna nämnda grunder, handelsbruk av sådant innehåll, att förmedlingsprovisionen skulle erläggas vid köpets ingående oberoende av köpevillkoren. Som utredning hade A åberopat tvenne av fastighetsförmedlare allmänt använda avtalsblanketter, enligt vilkas allmänna uppdragsvillkor förmedlingsprovisionen skulle erläggas vid köpebrevets undertecknande. HD fann dock, att dessa allmänna avtalsvillkor inte utgjorde tillräcklig bevisning för förekomsten av bindande handelsbruk av åberopat innehåll. Till övriga delar omfattade HD HovR:s motivering.\n      Det slut, vid vilket HovR stannat, ändrades inte. I anseende till sakens natur fick banken vidkännas sina kostnader för avgivande av bemötande i HD.\n      \n        I avgörandet deltog justitieråden Jalanko, Portin, Nybergh och Hiltunen samt extraordinarie justitierådet Heikkilä\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-06-20"
  ],
  "judgmentNumber": [
    "II119"
  ],
  "date": [
    "1984-01-26"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II119"
  ],
  "year": [
    "1984"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}