{
  "@id": "sfecli:kko/1995/83",
  "languageVersion": [
    {
      "@id": "sfecli:kko/1995/83/fin",
      "title_fi": [
        "KKO:1995:83"
      ],
      "abstract_fi": [
        "\n    Keski-Suomen Yrittäjät r.y. vaati lehden nimenä käytetyn toiminimen Keski-Suomen Yrittäjälehti rekisteröinnin kumoamista ja toiminimen käytön kieltämistä sekaannusvaaraa aiheuttavana sen jälkeen, kun yhdistyksen ja toiminimen haltijana olevan lehden julkaisijan välinen yhteistoimintasopimus oli purkautunut. Toiminimilain 10 §:ään perustettu kanne hyväksyttiin.\n    Ään.\n    Ks. KKO:1987:13\n  "
      ],
      "hasFormat": {
        "@id": "sfecli:kko/1995/83/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Helsingin raastuvanoikeudessa\n        Keski-Suomen Yrittäjät r.y. kertoi A:ta vastaan ajassaan kanteessa, että toiminimi KeskiSuomen Yrittäjälehti oli 8.4.1987 rekisteröity A:lle. Toiminnan laaduksi oli merkitty kustannus- ja julkaisutoiminta. Yhdistyksen nimi oli rekisteröity yhdistysrekisteriin 17.10.1959.\n        Yhdistys ja A edellä mainittua toiminimeään käyttäen olivat 12.5.1987 tehneet yhteistyösopimuksen, jonka 6 §:n mukaan Keski-Suomen Yrittäjälehti antoi yhdistykselle lehdessä korvauksetta tilaa järjestösivuille ja sitoutui tukemaan yhdistyksen toimintaa 5 000 markalla lehteä kohden.\n        A oli 2.1.1988 päivätyllä kirjeellä irtisanonut sopimuksen 6 §:n 1.4.1988 alkaen sillä perusteella, että yhteistyösopimuksen perusteella ei ollut tullut lainkaan ilmoitussopimuksia. Yhdistys oli 1.2.1992 päivätyssä kirjeessä todennut 12.5.1987 allekirjoitetun sopimuksen purkautuneen kokonaan.\n        Tämän vuoksi yhdistys vaati, että A:ta toiminimilain 10 §:n, 18 §:n ja 19 §:n nojalla kielletään käyttämästä toiminimeä 2.1.1988 alkaen, että toiminimen rekisteröinti kumotaan ja että A velvoitetaan suorittamaan yhdistykselle perusteettomana etuna ja vahingonkorvauksena enintään 100 000 markkaa korkoineen.\n      \n      \n        Vastaus\n        A kiisti kanteen ja vaati sen hylkäämistä.\n      \n      \n        Raastuvanoikeuden päätös 28.6.1993\n        Raastuvanoikeus totesi, että A:n toiminimi oli rekisteröity jo ennen kuin hän tuota nimeä käyttäen oli allekirjoittanut yhteistyösopimuksen. Yhdistys oli juuri tuon sopimuksen purkautumisen perusteella katsonut A:n menettäneen oikeuden käyttää toiminimeä, joka ei ollut vakiintunut. Yhdistys ei ollut näyttänyt suostuneensa siihen, että A saisi käyttää toiminimeään vain yhteistyösopimuksen voimassaoloajan.\n        Raastuvanoikeus lausui, että A:n toiminimeen sisältynyt toiminnan laatua luonnehtinut lehti-sana erotti A:n toiminimen yhdistyksen nimestä sillä tavoin, ettei A:n toiminimi toiminimilain 10 §:n 2 kohdan tarkoittamassa mielessä sisältänyt mitään sellaista, joka olisi voitu käsittää yhdistyksen nimeksi.\n        Raastuvanoikeus katsoi vielä, että A oli irtisanonut yhteistyösopimuksen 6 §:n 1.4.1988 alkaen. Yhdistys ei ollut reklamoinut irtisanomista vastaan ennen kuin vasta 1.2.1992 päivätyssä kirjeessä, jossa yhdistys oli katsonut sopimuksen purkautuneen kokonaan. Näin ollen yhteistyösopimuksen 6 §:n voimassaolo oli lakannut 1.4.1988 lukien. Yhdistys ei ollut näyttänyt, että A olisi laiminlyönyt suorittaa sille sopimuksen 6 §:n mukaista korvausta jonkin lehden osalta mainittua päivää edeltäneeltä ajalta.\n        Tämän vuoksi raastuvanoikeus hylkäsi kanteen.\n      \n      \n        Helsingin hovioikeuden tuomio 18.5.1994\n        Yhdistys ja A valittivat hovioikeuteen. Hovioikeus ei muuttanut raastuvanoikeuden päätöstä.\n        \n          Asian ovat ratkaisseet hovioikeuden jäsenet Ritola, Kemppinen ja Mikkola. Esittelijä Leena Juutilainen.\n        \n      \n    \n    \n      MUUTOKSENHAKU KORKEIMMASSA OIKEUDESSA\n      Yhdistykselle on myönnetty valituslupa. Valituksessaan yhdistys on vaatinut hovioikeuden tuomion kumoamista ja kanteensa hyväksymistä.\n      A on vastannut valitukseen.\n    \n    \n      KORKEIMMAN OIKEUDEN RATKAISU 15.5.1995\n      \n        Perustelut\n        A:n hakemuksesta kaupparekisteriin on 8.4.1987 merkitty toiminimi Keski-Suomen Yrittäjälehti toimialanaan kustannus- ja julkaisutoiminta. Kun toiminimi olennaiselta osaltaan viittasi 17.10.1959 yhdistysrekisteriin merkityn Keski-Suomen Yrittäjät r.y:n nimeen aiheuttaen sekaannusvaaraa, toiminimen rekisteröinti olisi toiminimilain 10 §:n 2 kohdan perusteella edellyttänyt yhdistyksen suostumusta. Tällaisen suostumuksen yhdistyksen on katsottava antaneen, kun se on 12.5.1987 tehnyt A:n kanssa yhteistyösopimuksen Keski-Suomen Yrittäjälehti -nimisen lehden julkaisemisesta. Sopimuksen mukaan yhdistys on saanut vapaata palstatilaa A:n kustantamasta lehdestä ja lisäksi 5 000 markan korvauksen kutakin julkaistua lehden numeroa kohden. Lehden on edellytetty noudattavan yhdistyksen ajamaa yrittäjäystävällistä linjaa.\n        A:n ja yhdistyksen yhteistyö on päättynyt 1.2.1992, jolloin yhdistys on katsonut yhteistyösopimuksen kaikilta osiltaan purkautuneeksi sen johdosta, että A oli jättänyt sovitun rahakorvauksen maksamatta. Sitä ennen A oli irtisanonut 1.4.1988 lukien rahakorvausta koskevan sopimusehdon.\n        Keski-Suomen Yrittäjät r.y:n ei ole osoitettu suostuneen sekaannusvaaraa aiheuttavan toiminimen käyttöön yhteistyösopimuksen purkauduttua ja olosuhteiden muututtua (KKO 1987:13). A:n rekisteröimä toiminimi on sen johdosta tullut lainvastaiseksi ja yhdistyksellä on oikeus vaatia sitä haittaavan toiminimen rekisteröinnin kumoamista ja toiminimen käytön kieltämistä.\n        Yhdistys on huomautuksetta sallinut A:n käyttää toiminimeä sen jälkeen kun A oli kirjeellään 2.1.1988 irtisanonut yhteistyösopimuksen rahakorvausta koskevan määräyksen. Tämän vuoksi yhdistyksellä ei ole oikeutta vaatimaansa vahingonkorvaukseen sopimusrikkomuksen perusteella. Yhdistys ei myöskään ole näyttänyt, että A olisi asiassa saanut perusteetonta etua yhdistyksen kustannuksella. Muutakaan laillista perustetta näille vaatimuksille ei ole esitetty.\n      \n      \n        Lainkohdat\n        Toiminimilaki 10 § 2 kohta, 18 § 2 ja 3 mom., 19 § 1 mom. ja 2 mom. 1 kohta\n      \n      \n        Tuomiolauselma\n        Hovioikeuden tuomio kumotaan. Toiminimen Keski-Suomen Yrittäjälehti rekisteröinti kumotaan. A:ta kielletään 20 000 markan sakon uhalla käyttämästä mainittua toiminimeä. Vahingonkorvausta ja perusteettoman edun palautusta koskeva vaatimus hylätään.\n        \n          Asian ovat ratkaisseet presidentti Heinonen, oikeusneuvokset Lindholm (eri mieltä), Taipale, Raulos (eri mieltä) ja Tulokas. Esittelijä Sari Ruokojärvi.\n        \n      \n      \n        Eri mieltä olevien jäsenten lausunnot\n        Oikeusneuvos Raulos: Katson, ettei ole esitetty syytä muuttaa hovioikeuden tuomiota, jonka jätän siis pysyväksi.\n        Oikeusneuvos Lindholm: Olen samaa mieltä kuin oikeusneuvos Raulos.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1995:83"
  ],
  "description": [
    "http://data.finlex.fi/voc/kko/fin/a1501b0f",
    "http://data.finlex.fi/voc/kko/swe/797b203e"
  ],
  "judgmentNumber": [
    "83"
  ],
  "date": [
    "1995-01-10"
  ],
  "issued": [
    "1995-05-15"
  ],
  "creator": [
    "http://data.finlex.fi/common/KKO"
  ],
  "year": [
    "1995"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}