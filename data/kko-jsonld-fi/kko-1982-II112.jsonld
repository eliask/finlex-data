{
  "@id": "sfecli:kko/1982/II112",
  "languageVersion": [
    {
      "@id": "sfecli:kko/1982/II112/fin",
      "title_fi": [
        "KKO:1982-II-112"
      ],
      "abstract_fi": [
        "\n    A velkoi kanteessaan ostajaksi väittämältään B:ltä erään nosturin kauppahintaa. Pääasiaan vastaamatta B teki väitteen, että kanne oli jätettävä tutkimatta, koska nosturin oli ostanut A:lta eräs muu henkilö sikä siis B ja kanne siten oli kohdistettu väärään henkilöön. Kanteen peruste huomioon ottaen katsottiin, että B:n väitettä oli pidettävä jutussa annettavan pääasiaratkaisun aineellisia edellytyksiä eikä oikeudenkäynnin edellytyksiä koskevana. Kannetta ei siten saanut tuon väitteen johdosta jättää tutkittavaksi ottamatta.\n    Ks. KKO:1994:125\n  "
      ],
      "hasFormat": {
        "@id": "sfecli:kko/1982/II112/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Kommandiittiyhtiö A oli oy B:lle tiedoksi toimitetun haasteen nojalla Kuusamon KO:ssa velkonut oy B:ltä tämän ostamaksi väittämänsä nosturin kauppahintaa. Oy B:n kieltäydyttyä vastaamasta kanteeseen ja tehtyään väitteen, että kanne oli jätettävä tutkimatta, koska nosturin oli ostanut kommandiittiyhtiöltä oy C, KO väitepäätöksessään 12.10.1977 oli lausunut käyneen selville, että oy C oli edustajansa välityksin tilannut kommandiittiyhtiö A:lta, jonka kotipaikka oli Rovaniemen kaupunki, lokakuussa 1976 Hiab 560 -merkkisen käytetyn nosturin tukijalkoineen 13 500 markan kauppahinnasta. Sen sijaan KO oli katsonut jääneen näyttämättä, että vastaajaksi haastettu oy B, joka nautti kotipaikkaoikeutta Kuusamon kunnassa, olisi tehnyt kantajan kanssa välipuhetta sanotun nosturin ostamisesta tahi että oy B olisi muutoinkaan sitoutunut vastaamaan sanotun kaupan ostajalle tuottamista velvoitteista. Sen vuoksi ja kun ko. nosturin myyntiä koskeva sopimus ei suonut kantajalle suhteessa vastaajaan mitään lakiin tai sopimuksiin perustuvaa oikeutta vaatimusten esittämiseen ja koska kanne siten oli kohdistettu väärään vastaajaan, KO oli jättänyt kanteen tutkittavaksi ottamatta.\n      Vaasan HO, jossa kommandiittiyhtiö A oli hakenut muutosta KO:n väitepäätökseen, p. 2.6.1978 oli jättänyt asian väitepäätöksen varaan.\n      Kommandiittiyhtiö A pyysi lupaa hakea muutosta HO:n päätökseen ja lupahakemukseensa sisällytti muutoksenhakemuksen.\n    \n    \n      \n      KKO p. myönsi muutoksenhakuluvan, tutki valituksen ja totesi kommandiittiyhtiö A:n kanteen perustuvan väittämään, että kommandiittiyhtiö olisi myynyt kanteessa mainitun nosturin oy B:lle. Pääasiaan vastaamatta oy B oli vaatinut kanteen jättämistä tutkimatta, koska puheena olevan nosturin oli kantajayhtiöltä ostanut eräs toinen osakeyhtiö eikä siis vastaaja ja kanne siten oli kohdistettu väärään henkilöön. Kanteen peruste huomioon ottaen tätä väitettä oli pidettävä jutussa annettavan pääasiaratkaisun aineellisia edellytyksiä eikä oikeudenkäynnin edellytyksiä koskevana. Alempien oikeuksien ei siten olisi pitänyt, kuten oli tapahtunut, väitteen johdosta jättää kannetta tutkittavaksi ottamatta. Sen vuoksi KKO, kumoten ja poistaen HO:n ja KO:n päätökset, palautti jutun KO:een, jonka tuli ilmoituksesta ottaa se uudelleen käsiteltäväksi ja, huomioon ottaen palauttamisen syyn, siinä laillisesti menetellä.\n      \n        Ratkaisuun osallistuneet: oikeusneuvokset Manner, Takala, Nyberg ja Lehtonen sekä ylimääräinen oikeusneuvos Mäkinen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II112"
  ],
  "judgmentNumber": [
    "II112"
  ],
  "date": [
    "1982-01-11"
  ],
  "issued": [
    "1982-07-17",
    "1982-08-17"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}