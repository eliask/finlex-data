{
  "@id": "sfecli:kko/1984/II5",
  "languageVersion": [
    {
      "@id": "sfecli:kko/1984/II5/fin",
      "title_fi": [
        "KKO:1984-II-5"
      ],
      "abstract_fi": [
        "\n    A:lle oli suoritettu kaulavaltimoiden ahtautumisen vuoksi verisuonileikkaus. Sen jälkeen ilmenneestä leikkausalueen verenvuodosta oli aiheutunut verenkiertohäiriö ja siitä puolestaan aivojen kuolioituminen ja A:n kuolema. Kun kuolema oli sairauden parantamiseksi tehdyn leikkaustoimenpiteen etukäteen huomioon otettavalla tavalla aiheuttama seuraus, vakuutusyhtiö ei ollut velvollinen suorittamaan edunsaajalle korvausta A:n ottaman, vakuutussopimuslain mukaisen tapaturmavakuutuksen perusteella.\n  "
      ],
      "hasFormat": {
        "@id": "sfecli:kko/1984/II5/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        A:n kanne\n        A oli Keskinäiselle Henkivakuutusyhtiölle Suomi-Salamalle tiedoksi toimituttamansa haasteen nojalla Tammelan KO:ssa lausunut, että yhtiö oli 14.8.1968 myöntänyt hänen miehelleen B:lle henkivakuutuksen, johon oli liittynyt myös vakuutus tapaturmaisen kuoleman varalta. Edunsaajaksi oli vakuutuskirjassa määrätty vakuutetun omaiset eli hänen puolisonsa A. B:lle oli 8.8.1980 tehty vasemmanpuoleisten kaulavaltimoiden leikkaus. Leikkauksen jälkeen oli potilaalle syntynyt vasemman kaulavaltimon tukos, jonka seurauksena aivot olivat kuolioituneet ja B oli kuollut saman kuun 13 päivänä. B:lle oikeuslääketieteellisen ruumiinavauksen suorittaneen oikeuslääkärin antaman lausunnon mukaan kuolemantapaus luokiteltiin tapaturmaiseksi hoitotoimenpiteen aiheuttamaksi. Koska yhtiö oli katsonut, ettei kuolinsyynä ollut ollut tapaturma, ja sen vuoksi kieltäytynyt maksamasta A:lle tapaturmakorvausta, A oli vaatinut vahvistettavaksi B:n kuolleen sellaisesta tapaturmaksi katsottavasta syystä, että yhtiö oli velvollinen maksamaan hänelle vakuutuskirjan mukaisen tapaturmakorvauksen.\n      \n      \n        Yhtiön vastine\n        Yhtiö oli vastustanut kannetta sillä perusteella, ettei B ollut kuollut tapaturmaisesti.\n      \n      \n        Tammelan KO:n päätös 28.1.1982\n        KO oli lausunut selvitetyksi, että yhtiö oli myöntänyt B:lle henkivakuutuksen, jossa lisävakuutuksena oli ollut vakuutus tapaturmaisen kuoleman varalta ja edunsaajana B:n aviopuoliso A. B oli Tampereen Keskussairaalassa 8.8.1980 tehdyn leikkauksen jälkeen kuollut 13.8.1980. Koska kuolema ei ollut aiheutunut tapaturmasta vaan sairaudesta, KO oli hylännyt kanteen.\n      \n      \n        Turun HO:n tuomio 3.12.1982\n        HO, jossa A oli uudistanut kanteensa ja yhtiö vastannut muutoksenhakemukseen, oli lausunut selvitetyksi, että B:n välittömänä kuolinsyynä oli ollut aivokuolema, joka oli aiheutunut hänelle kaulavaltimoiden ahtautumien vuoksi suoritetun leikkauksen jälkeen ilmenneestä leikkausalueen verenvuodosta verenkiertohäiriöineen. Koska leikkausalueen verenvuoto verenkiertohäiriöineen oli ollut epänormaali ja äkillinen, onnettomuuteen verrattava tapahtuma ja B:n kuolema oli siten tapaturman aiheuttama, HO, kumoten KO:n päätöksen, oli vahvistanut, että B oli kuollut tapaturman johdosta ja että yhtiö oli velvollinen suorittamaan A:lle vakuutussopimuksen mukaisen tapaturmakorvauksen.\n      \n    \n    \n      KORKEIN OIKEUS\n      Pyytäen valituslupaa yhtiö haki muutosta HO:n tuomioon vaatien kanteen hylkäämistä. Lupa myönnettiin ja A vastasi valitukseen.\n    \n    \n      KORKEIMMAN OIKEUDEN RATKAISU\n      \n        Perustelu\n        Asiassa esitetyn lääketieteellisen selvityksen mukaan B:n kuolema on aiheutunut vasemmanpuoleisen sisemmän kaulavaltimon rasvoittuman poistamiseksi tehdyn leikkauksen jälkeen ilmenneestä leikkausalueen verenvuodosta, joka hoidosta huolimatta on johtanut hengityksen pysähtymiseen ja välittömäksi kuolinsyyksi todettuun aivojen kuolioitumiseen. Leikkauksessa tai sen jälkeen annetussa hoidossa ei ole näytetty menetellyn varomattomasti tai huolimattomasti tahi muutoin poiketun lääketieteellisesti hyväksyttävästä käytännöstä.\n        Vakuutusyhtiön vastuu B:n kuolemasta määräytyy vakuutussopimuslain ja vakuutussopimuksen ehtojen mukaan. Laissa enempää kuin vakuutusehdoissakaan ei ole määritelty, mitä tapaturmalla tarkoitetaan.\n        Harkitessaan, onko B kuollut tapaturman johdosta, mitä tapaturmaisen kuoleman varalta myönnetyn lisävakuutuksen ehtojen mukaisen vakuutussumman suorittaminen edellyttää, KKO toteaa, että tapaturmavakuutusasioissa noudatettavan vakiintuneen käytännön mukaan ruumiinvamman tai kuoleman katsominen tapaturmaisesti aiheutuneeksi edellyttää yleensä sitä, että kuolema tai vamma on aiheutunut jonkin äkillisen ja odottamattoman ulkoisen seikan vaikutuksesta. B:lle suoritetun kaltaiseen leikkaukseen liittyy jonkinasteinen, useimmiten tosin verrattain vähäinen kuolemanvaara; kuolema ei siis ole ollut täysin odottamaton. Leikkausta suoritettaessa ja sen jälkeisten hoitotoimien yhteydessä ei ole ilmennyt mitään sellaista äkillistä ja odottamatonta ulkoista tekijää, joka olisi vaikuttanut B:n kuolemaan.\n        Edellä mainituilla perusteilla ja ottaen huomioon myös \"tapaturma\"-sanalla yleisessä kielenkäytössä olevan merkityksen KKO katsoo, että B ei ole kuollut tapaturman johdosta ja että vakuutusyhtiö näin ollen ei ole velvollinen B:n kuoleman johdosta suorittamaan kanteessa vaadittua vakuutussummaa.\n      \n      \n        Tuomiolauselma\n        HO:n tuomio kumotaan ja juttu jätetään KO:n päätöksen lopputuloksen varaan.\n        \n          Ratkaisuun osallistuneet: oikeusneuvokset Leivonen, Saarni-Rytkölä, Hämäläinen, Riihelä ja af Hällström\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-01-16"
  ],
  "judgmentNumber": [
    "II5"
  ],
  "date": [
    "1983-07-27",
    "1984-07-27"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II5"
  ],
  "year": [
    "1984"
  ],
  "description": [
    "http://data.finlex.fi/voc/kko/swe/4c5aef38",
    "http://data.finlex.fi/voc/kko/fin/4675c736"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}