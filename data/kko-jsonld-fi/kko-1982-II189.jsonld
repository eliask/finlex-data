{
  "@id": "sfecli:kko/1982/II189",
  "languageVersion": [
    {
      "@id": "sfecli:kko/1982/II189/fin",
      "title_fi": [
        "KKO:1982-II-189"
      ],
      "abstract_fi": [
        "\n    A, B ja C olivat väkivaltaa ja uhkausta käyttäen pakottaneet 15 vuotiaan D:n sukupuoliyhteyteen. Rikoksen törkeyttä katsottiin lisäävän sen, että rikokseen osallisia oli kolme. A ja B tuomittiin ehdottomiin vankeusrangaistuksiin. C:lle tuomittu vankeusrangaistus määrättiin ehdolliseksi ottaen huomioon, että C rikoksen tekoaikaan oli ollut vasta 18 vuotias ja ettei hän aikaisemmin ollut syyllistynyt rangaistavaan rikokseen.\n    Ään\n  "
      ],
      "hasFormat": {
        "@id": "sfecli:kko/1982/II189/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Virallisen syyttäjän ja D:n asianomistajana ajamasta syytteestä Hyvinkään KO p. 26.4.1979 oli lausunut selvitetyksi, että A, B ja C olivat 15.9.1978 Nurmijärven kunnassa erään huvipaikan läheisyydessä metsässä 26.8.1963 syntyneen D:n mennessä A, ja C kanssa metsään A:n ensiksi lähennellessä D:tä B:n tultua myös paikalle yhdessä väkivalloin riisuttuaan D:ltä tämän päällys- ja alushousut kukin vuorollaan pakottaneet D:n sukupuoliyhteyteen kanssaan kahden muun ollessa aina D:n vierellä sekä paikalle tulleiden muiden henkilöiden seuratessa tapahtumaa. Sen vuoksi KO oli tuominnut A:n, B:n ja C:n kunkin rikoslain 20 luvun 1 §:n 1 momentin ja 3 §:n 2 momentin sekä 7 luvun 1 §:n nojalla yksin teoin tehdyistä väkisinmakaamisesta ja 14 - 16 vuotiaaseen lapseen kohdistuneesta haureudesta 1 vuodeksi 6 kuukaudeksi vankeuteen. B:lle ja C:lle tuomitut rangaistukset määrättiin ehdollisiksi päätöksen julistamisesta alkavin ja 26.4.1981 päättyvin koetusajoin. A:n rangaistus ja hänelle samassa jutussa yksin teoin tehdyistä virkamiehen väkivaltaisesta vastustamisesta ja pahoinpitelystä tuomittu 6 kuukauden vankeusrangaistus yhdistettiin 1 vuoden 8 kuukauden vankeusrangaistukseksi. Rikoslain 3 luvun 11 §:n nojalla vähennettiin A:lle tuomitusta yhdistetystä rangaistuksesta 7 päivää, C:n rangaistuksesta niin ikään 7 päivää ja B:n rangaistuksesta 4 päivää. Lisäksi velvoitettiin A, B ja C yhteisvastuullisesti suorittamaan D:lle korvaukseksi kivusta ja särystä sekä henkisestä kärsimyksestä 5 000 markkaa, terveyskeskusmaksusta 6 markkaa, vaatteiden repeytymisestä 10 markkaa ja vaatteiden puhdistuksesta 30 markkaa eli yhteensä 5 046 markkaa.\n      Helsingin HO, jonka tutkittavaksi virallinen syyttäjä ja A olivat saattaneet jutun, p. 5.11.1981 oli jättänyt asian KO:n päätöksen varaan muutoin paitsi että A:lle, B:lle ja C:lle yksin teoin tehdystä väkisinmakaamisesta ja 14 - 16 vuotiaaseen lapseen kohdistetusta haureudesta tuomitut rangaistukset korotettiin kukin 2 vuodeksi vankeutta. Tämä A:lle tuomittu rangaistus ja KO:n hänelle yksin teoin tehdyistä virkamiehen väkivaltaisesta vastustamisesta ja pahoinpitelystä tuomitsema 6 kuukauden vankeusrangaistus yhdistettiin 2 vuoden 2 kuukauden vankeusrangaistukseksi. Tuomituista rangaistuksista oli tehtävä KO:n rikoslain 3 luvun 11 §:n nojalla määräämät vähennykset. Lisäksi määrättiin, että Hyvinkään KO:n päätöksellä 9.10.1975 A:lle 23.8.1975 tehdystä törkeästä varkaudesta nuorena henkilönä ehdollisesti 3 vuoden koetusajoin tuomittu 4 kuukauden vankeusrangaistus oli pantava täytäntöön ja että myös B:lle ja C:lle tuomitut rangaistukset oli pantava lykkäyksettä täytäntöön.\n      Pyytäen valituslupaa A, B ja C hakivat muutosta HO:n päätökseen. A vaati, että hänet tuomittaisiin rangaistukseen ainoastaan vapautta loukkaavasta haureudesta taikka että hänelle tuomittua vankeusrangaistusta joka tapauksessa alennettaisiin. C pyysi, että hänelle tuomittua vankeusrangaistusta alennettaisiin ja rangaistus määrättäisiin ehdolliseksi. B vaati, että HO:n päätös hänen osaltaan kumottaisiin ja KO:n päätös jätettäisiin sellaisenaan pysyväksi tai, että hänelle tuomittu vankeusrangaistus joka tapauksessa määrättäisiin ehdolliseksi.\n      Valituslupa myönnettiin. Viralliselle syyttäjälle ja D:lle varattiin tilaisuus vastata muutoksenhakemuksiin. Virallinen syyttäjä antoi vastauksen.\n    \n    \n      \n      KKO p. tutki jutun ja totesi, että D oli rikoksen tapahtuessa ollut 15 vuotias. D oli KO:n päätöksestä ilmenevässä tilanteessa pakotettu vastoin tahtoaan sukupuoliyhteyteen. D oli riisuttu väkivaltaa käyttäen ja hän oli vastustanut makaamista. A oli tuolloin ollut sukupuoliyhteydessä D:n kanssa. A, B ja C olivat kaikki käyttäneet väkivaltaa, jolla D oli pakotettu sukupuoliyhteyteen. Näin ollen myös B ja C olivat syyllistyneet täytettyyn väkisinmakaamisrikokseen.\n      Rangaistuksen määräämisessä KKO otti huomioon seuraavat seikat.\n      Rikoksen törkeyttä lisäsi se, että rikokseen osallisia oli ollut useampia kuin yksi ja että teko oli tehty muiden paikalla olleiden henkilöiden seuratessa tapahtumaa. Rikoksen törkeyttä vähensi se, että käytetty väkivalta, joskin riittävä D:n vastarinnan murtamiseen, oli ollut laadultaan lievää eikä D:lle ollut aiheutettu mitään ruumiillista vammaa. B:n syyllisyyttä lisäsi se, että hän oli käynnistänyt tapahtumasarjan käyttäen ensimmäisenä väkivaltaa D:tä kohtaan. C:n osuus rikokseen oli ollut merkitykseltään vähäisempää kuin B:n ja A:n. Rikoksen tapahtuessa B oli ollut 23 vuotias, A 18 vuotias ja C niinikään 18 vuotias. B oli vuonna 1975 tuomittu moottoriajoneuvon kuljettamisesta alkoholin vaikutuksen alaisena 2 kuukauden ehdolliseen rangaistukseen, joka oli rauennut. Mainitulla rikoksella ei ollut merkitystä harkittaessa seuraamusta B:n nyt kysymyksessä olevasta rikoksesta. A oli 9.10.1975 tuomittu nuorena henkilönä 23.8.1975 tehdystä törkeästä varkaudesta 4 kuukauden ehdolliseen vankeusrangaistukseen 3 vuoden koetusajoin 14.8.1980 nuorena henkilönä 13.5.1977 tehdystä varkaudesta 1 kuukauden 15 päivän ja 31.8.1977 tehdystä törkeästä varkaudesta 8 kuukauden vankeusrangaistukseen eli rangaistukset yhdistettynä 8 kuukauden 15 päivän vankeusrangaistukseen, jolloin samalla oli määrätty edellä mainittu ehdollinen rangaistus täytäntöönpantavaksi, sekä 16.10.1980 yksin teoin tehdyistä törkeästä rattijuopumuksesta ja liikennerikkomuksesta (tekoaika 2.9.1978) 1 kuukauden 15 päivän vankeusrangaistukseen. A oli lisäksi tämän jutun yhteydessä tuomittu yksin teoin tehdyistä virkamiehen väkivaltaisesta vastustamisesta ja pahoinpitelystä (tekoaika 9.9.1978) 6 kuukauden vankeusrangaistukseen. C ei ollut aikaisemmin syyllistynyt rikokseen.\n      KKO katsoi, että riittävä rangaistus B:lle ja A:lle oli 1 vuoden 8 kuukauden ja C:lle 1 vuoden 6 kuukauden vankeusrangaistus. Huomioon ottaen C:n nuoren iän ja sen, ettei hän ollut aikaisemmin syyllistynyt rikokseen, KKO katsoi, että hänen rangaistuksensa oli määrättävä ehdolliseksi. B puolestaan oli ollut C:tä ja A:ta varttuneempi ja, niinkuin edellä jo on todettu, toiminut rikoksen alkuunpanijana. Kun hänen kohdallaan ei myöskään ollut osoitettavissa mitään erityisiä perusteita, joiden takia hänen rangaistuksensa olisi määrättävä ehdolliseksi, KKO katsoi, että yleisen lainkuuliaisuuden ylläpitäminen vaati hänen rangaistuksensa tuomitsemista ehdottomana.\n      Edellä lausutun perusteella KKO muutti HO:n päätöstä seuraavasti:\n      C:lle tuomittu rangaistus alennettiin 1 vuodeksi 6 kuukaudeksi vankeutta. ehdollisesta rangaistuksesta annetun lain nojalla rangaistus määrättiin ehdolliseksi KKO:n päätöksen antopäivästä alkavin ja 31.12.1984 päättyvin koetusajoin. Sanotusta vankeusrangaistuksesta rikoslain 3 luvun 11 §:n nojalla vähennettiin HO:n päätöksessä mainitut 7 päivää.\n      B:lle tuomittu rangaistus alennettiin 1 vuodeksi 8 kuukaudeksi vankeutta, mistä rangaistuksesta rikoslain 3 luvun 11 §:n nojalla vähennettiin HO:n päätöksessä mainitut 4 päivää.\n      A:lle yksin teoin tehdystä väkisinmakaamisesta 14 - 16-vuotiaaseen lapseen kohdistuneesta haureudesta tuomittu rangaistus alennettiin 1 vuodeksi 8 kuukaudeksi vankeutta. A:lle jutussa tuomitut vankeusrangaistukset yhdistettiin 1 vuoden 10 kuukauden vankeusrangaistukseksi. Yhdistetystä rangaistuksesta rikoslain 3 luvun 11 §:n nojalla vähennettiin HO:n päätöksessä mainitut 7 päivää.\n      Muilta osin HO:n päätös jäi pysyväksi.\n      C:lle tuomittu ehdollinen rangaistus voitiin määrätä pantavaksi täytäntöön, jos hän koetusaikana teki uuden rikoksen, josta hänet tuomittiin vankeusrangaistukseen.\n      \n        Eri mieltä olevien jäsenten lausunnot\n        Jutun esittelijän mietintö: KKO harkinnee oikeaksi määrätä HO:n C:lle tuomitseman rangaistuksen ehdolliseksi tämän päätöksen antopäivästä alkavin ja 31.12.1983 päättyvinkoetusajoin. B:n ja A:n osalta KKO katsonee, ettei ole syytä muuttaa HO:n päätöstä.\n        Ylimääräinen oikeusneuvos Surakka: KKO:n päätöksessä mainituista syistä alennan C:lle jutussa tuomitun rangaistuksen 1 vuodeksi 8 kuukaudeksi vankeutta ja määrään sanotun rangaistuksen päätöksestä ilmenevin tavoin ehdolliseksi. A:n ja B:n osalta hyväksyn mietinnön.\n        Oikeusneuvos Lindholm: olen KKO päätöksestä ilmenevällä kannalla paitsi B:lle määrättävän rangaistuksen osalta. Koska B:tä ei ole aikaisemmin rangaistu tässä yhteydessä huomioon otettavasta rikoksesta, määrään hänelle nyt tuomitun rangaistuksen ehdolliseksi tämän päätöksen antopäivästä alkavin ja 31.12.1984 päättyvin koetusajoin. Olen kuitenkin sitä mieltä, että ehdollinen rangaistus yksinään on tässä tapauksessa riittämätön seuraamus. Sen vuoksi tuomitsen B:n hänelle määräämäni ehdollisen vankeusrangaistuksen ohella 60:een 8 markan määräiseen päiväsakkoon eli maksamaan sakkoa 480 markkaa.\n        Oikeusneuvos Saarni-Rytkölä: D on riisuttu väkivaltaa käyttäen muunmuassa repimällä hänen housunsa rikki. Makaamisen ovat syytetyt suorittaneet vuorotellen siten, että makaajan lisäksi on ollut jokin toinen henkilö pitämässä D:ssä kiinni siten estäen hänen vastarintansa. Kun D ei näin ollen ole voinut tehdä vastarintaa, ei hänelle ole aiheutunut ruumiinvammoja. Ruumiinvammojen saamatta jääminen on siten merkityksetön teon törkeyttä arvosteltaessa. Sensijaan useamman henkilön yhteistoimin suorittama vuorottainen väkisinmakaaminen on uhrin kannalta arvosteltava erittäin törkeäksi rikokseksi, erityisesti huomioonottaen, että rikoksella saattaa olla pitkäaikainen haitallinen vaikutus uhrin mielentilaan. Koska yleisen lainkuuliaisuuden ylläpitäminen näin ollen vaatii tällaisen yhteistoimin suoritetun rikoksentekijöiden rangaistuksen tuomitsemista ehdottomana, katson näillä ja alempien oikeuksien mainitsemilla perusteilla, ettei ole syytä muuttaa HO:n tuomion lopputulosta väkisinmakaamisrikosta koskevalta osalta.\n      \n      \n        Ratkaisuun osallistuneet: oikeusneuvos Mörä ja ylimääräinen oikeusneuvos Paasikoski\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II189"
  ],
  "judgmentNumber": [
    "II189"
  ],
  "date": [
    "1982-03-24"
  ],
  "issued": [
    "1982-12-21"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}