{
  "@id": "sfecli:kko/1983/II149",
  "languageVersion": [
    {
      "@id": "sfecli:kko/1983/II149/fin",
      "title_fi": [
        "KKO:1983-II-149"
      ],
      "abstract_fi": [
        "\n    A oli luvattomasti ottanut käyttöönsä B:n auton ottamalla avaimet asunnossaan vierailleen ja siellä nukkumaan menneen B:n taskusta. A oli tuomittu rangaistukseen auton luvattomasta käyttöönottamisesta.\n    Yleisten autovakuutusehtojen mukaan korvaus moottoriajoneuvon luvattoman käyttöönottamisen johdosta aiheutuneesta vahingosta suoritetaan varkausvakuutuksesta, kun teko on tapahtunut avaimia käyttäen, vain jos käyttöönottaja on saanut vakuutuksen kohteen tai sen säilytyssuojan avaimet haltuunsa varkauden, törkeän varkauden tai ryöstön yhteydessä. Kun B ei ollut menetellyt törkeän huolimattomasti avaimen säilyttämisessä, ehtoa pidettiin tässä tapauksessa kohtuuttomana siten kuin OikTL 36 §:n 1 momentissa tarkoitetaan. Ehto jätettiin huomioon ottamatta ja korvaus määrättiin suoritettavaksi.\n    Ään.\n  "
      ],
      "hasFormat": {
        "@id": "sfecli:kko/1983/II149/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        A:n kanne\n        A oli vakuutusyhtiö B:lle 6.5.1981 tiedoksi toimituttamansa haasteen nojalla Turun RO:ssa lausunut, että hänen yhtiössä varkauden varalta vakuutettu henkilöautonsa oli 12.3.1980 Turussa ilman laillista oikeutta otettu käyttöön hänen hallustaan ja siinä yhteydessä vaurioitunut. Koska yhtiö oli kieltäytynyt maksamasta hänelle korvausta siitä aiheutuneesta vahingosta, A oli vaatinut, että yhtiö velvoitettaisiin suorittamaan hänelle vahingonkorvaukseksi 1 750 markkaa laillisine korkoineen sekä korvausta oikeudenkäyntikuluista.\n      \n      \n        Vakuutusyhtiön vastaus\n        Yhtiö oli kiistänyt, että autolle sattunut vahinko olisi korvattava varkausvakuutuksesta, ja viitannut yleisten autovakuutusehtojen määräykseen, jonka mukaan, jos moottoriajoneuvoon tai sen vakiovarusteeseen kohdistunut varkaus, rikoslain 38 luvun 6 a §:ssa tarkoitettu luvaton käyttöönottaminen taikka näiden yritys oli suoritettu avaimia käyttäen, suoritettiin korvaus vakuutuksesta vain, jos teon suorittaja oli saanut vakuutuksen kohteen tai sen säilytyssuojan avaimet haltuunsa varkauden, törkeän varkauden tai ryöstön yhteydessä. Kun teon suorittaja ei ollut saanut avaimia haltuunsa tällä tavoin, yhtiö oli vaatinut kanteen hylkäämistä. Lisäksi yhtiö oli huomauttanut siitä, etteivät kohtuussyytkään puoltaneet vahingon korvaamista varkausvakuutuksesta sekä että varkausvakuutuksessa oli 150 markan omavastuuosuus, joten vaaditun korvauksen oikea määrä oli 1 600 markkaa.\n      \n      \n        RO:n päätös 3.9.1981\n        RO oli lausunut selvitetyksi, että eräs henkilö oli 12.3.1980 Turussa ottanut nukkuneena maanneen A:n housujen sivutaskusta A:n omistaman, vakuutusyhtiö B:ssä varkauden varalta vakuutetun lukitun henkilöauton avaimet sekä ottanut ilman laillista oikeutta käyttöönsä tuon auton ja autoa kuljettaessaan laiminlyönyt noudattaa olosuhteiden edellyttämää huolellisuutta ja varovaisuutta vahingon välttämiseksi seurauksin, että auto oli törmännyt erään kiinteistön rautaporttiin, jolloin auto oli vaurioitunut. Mainittu henkilö oli tuomittu rangaistukseen, paitsi muusta, moottoriajoneuvon luvattomasta käyttöönottamisesta ja varomattomuudesta liikenteessä. Autolle aiheutuneiden vahinkojen korjaaminen oli maksanut A:lle 1 750 markkaa.\n        Yleisten autovakuutusehtojen 14.41 kohdan mukaan varkausvakuutuksesta korvattiin vakuutuksen kohteen vahingoittumisesta aiheutunut vahinko vain, jos syynä oli ollut moottoriajoneuvoon kohdistunut rikoslain 38 luvun 6 a §:ssa tarkoitettu luvaton käyttöönottaminen edellyttäen, että teon kohde oli ollut teon tapahtuessa lukittuna. Jos teko oli suoritettu avaimia käyttäen, suoritettiin korvaus vakuutuksesta vain, jos teon suorittaja oli saanut vakuutuksen kohteen avaimen haltuunsa varkauden, törkeän varkauden tai ryöstön yhteydessä.\n        Kun teon tekijä oli ottanut avaimet käyttääkseen A:n autoa eikä hänellä ollut avainten sen paremmin kuin autonkaan suhteen ollut anastustarkoitusta, ja tekijän niin ollen ei ollut katsottava saaneen avaimia haltuunsa yleisten autovakuutusehtojen 14.41 kohdassa tarkoitettujen rikosten yhteydessä, RO oli hylännyt kanteen. Kun asia oli ollut siinä määrin sekava ja epätietoinen, että oikeudenkäyntiin oli ollut perusteltua syytä, yhtiö sai pitää oikeudenkäyntikulunsa vahinkonaan.\n        A oli valituksessaan HO:lle uudistanut kanteensa ja sen lisäksi vedonnut siihen, että kyseessä oleva vakuutusehto yhtiön ja RO:n hyväksymän tulkinnan mukaan oli kohtuuton. Yhtiö oli vastannut muutoksenhakemukseen.\n      \n      \n        Turun HO:n tuomio 22.1.1982\n        Auton käyttöönottamiseen syyllistyneen, A:n seurassa kysymyksessä olevana päivänä olleen henkilön ei siihen nähden, että hän auton käyttämisen jälkeen palauttanut A:lle tämän taskusta ottamansa auton avaimen, voitu katsoa alunperinkään aikoneen anastaa avainta. Tämän vuoksi HO oli katsonut, ettei ollut syytä muuttaa RO:n päätöksen lopputulosta.\n        Pyytäen valituslupaa A haki muutosta HO:n tuomioon. Lupa myönnettiin ja vakuutusyhtiö antoi siltä pyydetyn vastauksen.\n      \n    \n    \n      \n      KKO t. tutki jutun.\n      \n        Perustelut\n        A oli lukinnut autonsa ja pannut auton avaimet taskuunsa, josta ne A:n nukkuessa oli otettu. Avainten ottaja oli tuomittu A:n auton luvattomasta käyttöönottamisesta rangaistukseen. A ei ollut menetellyt törkeän huolimattomasti avainten säilyttämisessä. Yleisten autovakuutusehtojen määräystä siitä, että korvaus moottoriajoneuvon luvattoman käyttöönottamisen johdosta aiheutuneesta vahingosta suoritettiin varkausvakuutuksesta, kun teko oli tapahtunut auton avaimia käyttäen, vain jos käyttöönottaja oli saanut vakuutuksen kohteen tai sen säilytyssuojan avaimet haltuunsa varkauden tai ryöstön yhteydessä, oli tässä tapauksessa pidettävä kohtuuttomana. Sanottu ehto oli sen vuoksi varallisuusoikeudellisista oikeustoimista annetun lain 36 §:n 1 momentin nojalla, sellaisena kuin se oli 17.12.1982 annetussa laissa, jätettävä huomioon ottamatta.\n      \n      \n        Tuomiolauselma\n        HO:n tuomio ja RO:n päätös kumottiin ja vakuutusyhtiö velvoitettiin suorittamaan A:lle korvaukseksi auton vaurioitumisesta 1 600 markkaa 5 prosentin korkoineen haastepäivästä 6.5.1981 lukien ja oikeudenkäyntikuluista 3 000 markkaa.\n      \n      \n        Eri mieltä olevien jäsenten lausunnot\n        Jutun esittelijän mietintö kuului: A oli 12.3.1980 illalla Turussa ajanut henkilöautollaan eri puolilla kaupunkia ja hänen mukanaan olivat olleet S ja myöhemmin myös K. Yöllä K oli murtautunut erääseen sekatavarakauppaan ja varastanut kaksi korillista keskiolutta. Korit oli pantu läheisyydessä olleeseen A:n autoon ja S:n, jolla ei ollut ajolupaa, toimiessa kuljettajana viety hänen asuntoonsa. Oluen nauttimisen jälkeen A oli jäänyt asuntoon yöksi. S ja K olivat ottaneet A:lta hänen nukkuessaan auton avaimet taskusta ja luvattomasti lähteneet autolla liikkeelle. Tällöin K, jolla ei myöskään ollut ollut ajokorttia, oli ajanut niin varomattomasti, että auto oli törmännyt portin pylvääseen ja vaurioitunut.\n        KKO:n ennakkopäätöksestä 1982 II 116 ilmenevän oikeusohjeen mukaisesti vakuutusyhtiö B ei ole ollut velvollinen suorittamaan varkausvakuutuksesta A:lle korvausta auton vaurioitumisesta, koska S ja K eivät olleet saaneet auton avaimia haltuunsa varkauden yhteydessä. Kieltäytyessään maksamasta korvausta vakuutusyhtiö ei siten ole poikennut vakiintuneesta vakuutuskäytännöstä. Liikenneonnettomuutta edeltäneisiin olosuhteisiin nähden yleisen vakuutusehtojen määräystä, jonka nojalla vakuutuskorvausta ei ollut suoritettu, ei myöskään ole pidettävä tässä tapauksessa siten kohtuuttomana kuin oikeustoimilain 36 §:n 1 momentissa tarkoitetaan, joten näin ollen sanottua vakuutusehtojen määräystä ei voi jättää ottamatta huomioon.\n        Edellä sanotun perusteella KKO katsonee, ettei ole syytä muuttaa HO:n tuomiota. Asian laadun vuoksi vakuutusyhtiö saanee pitää vahinkonaan sillä täällä olleet kulut.\n        Ylimääräinen oikeusneuvos Heikkilä hyväksyi esittelijän mietinnön.\n        Oikeusneuvos Hiltunen oli samaa mieltä kuin ylimääräinen oikeusneuvos Heikkilä.\n      \n      \n        Ratkaisuun osallistuneet: oikeusneuvokset Saarni-Rytkölä ja Lindholm sekä ylimääräinen oikeusneuvos Mäkinen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II149"
  ],
  "referenceToLegislation": [
    "http://data.finlex.fi/eli/sd/1929/228/luku/3/pykala/36"
  ],
  "description": [
    "http://data.finlex.fi/voc/kko/swe/c2313be7",
    "http://data.finlex.fi/voc/kko/fin/bebc3b91",
    "http://data.finlex.fi/voc/kko/fin/4675c736",
    "http://data.finlex.fi/voc/kko/swe/4c5aef38"
  ],
  "judgmentNumber": [
    "II149"
  ],
  "date": [
    "1983-01-24"
  ],
  "issued": [
    "1983-11-11"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}