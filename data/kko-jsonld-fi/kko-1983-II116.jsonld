{
  "@id": "sfecli:kko/1983/II116",
  "languageVersion": [
    {
      "@id": "sfecli:kko/1983/II116/fin",
      "title_fi": [
        "KKO:1983-II-116"
      ],
      "abstract_fi": [
        "\n    Kunnan korvausvaatimusta tien parantamisesta kunnan puhelinlaitokselle aiheutuneista puhelinkaapelin siirron kustannuksista ei, huomioon ottaen TieL 67.2 §:n säännös, ollut tutkittava tietoimituksessa. Asiaan ei vaikuttanut se, miten puhelinlaitoksen toiminta oli järjestetty kunnan hallinnossa.\n    Ks. KKO:1968-II-39\n  "
      ],
      "hasFormat": {
        "@id": "sfecli:kko/1983/II116/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Onttolan paikallistien parantamisen johdosta Höytiäisen kanavan kohdalla Kontiolahden kunnan Lehmon kylässä suoritetussa tietoimituksessa Joensuun kaupunki oli vaatinut, että tienpitäjä velvoitettaisiin suorittamaan Joensuun kaupungille kaupungin puhelinlaitokselle kysymyksessä olevan paikallistien parantamistyön johdosta aiheutuneina puhelinlinjan siirtokustannuksina kaupungin rahatoimiston 22.5.1978 päivättyjen laskujen mukaiset määrät yhteensä 11 121 markkaa 29 penniä korkoineen 22.5.1978 lukien. Mainittua korvausvaatimustaan oli kaupunki perustellut muun muassa sillä, että kaupungin puhelinlaitos toimi erillisenä tulovastuullisena yksikkönä yksityisten puhelinlaitosten tapaan ja että kysymyksessä oleva Onttolan paikallistien parantamistyö oli tapahtunut kaupungin alueiden ulkopuolella Kontiolahden kunnan puolella.\n      Toimitusmiehet olivat 23.9.1980 lopetetuksi julistetussa toimituksessa harkitessaan Joensuun kaupungin vaatimien puhelinlinjan siirtokustannusten määrää katsoneet, että sanotut kustannukset olivat kaikilta osiltaan syntyneet Onttolan paikallistien levityksen johdosta ja ettei niin ollen puhelinlinjan siirron yhteydessä ollut tapahtunut sen olennaista parantumista. Sanottujen siirtokustannusten määrää ei tienpitäjänkään toimesta oltu kiistetty. Sen jälkeen toimitusmiehet olivat tekemässään päätöksessä katsoneet, että yleisistä teistä annetun lain 67 §:n 2 momentin mukaan kunnalla oli oikeus korvaukseen vain mainitussa lainkohdassa tarkoitetuissa poikkeustapauksissa ja että muutoin ei kunnalla ollut oikeutta sanotun lain 9 luvussa tarkoitettuun korvaukseen, ellei valtioneuvosto erityisestä syystä toisin määrännyt, sekä sen vuoksi hylänneet kaupungin vaatimuksen puhelinlinjan siirtokustannusten korvaamisesta.\n      Tyytymättömänä toimitusmiesten päätökseen Joensuun kaupunki oli Itä-Suomen MO:ssa hakenut siihen muutosta.\n      Kuultuaan saapuville tullutta tie- ja vesirakennushallitusta ja toimitusinsinöörin annettua asiassa lausuntonsa MO p. 20.4.1982 oli hylännyt valituksen.\n      Pyytäen valituslupaa Joensuun kaupunki haki muutosta MO:n päätökseen, vaatien MO:n päätöksen kumoamista ja tie- ja vesirakennushallituksen velvoittamista tienpitäjänä suorittamaan kaupungille korvaukseksi sen puhelinlaitokselle paikallistien parantamisesta aiheutuneista puhelinlinjan siirron kustannuksista yhteensä 11 121 markkaa 29 penniä 6 prosentin korkoineen 1.10.1980 lukien. Lupa myönnettiin. Tie- ja vesirakennushallitus antoi siltä pyydetyn vastauksen.\n    \n    \n      \n      KKO p. tutki jutun.\n      \n        Perustelut\n        Joensuun kaupungin puhelinlaitos oli tien parantamisen johdosta joutunut siirtämään puhelinkaapelinsa Kontiolahden kunnan Lehmon kylässä, mistä oli aiheutunut 11 121 markan 29 pennin kustannukset. Puhelinlaitos oli Joensuun kaupungin kunnallinen laitos. Tämän jutun ratkaisun kannalta oli vailla merkitystä, miten sen toiminta oli järjestetty kaupungin hallinnossa.\n        Yleisistä teistä annetun lain 67 §:n 2 momentin mukaan kunnalla ei ollut ilman valtioneuvoston erityisestä syystä antamaa määräystä oikeutta lain 9 luvussa säädettyyn korvaukseen, jollei kysymys ollut kunnan alueensa ulkopuolella omistamasta maasta, tiehen liitännäisalueena kuuluvasta pysyvästi tarvittavasta tienpitoaineen ottamispaikasta tai oikeuden luovuttamisesta tienpitoaineen ottamiseen rajoitettuun määrään tietyltä alueelta.\n        Puhelinkaapelin siirtokustannukset eivät olleet sellaisia kustannuksia, joista kunta voisi edellä sanotun mukaan saada korvausta. Joensuun kaupungin vaatimusta korvauksen määräämisestä ei niin ollen olisi pitänyt ottaa tietoimituksessa tutkittavaksi.\n      \n      \n        Lainkohta\n        Laki yleisistä teistä 67 § 2 momentti\n      \n      \n        Päätöslauselma\n        MO:n ja toimitusmiesten päätökset kumottiin ja poistettiin siltä osin kuin niissä oli annettu lausunto tienpitäjän velvollisuudesta suorittaa korvausta Joensuun kaupungille ja kaupungin korvausvaatimus jätettiin tutkimatta.\n        \n          Ratkaisuun osallistuneet: oikeusneuvokset Saarni-Rytkölä, Portin, Hämäläinen ja af Hällström sekä ylimääräinen oikeusneuvos Heikkilä\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1983-09-16"
  ],
  "judgmentNumber": [
    "II116"
  ],
  "date": [
    "1983-03-08"
  ],
  "referenceToLegislation": [
    "http://data.finlex.fi/eli/sd/1954/243"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1983:II116"
  ],
  "year": [
    "1983"
  ],
  "description": [
    "http://data.finlex.fi/voc/kko/fin/d54737ff",
    "http://data.finlex.fi/voc/kko/swe/d8dab575",
    "http://data.finlex.fi/voc/kko/fin/e37553d0",
    "http://data.finlex.fi/voc/kko/swe/65a22676"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}