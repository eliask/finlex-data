{
  "@id": "sfecli:kko/1983/II130",
  "languageVersion": [
    {
      "@id": "sfecli:kko/1983/II130/fin",
      "title_fi": [
        "KKO:1983-II-130"
      ],
      "abstract_fi": [
        "\n    A:lla ei ollut oikeutta saada kuolinpesän osakkailta henkilökohtaisesti hänelle pesänjakajan tehtävästä kuuluvaa palkkiota ja kulujen korvausta. A:lla ei myöskään ollut oikeutta saada heiltä hänelle pesänselvittäjän tehtävästä kuuluvaa vastaavaa hyvitystä, kun ei ollut edes väitetty, etteivät pesän varat riittäneet sanotun saatavan suorittamiseen, eivätkä pesän osakkaat olleet joutuneet perintökaaren 21 luvun 12 ja 15 §:n nojalla henkilökohtaiseen vastuuseen tästä saatavasta.\n    Ään.\n  "
      ],
      "hasFormat": {
        "@id": "sfecli:kko/1983/II130/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A:n Eemeli B:n kuolinpesän oikeudenomistajia, leskeä Taimi B:tä sekä lapsia Ari, Tapio, Osmo, Liisa ja Riitta B:tä vastaan ajamasta kanteesta Äänekosken KO p. 8.1.1981 oli lausunut selvitetyksi, että A oli KO:n määräämänä pesänselvittäjänä ja pesänjakajana toimittanut osituksen ja perinnönjaon 31.7.1975 kuolleen Eemeli B:n kuolinpesässä ja että pesä oli jaettu 27.1.1979 allekirjoitetulla ositus- ja jakokirjalla sekä ettei A ollut saanut mainituista töistä eikä myöskään niistä aiheutuneista kuluista minkäänlaista korvausta. Sen vuoksi KO oli toisaalta perintökaaren 19 luvun 20 §:n 1 momentin nojalla ja perintökaaren 20 luvun 12 §:stä ilmenevää oikeusohjetta soveltaen sekä toisaalta perintökaaren 23 luvun 4 §:n 4 momentin nojalla ja kauppakaaren 18 luvun 5 §:stä ilmenevää oikeusohjetta soveltaen velvoittanut Taimi B:n myötäpuolineen suorittamaan A:lle palkkioiden ja kulujen korvaukseksi kuolinpesän laatuun, laajuuteen ja tehtävän suorittamiseen käytettyyn työhön nähden kohtuulliseksi ja tarpeelliseksi arvioimansa 2 500 markkaa siten että heidän tuli siitä maksaa A:lle, Taimi B:n 4/8 osaa eli 1 250, Ari ja Tapio B:n kummankin 1/16 osa eli 156 markkaa 25 penniä sekä Osmo, Liisa ja Riitta B:n kunkin 1/8 osa eli 312 markkaa 50 penniä, kukin määrä 5 prosentin korkoineen 21.10.1980 lukien.\n      Vaasan HO, jonka tutkittavaksi A sekä Ari, Tapio ja Liisa B olivat saattaneet jutun, t. 1.7.1982 oli, koska pesänselvittäjällä ja -jakajalla oli lain mukaan oikeus saada kulunsa ja palkkionsa ainoastaan pesän varoista eikä pesän osakkailta henkilökohtaisesti ja kun kanteessa ei ollut edes vaadittu kyseisiä kuluja pesän varoista, kumoten KO:n päätöksen, hylännyt kanteen Ari, Tapio ja Liisa B:tä koskevilta osin ja vapauttanut heidät maksuvelvollisuudesta.\n      Pyytäen valituslupaa A haki muutosta HO:n tuomioon. Lupa myönnettiin. Jutun kaikki vastaajat antoivat hakemuksen johdosta pyydetyt vastaukset.\n    \n    \n      \n      KKO t. tutki valituksen.\n      \n        Perustelut\n        Pesänselvittäjällä ja -jakajalla oli perintökaaren 19 luvun 20 §:n 1 momentin ja 23 luvun 4 §:n 4 momentin mukaan oikeus saada palkkionsa ja korvaus kuluistaan kuolinpesän varoista. Mikäli pesän varat eivät riittäneet, oli pesänselvittäjälle tuleva hyvitys kuitenkin niiden suoritettava, joiden hakemuksesta pesänselvittäjä oli määrätty. Jutussa ei ollut edes väitetty, etteivät Eemeli B:n kuolinpesän varat riittäneet A:lle viimeksi mainitusta tehtävästä kuuluvan hyvityksen suorittamiseen. Eemeli B:n jäämistöä, johon Taimi B:llä oli testamenttiin perustuva käyttöoikeus, ei ollut tosiasiallisesti jaettu. Ari, Tapio ja Liisa B eivät siten olleet joutuneet perintökaaren 21 luvun 12 ja 15 §:n nojalla, ottaen huomioon Tapio B:n osalta, jota alaikäisenä jakotoimituksessa oli edustanut uskottu mies, sanotun luvun 16 §:n säännös, henkilökohtaisesti vastuuseen A:n pesänselvittäjän tehtävään liittyvistä saatavista. Pesänjakajan palkkio ja kulujen korvaus eivät olleet perintökaaren 21 luvun 15 §:n tarkoittamaa pesän velkaa eikä pesän osakkaan henkilökohtaista velkavastuuta koskeva saman luvun 12 §:n säännös siten edes koskenut pesänjakajan saatavia. Näin ollen Ari, Tapio ja Liisa B eivät olleet henkilökohtaisesti vastuussa A:n saatavasta. Osmo ja Riitta B sekä Taimi B, joka ei ollut osituksessa saanut mitään Eemeli B:n omaisuudesta, eivät myöskään olleet joutuneet perintökaaren 21 luvun 12 ja 15 §:n nojalla henkilökohtaiseen vastuuseen A:n pesänselvittäjän tehtävään liittyvistä saatavista. He olivat kuitenkin suostuneet vastaamaan, Taimi B puolesta sekä Osmo ja Riitta B kumpikin erikseen kahdeksasosasta A:lle hänen tehtävistään kuuluvista palkkioista ja kulujen korvauksista. Pesän laatuun ja laajuuteen sekä A:n tehtäviensä suorittamiseen tarvitsemaan työhön nähden A:n palkkioiden ja kulujen korvauksen yhteismäärä oli arvioitu riittävän suureksi eikä siten Taimi, Osmo ja Riitta B:n suoritusvelvollisuutta A:lle voitu korottaa.\n      \n      \n        Tuomiolauselma\n        HO:n tuomion lopputulosta ei muutettu.\n      \n      \n        Eri mieltä olevan jäsenen lausunto\n        Oikeusneuvos Takala: Eemeli B:n kuolinpesän osakkaat ovat suostuneet kysymyksessä olevan osituksen ja jaon toimittamiseen siten, ettei pesänselvitys- ja jakokustannuksia sitä ennen katettu pesän varoista. Toimituksessa pesän kiinteistöt on jaettu siten, että Taimi B on saanut niistä puolet ja kukin Eemeli B:n perillisistä heille kuuluvat osuudet, joita viimeksi mainittuja on jäänyt rasittamaan Taimi B:n saamasta käyttöoikeustestamentista hänelle johtuvat oikeudet. Kiinteistöt on täten lopullisesti jaettu ja osakkaat ottaneet saamansa osuudet vastaan sekä ilmoittaneet, etteivät he vaadi pesän irtaimiston jakamista vaan sopivat sen \"jätettäväksi taloon\". Näin menettelemällä kuolinpesän osakkaat ovat, huomioon ottaen Tapion B:n osalta, ettei hän ryhdyttyään täysi-ikäiseksi tultuaan itse käyttämään puhevaltaa jutussa ole häneen kohdistetun vaatimuksen torjumiseksi vedonnut siihen, että hän oli jaon toimittamisen aikana ollut alaikäinen, joutuneet vastuuseen pesänselvittäjän ja -jakajan palkkioista ja kuluista, joiden määrää ei kuitenkaan ole vielä toimituksessa ilmoitettu. Näillä ja KO:n muutoin mainitsemilla perusteilla, kumoten HO:n tuomion, jätän KO:n päätöksen lopputuloksen pysyväksi.\n        \n          Ratkaisuun osallistuneet: oikeusneuvokset Saarni-Rytkölä, Surakka ja Lindholm sekä ylimääräinen oikeusneuvos Lager\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II130"
  ],
  "description": [
    "http://data.finlex.fi/voc/kko/swe/07839bca"
  ],
  "judgmentNumber": [
    "II130"
  ],
  "date": [
    "1982-11-10"
  ],
  "issued": [
    "1983-10-06"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}