{
  "@id": "sfecli:kko/1982/II149",
  "languageVersion": [
    {
      "@id": "sfecli:kko/1982/II149/fin",
      "title_fi": [
        "KKO:1982-II-149"
      ],
      "abstract_fi": [
        "\n    A ja B olivat sopineet raastuvanoikeuden käsiteltävänä olleen riitajutun ja oikeus oli heidän pyynnöstään vahvistanut sovinnon. B ei ollut siten hävinnyt asiaa eikä häntä voitu maksuttomasta oikeudenkäynnistä annetun lain 21 §:n 1 mom:n nojalla velvoittaa korvaamaan valtiolle sen varoista maksuttoman oikeudenkäynnin saaneen A:n avustamisesta maksettuja palkkioita ja kulujen korvausta.\n  "
      ],
      "hasFormat": {
        "@id": "sfecli:kko/1982/II149/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      A oli 17.2.1977 ja 2.3.1977 B:lle sekä viimeksi sanottuna päivänä C Oy:lle tiedoksi toimituttamiensa haasteiden nojalla Helsingin RO:ssa vaatinut vahvistettavaksi, että B:n, jonka kanssa hänet oli 25.3.1951 vihitty avioliittoon, 29.8.1967 ostamat as.oy X:n osakkeet n:ot 39787 - 40764 kuuluivat A:lle ja B:lle yhteisesti sekä että 27.9.1976 tehty kauppa, jolla B oli myynyt osakkeet C Oy:lle, julistettaisiin pätemättömäksi.\n      Maksuttomasta oikeudenkäynnistä annetun lain nojalla RO oli myöntänyt A:lle jutussa maksuttoman oikeudenkäynnin 1.6.1977 lukien ilman korvausvelvollisuutta valtiolle ja määrännyt asianajaja H:n hänen oikeudenkäyntiavustajakseen.\n      Juttua RO:ssa 15.12.1977 käsiteltäessä A oli luopunut C Oy:tä vastaan ajamastaan kanteesta ja antanut RO:lle hänen ja B:n 12.10.1977 allekirjoittaman tätä ja erästä toista heidän välistään oikeudenkäyntiä koskevan sovintokirjan. Sen 2 kohdan mukaan A ja B omistivat edellä mainituista osakkeista kumpikin puolet ja A ilmoitti, ettei hänellä ollut oikeudenkäynnissä vaatimuksia B:tä kohtaan. Sovintokirjan 9 kohdan mukaan A ja B huolehtivat kumpikin oikeudenkäyntikulujensa maksamisesta. A ja B olivat pyytäneet sovinnon vahvistamista.\n      RO oli mainittuna 15.12.1977 julistamassaan päätöksessä jättänyt jutun C Oy:n osalta sillensä. Lisäksi RO oli, koska A ja B olivat kirjallisesti sopineet jutun, joka oli sellainen, että sovinto oli siinä luvallinen, ja he olivat tunnustaneet allekirjoittaneensa sovintokirjan ja ilmoittaneet hyväksyvänsä sen sisällön, oikeudenkäymiskaaren 20 luvun 2 §:n nojalla vahvistanut sovintokirjan sen 2 ja 9 kohdan osalta noudatettavaksi. Muun lausunnon antaminen B:tä vastaan ajetun kanteen johdosta raukesi.\n      Maksuttomasta oikeudenkäynnistä annetun lain nojalla RO oli määrännyt valtion varoista maksettavaksi A:n oikeudenkäyntiavustajalle H:lle kulujen korvaukseksi 46 markkaa 50 penniä ja palkkioksi 3 260 markkaa, jotka yhteensä 3 306 markkaa 50 penniä B jutun niin päättyessä oli velvoitettu korvaamaan valtiolle.\n      B oli saattanut jutun Helsingin HO:n tutkittavaksi. Hän oli katsonut, että RO oli vastoin vahvistamansa sovinnon ehtoja ja, vaikka hän ei ollut hävinnyt juttua, velvoittanut hänet korvaamaan valtiolle edellä mainitut maksuttoman oikeudenkäynnin kustannukset yhteensä 3 306 markkaa 50 penniä. B oli vaatinut sovinnon vahvistamista myös oikeudenkäyntikulujen osalta ja sanotun määrän jättämistä valtion vahingoksi.\n      HO t. 14.6.1978 oli ratkaissut asian. Koska sovinnon vahvistaminen ei ollut koskenut eikä sitä voitukaan ulottaa koskemaan maksuttomasta oikeudenkäynnistä annetun lain mukaista korvausvelvollisuutta valtiolle ja kun sovintokirjan 2 kohdan mukaan A:n ja B:n oli todettu omistavan kummankin puolet kanteen kohteena olevista osakkeita ja B:n, A:a siten toteutettua kanteessaan tarkoitetun vaatimuksen, mainitun lain 21 §:n 1 momentin mukaan oli korvattava valtiolle sen varoista tuon lain nojalla jutussa maksettaviksi määrätyt korvaukset, HO oli jättänyt asian RO:n päätöksen lopputuloksen varaan. A:n avustajana myös HO:ssa toimineelle H:lle maksettiin valtion varoista palkkioksi toimenpiteistään siellä 160 markkaa, jotka B oli velvoitettu korvaamaan valtiolle.\n      B pyysi lupaa hakea muutosta HO:n tuomioon RO:n määräämän maksuttoman oikeudenkäynnin kustannusten korvausvelvollisuutta koskevalta osalta, koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi, ja lupahakemukseensa sisällytti muutoksenhakemuksen. Lisäksi hän oli valittanut HO:n tuomiosta siltä osin kuin hänet oli velvoitettu korvaamaan valtiolle A:n avustamisesta HO:ssa maksetun palkkion määrä. Virallinen syyttäjä antoi häneltä vaaditun vastauksen. Vastauksessaan syyttäjä huomautti että B ei ollut hävinnyt puheena olevaa juttua, joten häntä ei voitu velvoittaa korvaamaan valtiolle vastapuolen avustajalle määrättyjä palkkiota ja kulujen korvausta.\n    \n    \n      \n      KKO t. ja p. suostui esitetystä syystä muutoksenhakulupa-anomukseen ja tutki asian. RO oli vahvistanut A:n ja B:n jutussa tekemän sovinnon. B ei siten ollut hävinnyt asiaa eikä hän maksuttomasta oikeudenkäynnistä annetun lain 21 §:n 1 momentin mukaan ollut velvollinen korvaamaan valtiolle sen varoista A:n avustamisesta RO:ssa maksettuja palkkiota ja kulujen korvausta. Sen vuoksi KKO harkitsi oikeaksi vapauttaa B:n korvaamasta valtiolle sanottuja yhteensä 3 306 markan 50 pennin kustannuksia, jotka määrättiin jäämään valtion vahingoksi.\n      Mitä sitten tuli A:n avustamisesta HO:ssa määrätyn palkkion korvausvelvollisuutta koskevaan HO:n ratkaisuun, KKO harkitsi oikeaksi jutun näin päättyessä vapauttaa B:n palkkion korvausvelvollisuudesta. Palkkio 160 markkaa jäi siten valtion vahingoksi.\n      \n        Ratkaisuun osallistuneet: oikeusneuvokset Saarni-Rytkölä, Mörä ja Lindholm sekä ylimääräiset oikeusneuvokset Karetie ja Ketola\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II149"
  ],
  "description": [
    "http://data.finlex.fi/voc/kko/fin/463fe643",
    "http://data.finlex.fi/voc/kko/fin/d5f039bb",
    "http://data.finlex.fi/voc/kko/swe/ba830c8b"
  ],
  "judgmentNumber": [
    "II149"
  ],
  "date": [
    "1982-01-26"
  ],
  "issued": [
    "1982-09-24"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}