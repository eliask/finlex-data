{
  "@id": "sfecli:kko/1992/103",
  "languageVersion": [
    {
      "@id": "sfecli:kko/1992/103/fin",
      "title_fi": [
        "KKO:1992:103"
      ],
      "abstract_fi": [
        "\n    Ylimuistoisella nautinnalla ei ollut voimaa kaupungin lahjoitusmaalla.\n  "
      ],
      "hasFormat": {
        "@id": "sfecli:kko/1992/103/fin/txt",
        "content_fi": [
          "\n    \n      ASIAN KÄSITTELY TOIMITUKSESSA JA MAAOIKEUDESSA\n      \n        Toimitus\n        Rauman maanmittaustoimistoon 19.7.1988 saapuneessa hakemuksessa E on pyytänyt jakolain 231 §:n mukaista jaon täydentämistoimitusta sen selvittämiseksi, mihin tilaan Uudenkaupungin Vohdensaaren kylässä sijaitseva Pikku-Kaittu-niminen saari kuului sekä saaren lohkomista hänelle itsenäiseksi tilaksi. Hakemuksen johdosta vireille tulleessa toimituksessa nro 306753-2 E on lausunut, että saari oli ikimuistoisesti kuulunut Jaakkolan taloon N:o 2. Myydessään 23.5.1930 Jaakkolan tilan RN:o 2:19 sen silloiset omistajat R ja S, joiden oikeudenomistaja E oli, olivat pidättäneet suullisella sopimuksella saaren itselleen. E on uudistanut toimitushakemuksensa ja edellä mainitulla perusteella pyytänyt, että mikäli Pikku-Kaitun saari katsottiin kuuluvaksi Jaakkolan tilaan RN:o 2:71, nykyään 2:75, se lohotaan itsenäiseksi tilaksi. A Q:n oikeudenomistajana on toimituksessa katsonut, että Pikku-Kaitun saari kuului edelleen Jaakkolan tilaan RN:o 2:71. Toimituksessa Vohdensaaren yhteisalueen ja Uudenkaupungin edustajat ovat ilmoittaneet, ettei yhteisalueella tai kaupungilla ollut vaatimuksia käsiteltävän saaren osalta.\n        Arkistotutkimusten ja keskustelun jälkeen toimitusmiehet ovat 12.4.1989 lopetetussa toimituksessa päättäneet, että Pikku-Kaitun saari kuului Uudenkaupungin Vohdensaaren kylän tilaan Jaakkola RN:o 2:71, koska saari oli ollut olemassa jo vuonna 1785 vahvistetun isojaon aikana, sitä oli yleisesti jo vuosikymmeniä pidetty Jaakkolan tilaan kuuluvana ja hallittu Jaakkolan tilan omistajien toimesta, se oli vesipiirirajankäyntitoimituksen nro 11738 mukaan selvästi Vohdensaaren kylän alueella, ja Jaakkolan tila oli vuonna 1867 vahvistetussa isojaon järjestelyssä saanut muutkin lähistöllä olleet maa-alueet eikä kukaan asianosainen ollut esittänyt muutakaan vaihtoehtoa.\n        Lohkomisen edellytysten osalta toimitusmiehet ovat todenneet, että R ja S:n myydessä 23.5.1930 Jaakkolan tilan X ja Y:lle ei ollut puhuttu mitään Pikku-Kaitun saaresta, vaikka kauppakirjassa muutoin oli tarkoin määritelty ostetut ja myydyt alueet. Siten ratkaisevaa omistusoikeutta saareen ratkaistaessa oli tosiasiallinen nautinta. Koska R ha S olivat varsin pian sen jälkeen, kun he olivat myyneet Jaakkolan tilan X ja Y:lle, vuokranneet Pikku-Kaitun saaren edelleen ja vuokrasuhde oli jatkunut kiistattomana yli 50 vuoden ajan, toimitusmiehet ovat katsoneet, että PikkuKaitun saari kuului siihen alueeseen, jonka R ja S olivat 23.5.1930 tehdyllä kauppakirjalla pidättäneet itselleen. Saantoedellytys lohkomisen suorittamiselle oli siten selvä. Tämän jälkeen toimitusmiehet ovat lohkoneet R ja S:n oikeudenomistajille 0,795 hehtaarin suuruisen Pikku-Kaitun tilan jm 2:71/1 samannimisestä saaresta.\n      \n      \n        Vaatimukset maaoikeudessa\n        A, B ja C sekä D Q:n oikeudenomistajina ovat yhteisesti vaatineet toimituksen kumoamista siltä osalta kuin kysymys oli siitä, että R ja S:n oikeudenomistajille oli erotettu Jaakkolan tilasta Pikku-Kaitun saaren käsittävä määräala, ja sanotun määräalan lukemista kokonaisuudessaan kuuluvaksi edelleen Jaakkolan tilaan RN:o 2:71, sekä vahvistettavaksi, ettei R ja S:n oikeudenomistajilla ollut omistusoikeutta määräalaan. Lisäksi valittajat ovat vaatineet oikeudenkäyntikulujensa korvaamista korkoineen.\n        Maaoikeudessa on lisäksi kuultu E:tä, Uudenkaupungin kaupunkia sekä toimitusinsinööriä. E on vaatinut muutoksenhakemuksessa esitettyjen vaatimusten hylkäämistä. Uudenkaupungin puolesta on todettu, ettei kaupungilla ollut asiassa varsinaisesti mitään lausuttavaa.\n      \n      \n        Etelä-Suomen maaoikeuden päätös 4.9.1990\n        Maaoikeus on todennut, että Vohdensaaren kylässä vuonna 1785 suoritetussa isojaossa ja vuonna 1867 suoritetussa isojaon järjestelyssä ei Pikku-Kaitun saarta ollut jaettu millekään tilalle. Myöhemmissäkään toimituksissa Vohdensaaren kylässä kyseessä olevaa saarta ei ollut luettu minkään tilan yksityisiksi tiluksiksi. Pikku-Kaitun saarta ei ollut milloinkaan luettu Uusikaupunki I -nimiseen lahjoitusmaahan. Pikku-Kaitun saari oli 3.4.1906 vahvistetussa vesipiirirajankäyntitoimituksessa jäänyt Vohdensaaren kylän vesialueelle. Maakaaren 15 luvun 2 §:n mukaan ylimuistoisella nautinnalla ei ollut voimaa kyläkunnassa. Maaoikeus on todennut, että kyseessä olevalla saarella oli jo isojaon aikana ollut maatiluksia. Tämän vuoksi Pikku-Kaitun saari kuului Vohdensaaren kylän yhteisiin maatiluksiin eikä siten Jaakkolan tilaan RN:o 2:71, nykyisin 2:75.\n        Tämän vuoksi maaoikeus on jakolain 231 §:n ja 329 §:n 1 momentin sekä maakaaren 12 luvun 4 §:n ja 15 luvun 2 §:n nojalla kumonnut toimitusmiesten päätöksen Pikku-Kaitun saaren kuulumisesta Jaakkolan tilaan RN:o 2:71. Myös muut toimitusmiesten tekemät päätökset toimituskustannuksia koskevaa päätöstä lukuun ottamatta on kumottu. Maaoikeus on todennut ja vahvistanut, että Pikku-Kaitun saari kuului Vohdensaaren kylän yhteisiin maa-alueisiin.\n        Koska asian oli havaittu olleen niin sekavan ja epätietoisen, että oikeudenkäyntiin oli ollut perusteellista aihetta, maaoikeus on määrännyt, että asianosaisten oli pidettävä heillä asian vuoksi olleet kulunsa vahinkonaan. Maaoikeus on määrännyt, että maaoikeuden istunnon kuulutuskustannukset jäivät valtion lopulliseksi menoksi.\n      \n    \n    \n      MUUTOKSENHAKU KORKEIMMASSA OIKEUDESSA\n      A ja hänen myötäpuolensa Q:n oikeudenomistajina sekä E R ja S:n oikeudenomistajana ovat hakeneet muutosta maaoikeuden päätökseen. A ja hänen myötäpuolensa ovat vaatineet, että maaoikeuden päätös kumotaan ja Pikku-Kaitun saaren vahvistetaan kuuluvan Jaakkolan tilaan RN:o 2:71, nykyään RN:o 2:75 ja olevan heidän omaisuuttaan. E on vaatinut, että maaoikeuden päätös kumotaan ja asia jätetään toimitusmiesten ratkaisun varaan. Lisäksi asianosaiset ovat vaatineet oikeudenkäyntikulujensa korvaamista.\n    \n    \n      KORKEIMMAN OIKEUDEN RATKAISU 28.8.1992\n      \n        Perustelut\n        Pikku-Kaitun saarta ei ole missään maanmittaustoimituksessa luettu Jaakkolan tilan tiluksiin. Tällaisessa toimituksessa saarta on viimeksi käsitelty 22.3.1785 vahvistetussa isojaossa ja silloin se on merkitty toimituskartalle osaksi Uusikaupunki I:n lahjoitusmaata, jonka raja on kulkenut Kaitun ja Pikku-Kaitun saarten välillä. Maakaaren 15 luvun 2 §:stä ilmenevän oikeusohjeen mukaan ylimuistoisella nautinnalla ei ole voimaa kaupungin lahjoitusmaalla.\n        Näin ollen Pikku-Kaitun saari ei kuulu Jaakkolan tilaan eikä myöskään E:llä ole siihen laillista saantoa.\n      \n      \n        Tuomiolauselma\n        A:n ja hänen myötäpuoltensa sekä E:n valitukset hylätään. Toimitus ja maaoikeuden päätös muutoin kuin toimituskustannusten ja maaoikeuden istunnon kuulutuskustannusten korvausta koskevilta osilta kumotaan. Asian näin päättyessä A:n ja hänen myötäpuoltensa sekä E:n on pidettävä oikeudenkäyntikulunsa vahinkonaan.\n        \n          Ratkaisuun osallistuneet: oikeusneuvokset Ailio, Nikkarinen, Roos ja Suhonen sekä ylimääräinen oikeusneuvos Heikonen\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1992-08-28"
  ],
  "judgmentNumber": [
    "103"
  ],
  "date": [
    "1992-02-04"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1992:103"
  ],
  "year": [
    "1992"
  ],
  "description": [
    "http://data.finlex.fi/voc/kko/fin/5e49891c",
    "http://data.finlex.fi/voc/kko/swe/b92a3347"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}