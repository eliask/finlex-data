{
  "@id": "sfecli:kko/1992/175",
  "languageVersion": [
    {
      "@id": "sfecli:kko/1992/175/fin",
      "title_fi": [
        "KKO:1992:175"
      ],
      "abstract_fi": [
        "\n    Irtaimistokiinnitys, jonka voimassaolo yrityskiinnityslain voimaantulosäännöksen mukaan päättyi 31.12.1990, tuotti etuoikeuden vuonna 1990 alkaneessa konkurssissa, vaikka valvonta konkurssissa oli toimitettu vasta vuonna 1991.\n  "
      ],
      "hasFormat": {
        "@id": "sfecli:kko/1992/175/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Virolahden Osuuspankin valvonta 21.3.1991 Kaakkois-Suomen Turkis Kommandiittiyhtiö, M. Sallin konkurssissa Kymin kihlakunnanoikeudessa\n        Osuuspankki on kommandiittiyhtiön 12.12.1990 alkaneessa konkurssissa valvonut seuraavat saatavansa kommandiittiyhtiön kiinnityskelpoiseen irtaimeen omaisuuteen 9.12.1981 vahvistetun, 31.12.1990 saakka voimassa olleen irtaimistokiinnityksen tuottamalla etuoikeusasetuksen 6 a §:n (1960/184) mukaisella etuoikeudella:\n        1) kommandiittiyhtiön 16.4.1985 allekirjoittaman velkakirjan nojalla pääomaa 13 000 markkaa 11,5 prosentin korkoineen 15.5. - 15.11.1990 sekä viivästyskorkoa 16 prosenttia mainitulle pääomalle ja korolle 16.11.1990 lukien,\n        2) kommandiittiyhtiön 26.2.1986 allekirjoittaman velkakirjan nojalla pääomaa 12 180 markkaa 11,5 prosentin korkoineen 28.2. - 28.8.1990 sekä viivästyskorkoa 16 prosenttia mainitulle pääomalle ja korolle 29.8.1990 lukien,\n        3) kommandiittiyhtiön 29.7.1987 allekirjoittaman velkakirjan nojalla pääomaa 113 697,80 markkaa 13 prosentin korkoineen 17.9. - 15.10.1990 sekä viivästyskorkoa 16 prosenttia mainitulle pääomalle ja korolle 16.10.1990 lukien,\n        4) kommandiittiyhtiön 9.11.1988 allekirjoittaman velkakirjan nojalla pääomaa 212 362,13 markkaa 13 prosentin korkoineen 15.10. - 12.12.1990 sekä viivästyskorkoa 18 prosenttia mainitulle pääomalle ja korolle 13.12.1990 lukien,\n        5) kommandiittiyhtiön 3.5.1989 allekirjoittaman velkakirjan nojalla pääomaa 99 880 markkaa 13 prosentin korkoineen 30.2. - 30.8.1990 sekä viivästyskorkoa 18 prosenttia mainitulle pääomalle ja korolle 31.8.1990 lukien,\n        6) kommandiittiyhtiön 3.5.1990 allekirjoittaman velkakirjan nojalla pääomaa 221 000 markkaa 7,3 prosentin korkoineen 30.5. - 30.11.1990 sekä viivästyskorkoa 18 prosenttia mainitulle pääomalle ja korolle 1.12.1990 lukien,\n        7) kommandiittiyhtiön 5.12.1978 allekirjoittaman luotollisen shekkitilisopimuksen nojalla pääomaa 99 875,89 markkaa 16 prosentin korkoineen konkurssin alkamisesta 12.12.1990 lukien sekä limiittiprovisiota 3 prosenttia 12.12.1990 lukien,\n        8) kommandiittiyhtiön 18.9.1990 hyväksymän vekselin nojalla pääomaa 25 000 markkaa 6 prosentin korkoineen 16.12.1990 lukien, provisiota 1/3 prosenttia vekselin määrästä sekä protestointi- ja ilmoituskuluja 150 markkaa,\n        9) kommandiittiyhtiön 28.9.1990 hyväksymän vekselin nojalla pääomaa 165 000 markkaa 6 prosentin korkoineen 27.12.1990 lukien ja provisiota 1/3 prosenttia vekselin määrästä,\n        10) kommandiittiyhtiön 25.10.1990 hyväksymän vekselin nojalla pääomaa 10 000 markkaa 6 prosentin korkoineen 25.1.1991 lukien ja provisiota 1/3 prosenttia vekselin määrästä sekä\n        11) kommandiittiyhtiön 5.12.1990 hyväksymän vekselin nojalla pääomaa 20 000 markkaa 6 prosentin korkoineen 5.3.1991 lukien ja provisiota 1/3 prosenttia vekselin määrästä.\n      \n      \n        Kihlakunnanoikeuden konkurssituomio 11.6.1991\n        Kihlakunnanoikeus, jossa valvontaa vastaan ei ollut esitetty huomautuksia, on konkurssituomiossaan vahvistanut konkurssiin luovutetuista varoista maksettaviksi osuuspankin valvomat edellä mainitut saatavat, mutta hylännyt etuoikeusvaatimuksen lakiin perustumattomana. Saatavien keskinäisestä etuoikeudesta kihlakunnanoikeus on muuten määrännyt muun muassa, että Kansallis-Osake-Pankin konkurssituomion 6 kohdassa luetellut kaikki muut saatavat, paitsi pankkitakauksen vastasitoumukseen perustuva 22 324,60 markan saatava korkoineen, oli suoritettava etuoikeusasetuksen 4 a §:n 3 momentin mukaisella etuoikeudella velallisyhtiön 8.5.1986 tunnustaman panttivelkakirjan sisältöä vastaavalle määrälle eli 800 000 markalle 16 prosentin korkoineen 17.6.1989 lukien ja 2 000 markan määräisine perimiskuluineen siitä velallisyhtiön irtaimesta omaisuudesta, johon oli vahvistettu 17.6.1986 yrityskiinnitys etuoikeuksin 17.6.1986 lukien velkakirjan sisällön maksamisen vakuudeksi.\n      \n      \n        Kouvolan hovioikeuden tuomio 25.9.1991\n        Hovioikeudessa osuuspankki oli vaatinut, että kihlakunnanoikeuden osuuspankille konkurssiin luovutetuista varoista tuomitsemat saatavat vahvistetaan maksettaviksi etuoikeusasetuksen 6 a §:n mukaisella etuoikeudella ja että Kansallis-Osake-Pankille yrityskiinnityksen nojalla etuoikeusasetuksen 4 a §:n 3 momentin mukaisella etuoikeudella maksettaviksi tuomitut saatavat vahvistetaan maksettaviksi vasta etuoikeusasetuksen 6 a §:n mukaisella etuoikeudella osuuspankille irtaimistokiinnitykseen perustuvalla etuoikeudella maksettaviksi vahvistettavien saatavien jälkeen.\n        Hovioikeus on lausunut, että yrityskiinnityslain, joka oli tullut voimaan 1.1.1986, 38 §:n 3 momentin mukaan irtaimistokiinnityslain mukaisesti vahvistetun irtaimistokiinnityksen voimassaolo päättyi viiden vuoden kuluttua yrityskiinnityslain voimaantulosta. Osuuspankille vakuudeksi kommandiittiyhtiön kiinnityskelpoiseen irtaimeen omaisuuteen vahvistetun irtaimistokiinnityksen voimassaolo oli siten päättynyt 31.12.1990. Kommandiittiyhtiön konkurssissa oli toimitettu valvonta 21.3.1991. Koska irtaimistokiinnitys ei ollut ollut voimassa enää paikalletulopäivänä, osuuspankilla ei ollut oikeutta irtaimistokiinnityksen tuottamaan, etuoikeusasetuksen 6 a §:n mukaiseen etuoikeuteen valvomilleen saataville.\n        Hovioikeus ei ole muuttanut tältä osalta konkurssituomion lopputulosta.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 28.1.1992.\n      Osuuspankki on vaatinut valvomilleen saataville etuoikeusasetuksen 6 a §:n mukaista etuoikeutta ennen Kansallis-Osake-Pankin saataville yrityskiinnityslain 38 §:n 3 momentin mukaan määrättävää etuoikeutta.\n      Kansallis-Osake-Pankki ja Kymen maaseutupiiri ovat antaneet niiltä pyydetyn vastauksen. Kansallis-Osake-Pankki on vaatinut vastauskulujensa korvaamista korkoineen. Kymenlaakson Sähköosakeyhtiö, Turkistuottajat Oy - Finnish Fur Sales Co Ltd, Saariston Jäädyttämö Oy, Suoli ja Elin Oy, Kehitysaluerahasto Oy, R. Hallikainen Oy, Keskinäinen Eläkevakuutusyhtiö Tapiola, Posti- ja Telelaitos, Tili Talsi Oy, Suomen Yhdyspankki Oy ja konkurssipesä eivät ole antaneet niiltä pyydettyä vastausta.\n    \n    \n      KORKEIMMAN OIKEUDEN RATKAISU 7.12.1992\n      \n        Perustelut\n        Kommandiittiyhtiön konkurssi on alkanut 12.12.1990. Osuuspankille vahvistettu, yrityskiinnityslain 38 §:n 3 momentin mukaan 31.12.1990 päättynyt irtaimistokiinnitys on silloin vielä ollut voimassa. Näin ollen se mainitun lainkohdan perusteella tuottaa konkurssissa etuoikeuden etuoikeusasetuksen 6 a §:n (1960/184) mukaisesti ja ennen Kansallis-Osake-Pankille vahvistettua yrityskiinnitystä, vaikka valvonta konkurssissa on toimitettu vasta 31.12.1990 jälkeen.\n      \n      \n        Tuomiolauselma\n        Etuoikeusjärjestystä muutetaan siten, että Virolahden Osuuspankille tuomitut saatavat on maksettava irtaimistokiinnityksen kohteena olevasta omaisuudesta etuoikeusasetuksen 6 a §:n (1960/184) ja yrityskiinnityslain 38 §:n 3 momentin tuottamalla etuoikeudella ennen yrityskiinnityksellä turvattuja saatavia. Irtaimistokiinnityksen nojalla ja sen tuottamalla etuoikeudella osuuspankin saatavia on maksettava enintään 300 000 markkaa 14 prosentin korkoineen enintään etuoikeusasetuksen 14 §:ssä säädetyltä ajalta ja enintään 2 000 markan kuluineen.\n        Muilta osin konkurssituomio jää pysyväksi.\n        \n          Ratkaisuun osallistuneet: oikeusneuvokset Jalanko, Roos, Taipale, Suhonen ja Tulokas\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1992-12-07"
  ],
  "judgmentNumber": [
    "175"
  ],
  "date": [
    "1992-05-19"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1992:175"
  ],
  "year": [
    "1992"
  ],
  "description": [
    "http://data.finlex.fi/voc/kko/fin/65a66102",
    "http://data.finlex.fi/voc/kko/swe/eb0f3525",
    "http://data.finlex.fi/voc/kko/swe/624c8e76",
    "http://data.finlex.fi/voc/kko/fin/2ae9028c"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}