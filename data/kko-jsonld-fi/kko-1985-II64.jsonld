{
  "@id": "sfecli:kko/1985/II64",
  "languageVersion": [
    {
      "@id": "sfecli:kko/1985/II64/fin",
      "title_fi": [
        "KKO:1985-II-64"
      ],
      "abstract_fi": [
        "\n    Nimismies oli virkanimikettään käyttäen antanut toimittamastaan ulosmittausyrityksestä Kauppalehdelle ja Suomen Luottolehdelle osittain harhauttavan varattomuusilmoituksen. Kun ilmoitusten antaminen ei ollut nimismiehen virkaan kuuluva tehtävä, niiden virheellisyyttä ei voitu lukea hänen syykseen virkavirheenä.\n  "
      ],
      "hasFormat": {
        "@id": "sfecli:kko/1985/II64/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Syyte Hyvinkään kihlakunnanoikeudessa\n        Entinen toimitusjohtaja A on virallisen syyttäjän syytteeseen yhtyen esittänyt, että B oli 11.1.1982 Hyvinkäällä nimismiehen toimessaan laiminlyönyt allekirjoittaessaan tarkastaa nimismiespiirin apulaiskanslistin laatimien Suomen Pakkausmyynti Oy:n ulosottoyrityksessä varattomaksi toteamisesta Kauppalehden protestilistalle ja Suomen Luottolehdelle lähettämiensä ilmoituskirjeiden sisällöt. Tällöin niihin oli tullut myös yhtiön toimitusjohtajan A:n nimi, mikä oli antanut sen kuvan, että yhtiön lisäksi myös A oli todettu varattomaksi. Lisäksi B oli 16.2.1982 Hyvinkäällä allekirjoittaessaan edellä mainitusta virheellisestä ilmoituksesta korjausilmoitusta koskevan kirjeen Suomen Luottolehdelle laiminlyönyt tarkastaa nimismiespiirin toimistoapulaisen puhtaaksikirjoittaman kirjeen, jolloin siihen oli jäänyt toimistoapulaisen lyöntivirheenä \"eikä\" -sanan sijasta \"sekä\" -sana, joten teksti, jonka oli tullut kuulua \"eikä sen toimitusjohtajaa A:ta\", olikin kuulunut \"sekä sen toimitusjohtajaa A:ta\". Korjaus Suomen Luottolehteen oli myös julkaistu näin virheellisenä, joten se ei ollut korjannut aikaisempaa ilmoitusta. Koska nimismies oli vastuussa siitä, että hänen virassaan antamat ilmoitukset olivat oikeita ja luotettavia, A on vaatinut B:lle rikoslain 40 luvun 21 §:n 1 momentin ja 7 luvun 2 §:n nojalla rangaistusta jatketusta huolimattomuudesta tehdystä virkavirheestä.\n      \n      \n        Kihlakunnanoikeuden päätös 23.3.1983\n        Kihlakunnanoikeus on lausunut selvitetyksi, että B oli menetellyt syytteessä kerrotuin tavoin ja siinä mainituin seurauksin. Mutta koska sanotunlaisten ilmoitusten teko ei ollut kuulunut nimismiehen virkavelvollisuuksiin ja ottaen myös huomioon sen, että korjausilmoitus Kauppalehteen oli ollut asianmukainen, B ei ollut syyllistynyt virkavirheeseen eikä muuhunkaan hänen syykseen rikoksena luettavaan menettelyyn. Sen vuoksi kihlakunnanoikeus on hylännyt syytteen.\n      \n      \n        Helsingin hovioikeuden päätös 26.4.1984\n        Hovioikeus, jonka tutkittavaksi A on saattanut jutun, on lausunut, että B:n Kauppalehdelle ja Suomen Luottolehdelle lähettämät tiedot ja niiden selvennykset olivat tosin koskeneet virkatointa. Lähettäessään sanotut ilmoitukset B ei kuitenkaan ollut toimittanut virkaansa. Näillä ja muutoin kihlakunnanoikeuden mainitsemilla perusteilla hovioikeus on pysyttänyt kihlakunnanoikeuden päätöksen lopputuloksen.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMI\n      A on pyytänyt valituslupaa ja toistanut kihlakunnanoikeudessa esittämänsä vaatimuksen B:n tuomitsemisesta rangaistukseen jatketusta huolimattomuudesta tehdystä virkavirheestä. Valituslupa on myönnetty 31.10.1984. B on antanut häneltä pyydetyn vastauksen vaatien valituksen hylkäämistä ja oikeudenkäyntikulujensa korvaamista.\n    \n    \n      KORKEIMMAN OIKEUDEN RATKAISU\n      \n        Perustelut\n        B on antanut Kauppalehdelle ja Suomen Luottolehdelle kysymyksessä olevan ulosmittaustiedon käyttäen virkanimikettään Hyvinkään piirin nimismies. Antaessaan Suomen Luottolehdelle ulosmittaustietoa koskeneen virheellisen korjauksen B on käyttänyt Hyvinkään piirin nimismiehen kirjelomaketta. Näiden ilmoitusten antaminen ei kuitenkaan ole ollut B:n virkaan kuuluva tehtävä. Sen vuoksi ilmoitusten virheellisyyttä ei voida lukea B:n syyksi virkavirheenä.\n      \n      \n        Päätöslauselma\n        Hovioikeuden päätöksen lopputulosta ei muuteta. Asian laadun vuoksi B saa kärsiä vastauskulunsa täällä vahinkonaan.\n        \n          Ratkaisuun osallistuneet: oikeusneuvokset Ailio, Takala, Nikkarinen, Möra ja Roos\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II64"
  ],
  "description": [
    "http://data.finlex.fi/voc/kko/fin/54ee0496"
  ],
  "judgmentNumber": [
    "II64"
  ],
  "date": [
    "1985-02-06"
  ],
  "issued": [
    "1985-04-30"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}