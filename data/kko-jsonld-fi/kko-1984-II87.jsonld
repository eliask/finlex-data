{
  "@id": "sfecli:kko/1984/II87",
  "languageVersion": [
    {
      "@id": "sfecli:kko/1984/II87/fin",
      "title_fi": [
        "KKO:1984-II-87"
      ],
      "abstract_fi": [
        "\n    Jako-osakas A ei ollut saapuvilla muiden asianosaisten hyväksyessä jakoehdotuksen. Toimitusmiesten olisi pitänyt jakoasetuksen 13 §:n 3 momentin mukaisesti ilmoittaa hänelle ja merkitä pöytäkirjaan, millä tavoin päätöksestä, jolla A katsottiin velvolliseksi tyytymään jakoehdotukseen, sai toimituksen kestäessä valittaa. Kun näin ei ollut menetelty ja MO oli jättänyt A:n valituksen jakoehdotusta koskevalta osalta tutkimatta, asia palautettiin MO:een.\n  "
      ],
      "hasFormat": {
        "@id": "sfecli:kko/1984/II87/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Sitten kun Juvan kunnan Hietajärven kylässä olevalla Saunaniemen tilalla 2:3 ja saman kunnan Sopalan kylässä olevilla Kukkamäen tiloilla 2:11 ja 2:13 suoritetussa, 2.3.1978 lopetetuksi julistetussa halkomistoimituksessa n:o 102031 jako-osakkaille esitetty lopullinen jakoehdotus oli 29.8.1977 pidetyssä kokouksessa tullut hyväksytyksi ja jakoehdotuksen mukaan oli muodostettu, Saunaniemen tilasta B:lle hänen siitä omistamaansa 4/6 vastaava Saunaniemen tila 2:3/1, C:lle hänen halottavasta tilasta omistamaansa 1/6 vastaava Koivurannan tila 2:3/2 ja A:lle hänen halottavasta tilasta omistamaansa 1/6 vastaava Saunalahden tila 2:3/3, Kukkamäen tilasta 2:11 B:lle hänen siitä omistamaansa 4/6 vastaava Männikön tila 2:11/1, C:lle hänen halottavasta tilasta omistamaansa 1/6 vastaava Takametsän tila 2:11/2 ja A:lle hänen halottavasta tilasta omistamaansa 1/6 vastaava Eteläsalon tila 2:11/3 sekä Kukkamäen tilasta 3:13 muodostettu B:lle hänen siitä omistamaansa 4/6 vastaava Kukkamäen tila 2:13/1, A:lle hänen halottavasta tilasta omistamaansa 1/6 vastaava Pohjoissalon tila 2:13/2 ja C:lle hänen halottavasta tilasta omistamaansa 1/6 vastaava Etumetsän tila 2:13/3, toimitusmiehet olivat tehneet puustotilin, pellon ja metsän vaihtumisen johdosta suoritettavan puuttuvan tuottopuuston tilin ja myöskin rakennustilin, jolloin tililaskelmien mukaan puustotilissä muun muassa oli A:lle muodostetut Saunalahden tila 2:3/1 tullut saamaan 8.485 markkaa, Eteläsalon tila 2:11/3 joutunut maksamaan 1.381 markkaa sekä samoin Pohjoissalon tila 2:13/2 joutunut maksamaan 4.525 markkaa, puuttuvan tuottopuuston tilissä sanotut Eteläsalon tila 2:11/3 oli joutunut maksamaan 342 markkaa ja Pohjoissalon tila 2:13/2 joutunut maksamaan 314 markkaa sekä rakennustilissä sanotut Eteläsalon tila 2:11/3 tullut saamaan 126 markkaa ja Pohjoissalon tila 2:13/2 tullut saamaan 238 markkaa, joten laaditun tiliyhdistelmän mukaan A tuli tilisuorituksena saamaan 2.286 markkaa, mistä B:n oli maksettava 1.685 markkaa ja C:n 601 markkaa, mitkä tilikorvaukset oli määrätty maksettavaksi vuoden kuluessa toimituksessa annetun valitusosoituksen mukaisen valitusajan päättymisestä eli 3.4.1978 lukien, josta myöskin tilusten haltuunottopäiväksi määrätystä ajankohdasta lukien oli suoritettavalle tilikorvaukselle laskettava 6 prosentin korko korvauksen maksupäivään saakka. Sen varalta, että toimituksesta valitettaisiin, oli korvausten maksamiselle määrätty vuoden maksuaika vahvistettu alkavaksi toimituksen laillistumisesta lukien.\n      A oli valittanut toimituksesta ja MO:ssa vaatinut jakoehdostusta muutettavaksi tarkoituksenmukaisen tilussijoituksen aikaansaamiseksi sekä myöskin ottamaan jaossa huomioon 3.7.1937 tehdyn kirjallisen vuokrasopimuksen, jolla Kukkamäen tilasta 2:13 oli vuosien 1933 ja 1983 väliseksi ajaksi vuokrattu 50 aarin suuruinen alue \"turvepehkusuota\", minkä lisäksi valittaja oli vaatinut, että tileissä hänen maksettavaksi B:lle tulevat tilikorvaukset perusteettomina poistettaisiin. MO:ssa oli myös kuultu B:tä ja C:tä.\n      Itä-Suomen MO p. 18.6.1979 oli käsitellyt jutun. Koska jakoehdotukseen ei ollut ilmoitettu tyytymättömyyttä ja jakoehdotus siten oli tullut toimituspöytäkirjaan tehdyn merkinnän mukaisesti hyväksytyksi ja jakoehdotus niin ollen oli laillistunut sekä kun edellä mainitun vuokrasopimuksen huomioon ottamista koskeva vaatimus oli vasta tehty MO:ssa, MO oli jättänyt valituksen mainituilta osiltaan tutkimatta. Tutkiessaan valituksen muutoin MO oli katsonut, ettei ollut näytetty, että tilit olisi virheellisesti suoritettu, mutta koska toimituksen tarkastuksessa oli havaittu, että puuttuvan tuottopuuston tilikorvaukset erehdyksessä oli määrätty virheellisesti siten, että sanotun tilikorvauksen saajat oli merkitty tilikorvauksen maksajiksi, niin MO oli tämän vuoksi korjaten sattuneen virheen määrännyt, että B:lle muodostettu Männikön tila 2:11/1 oli maksava puuttuvan tuottopuuston tilissä C:lle muodostetulle Takametsän tilalle 2:11/2 28 markkaa sekä A:lle muodostetulle Eteläsalon tilalle 2:11/3 342 markkaa ja että B:lle muodostettu Kukkamäen tila 2:13/1 oli maksava A:lle muodostetulle Pohjoissalon tilalle 2:13/2 314 markkaa ja C:lle muodostetulle Etumetsän tilalle 289 markkaa, minkä johdosta tilienyhdistelmän mukaiset suoritukset oli muutettu niin, että B:n oli suoritettava C:lle 33 markkaa ja A:lle 3.598 markkaa toimitusmiesten määräämin tavoin. Näin muuttaen MO oli vahvistanut toimituksen.\n    \n    \n      KORKEIN OIKEUS\n      A valitti MO:n päätöksestä. Valituksen johdosta toimitusinsinööri antoi lausunnon.\n      KKO p. tutki valituksen ja lausui:\n      A ei ollut läsnä 29.8.1977 pidetyssä toimituskokouksessa, jossa on esitetty muiden jako-osakkaiden tuolloinen hyväksymä jakoehdotus. Jakolain 54 §:n mukaan A on velvollinen noudattamaan mainittua jako-osakkaiden tekemää sopimusta, jollei hänellä ole ollut laillista estettä saapua kokoukseen eikä hän ole myöskään pätevästä syystä voinut lähettää sinne puolestaan asiamiestä. Toimitusmiehet ovat kokouksessa katsoneet jakoehdotuksen tulleen hyväksytyksi ja laillistuneen sekä siten antaneet päätöksen, jolla he ovat katsoneet A:n velvolliseksi tyytymään jako-osakkaiden hyväksymään jakoehdotukseen. A:lla olisi jakolain 312 §:n 10 kohdan nojalla ollut oikeus toimituksen kestäessä hakea muutosta sanottuun toimitusmiesten päätökseen, mutta sitä varten toimitusmiesten olisi pitänyt jakoasetuksen 13 §:n 3 momentin mukaisesti ilmoittaa A:lle sekä myös merkitä pöytäkirjaan, millä tavoin päätöksestä sai toimituksen kestäessä valittaa. Näin ei ole kuitenkaan toimituksessa menetelty.\n      Kun A ei ole edellä mainitusta syystä menettänyt oikeuttaan hakea muutosta jakoehdotukseen, jos hän näyttää itsellään olleen laillisen esteen saapua 29.8.1977 pidettyyn toimituskokoukseen tai pätevästä syystä estyneensä lähettämästä sinne puolestaan asiamiestä, eikä MO:n siten olisi pitänyt jättää A:n valitusta jakoehdotusta koskevalta osalta tutkimatta, KKO harkitsee oikeaksi kumota MO:n päätöksen asiayhteyden vuoksi kokonaisuudessaan sekä palauttaa asian MO:een, jonka tulee ottaa se uudelleen käsiteltäväkseen ja siinä laillisesti menetellä.\n      \n        Ratkaisuun osallistuneet: oikeusneuvokset Salervo, Hämäläinen ja Aro sekä ylimääräiset oikeusneuvokset Paasikoski ja Mäkinen\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II87"
  ],
  "description": [
    "http://data.finlex.fi/voc/kko/swe/6a16272b",
    "http://data.finlex.fi/voc/kko/swe/3b2f66b7",
    "http://data.finlex.fi/voc/kko/fin/c11784ad"
  ],
  "judgmentNumber": [
    "II87"
  ],
  "date": [
    "1983-08-30"
  ],
  "issued": [
    "1984-05-15"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}