{
  "@id": "sfecli:kko/1993/59",
  "languageVersion": [
    {
      "@id": "sfecli:kko/1993/59/fin",
      "title_fi": [
        "KKO:1993:59"
      ],
      "abstract_fi": [
        "\n    Yhtiöllä oli oikeus purkaa aluetoimistonsa johtajan työsopimus, kun tämän menettely oli ollut omiaan huomattavasti vähentämään henkilöstön työmotivaatiota ja yhtiöllä oli ollut perusteltua syytä epäillä johtajan valmistelevan kilpailevaa toimintaa.\n  "
      ],
      "hasFormat": {
        "@id": "sfecli:kko/1993/59/fin/txt",
        "content_fi": [
          "\n    \n      ASIAN KäSITTELY ALEMMISSA OIKEUKSISSA\n      \n        Rauman raastuvanoikeuden päätös 26.8.1991\n        A on Oy Navamec Ab:lle 16.4.1991 tiedoksi toimitetun haasteen nojalla vaatinut yhtiöltä korvauksia sen johdosta, että yhtiö oli 16.10.1990 perusteettomasti ja laittomasti purkanut A:n työsuhteen työsopimuslain 16 ja 43 §:n nojalla väittäen hänen värvänneen yhtiön työntekijöitä kilpailevaan toimintaan sekä häirinneen vakavasti näiden työskentelyä. Raastuvanoikeus on yhtiön vastustettua kannetta lausunut selvitetyksi, että A oli ollut Oy Navamec Ab:n Rauman aluetoimiston johtajana 18.6.1990 alkaen vastuualueenaan liiketoiminta Satakunnan talousalueella ja Rauman aluetoimiston johtaminen. Nimityksen perusteena oli ollut toimiston kehittäminen itsenäiseksi toimintayksiköksi. Yhtiö oli 9.10.1990 toimittanut Rauman aluetoimistolle toimintakertomuksen ja tilinpäätösasiakirjat yhtiön 30.4.1990 päättyneeltä tilikaudelta. Aluetoimiston tietoon yhtiön taloudellinen tilanne oli tullut tilinpäätösasiakirjojen myötä. Henkilökunta oli ollut tietoinen muun muassa yhtiön erään tilausasiakkaan konkurssista johtuvista vaikeuksista.\n        Raastuvanoikeus on katsonut todistajien kertomusten perusteella näytetyksi henkilökunnan halunneen enemmän tietoja yhtiön toiminnasta ja tilanteesta. A oli kertonut henkilöstölle yhtiön taloudellisesta tilanteesta ja vaikeuksista, joiden oli katsottava olleen henkilöstön tiedossa, koska niistä oli aikaisemmin ollut puhetta. A oli keväästä 1990 saakka tuonut keskusteluissa esille muun muassa sen, että aluetoimistosta muodostettaisiin oma tulosvastuullinen yksikkö. A oli vaihtoehtoina esittänyt myös Rauman yksikön muodostamista tytäryhtiöksi tai A:n ja hänen puolisonsa omaksi yhtiöksi. A ja hänen puolisonsa eivät olleet aikoneet salaa siirtää aluetoimiston toimintoja itselleen.\n        A oli 15.10.1990 tiedustellut eräiltä asiassa todistajina kuulluilta henkilöiltä näiden valmiutta siirtyä työntekijöiksi A:n yritykseen. Eräs näistä oli ymmärtänyt asian niin, että A olisi ostanut yhtiöltä sillä olevat työt, joita olisi jatkettu uudessa yrityksessä. Tiedustelut olivat liittyneet tilanteeseen, jossa yhtiössä oli keväästä 1990 ollut keskustelua yhtiön taloudellisesta tilasta ja mahdollisuudesta muuttaa Rauman aluetoimisto omaksi tulosvastuulliseksi yksiköksi, jolloin vaihtoehtona oli ollut myös tytäryhtiön muodostaminen ja Oy Navamec Ab:n töiden ostaminen uudelle yhtiölle. Erään todistajan lausuman mukaan A oli ollut huolissaan henkilöstön työllisyydestä.\n        Raastuvanoikeus on katsonut, ettei A aluejohtajana ollut edellä mainitulla menettelyllään syyllistynyt työsopimuslain 16 §:ssä mainittuun työnantajaa vahingoittavaan kilpailutekoon eikä työnantajalla ollut siten ollut mainitun lain 43 §:n mukaista tärkeätä syytä purkaa työsuhdetta. Työsuhteen purkamista oli pidettävä laittomana.\n        Ottaen huomioon, että A oli marraskuussa 1990 ja helmikuussa 1991 perustanut omat yritykset, mistä hänellä oli ollut mahdollisuus hankkia ansiotuloja, raastuvanoikeus on katsonut, että kohtuullisena korvauksena työsopimuksen lainvastaisesta purkamisesta oli A:lle suoritettava viiden kuukauden palkkaa vastaava korvaus laskettuna 17 500 markan kuukausipalkan mukaan. A oli lisäksi oikeutettu saamaan korvausta kahden kuukauden irtisanomisajalta. Raastuvanoikeus on lisäksi katsonut näytetyksi, että pitämättömien vuosilomien korvaamisesta oli sovittu yhtiön kanssa. A:lla oli oikeus korvauksiin pitämättömistä vuosilomista 37 vuorokaudelta, mistä korvauksista oli vähennettävä jo maksettu määrä. A oli myös oikeutettu ylityökorvauksiin sekä lisäksi odotusajan palkkaan, koska hänelle kuuluvien saatavien suoritukset olivat työsuhteen päättyessä viivästyneet.\n        Tämän vuoksi raastuvanoikeus on, hyläten kanteen enemmälti, velvoittanut Oy Navamec Ab:n suorittamaan A:lle korvauksena työsuhteen lainvastaisesta purkamisesta viiden kuukauden palkkaa vastaavat 87 500 markkaa, irtisanomisajan palkkana 35 000 markkaa sekä vuosilomien korvauksena 33 465 markkaa, ylityökorvauksena 6 036 markkaa sekä odotusajan palkkana 4 998 markkaa, kaikki määrät 16 prosentin korkoineen 16.10.1990 lukien. Yhtiö on lisäksi velvoitettu suorittamaan A:lle korvaukseksi oikeudenkäyntikuluista 17 597,50 markkaa 16 prosentin korkoineen 26.8.1991 lukien.\n      \n      \n        Turun hovioikeuden tuomio\n        Hovioikeus, jonka tutkittavaksi A ja Oy Navamec Ab olivat valittamalla saattaneet jutun, on jättänyt raastuvanoikeuden päätöksen voimaan. A on velvoitettu suorittamaan yhtiölle korvaukseksi oikeudenkäyntikuluista hovioikeudessa 1 200 markkaa 16 prosentin korkoineen 4.5.1992 lukien.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 10.9.1992. Oy Navamec Ab on valituksessaan vaatinut hovioikeuden tuomion kumoamista siltä osalta, kun yhtiö on velvoitettu suorittamaan A:lle vahingonkorvausta, irtisanomisajan palkkaa, vuosilomakorvausta ja oikeudenkäyntikulujen korvausta. Yhtiö on lisäksi vaatinut korvausta oikeudenkäyntikuluistaan jutussa korkoineen.\n      A on antanut häneltä pyydetyn vastauksen ja vaatinut korvausta vastauskuluistaan korkoineen.\n    \n    \n      KORKEIMMAN OIKEUDEN RATKAISU 13.5.1993\n      \n        Perustelut\n        A on 18.6.1990 alkaen työskennellyt Oy Navamec Ab:n Rauman aluetoimiston johtajana. Aluetoimistossa on työskennellyt noin kolmasosa yhtiön työntekijöistä ja se on vastannut huomattavasta osasta yhtiön liikevaihtoa. A on valittu yhtiön hallituksen jäseneksi ja osallistunut syksyllä 1990 hallituksen työskentelyyn.\n        Todistajien kertomuksista ilmenee, että A on syksyllä 1990 suunnitellut muutoksia johtamansa Rauman toimiston asemaan. Eräänä vaihtoehtona hän on tällöin esittänyt alaisilleen toimiston tilauskannan siirtämisen perustettavalle yhtiölle, jossa hänellä ja niinikään Oy Navamec Ab:n palveluksessa olleella miehellään olisi ollut määräysvalta. Tähän liittyen A on 15.10.1990 tiedustellut muutamilta aluetoimiston työntekijöiltä näiden halukkuutta siirtyä perustettavan yhtiön palvelukseen. Erääksi syyksi töiden jatkamiseen uudessa perustettavassa yhtiössä hän on esittänyt Oy Navamec Ab:n heikon taloudellisen tilan ja kielteisen näkemyksensä yhtiön tulevasta kehityksestä.\n        A:n menettely on saanut hänen alaisissaan työntekijöissä aikaan mielikuvan, että yhtiö joutuisi pian lopettamaan toimintansa. Tämä on puolestaan ollut omiaan huomattavasti vähentämään henkilöstön työmotivaatiota.\n        A:lla on ollut yhtiön organisaatiossa itsenäinen ja vastuullinen asema. Sen vuoksi hänellä on ollut erityinen velvollisuus välttää kaikkea sellaista, mikä olisi saattanut häiritä hänen johtamansa aluetoimiston työskentelyä ja voitu tulkita kilpailevan toiminnan valmisteluksi. Kun A:n uudistussuunnitelmien toteuttaminen olisi muutoinkin saattanut johtaa A:n ja yhtiön väliseen eturistiriitaan, hänen olisi tullut saattaa suunnitelmansa yhtiön hallituksen käsiteltäväksi ennen niiden julkistamista aluetoimiston työntekijöille.\n        Kun A on kerrotuin tavoin toiminut Oy Navamec Ab:n edun vastaisesti ja yhtiöllä on ollut perusteltua syytä epäillä avainasemassa olevan toimihenkilönsä valmistelevan kilpailevaa toimintaa, työsuhteen purkamiseen on ollut lain mukainen tärkeä syy.\n        Vuosilomakorvausta koskevalta osalta ei ole esitetty syytä muuttaa hovioikeuden ratkaisua.\n      \n      \n        Lainkohdat\n        Työsopimuslaki 13 § ja 43 §:n 1 momentti.\n      \n      \n        Tuomiolauselma\n        Hovioikeuden tuomiota muutetaan siten, että Oy Navamec Ab vapautetaan maksuvelvollisuudesta siltä osalta kuin yhtiö on velvoitettu suorittamaan A:lle korvausta työsuhteen lainvastaisesta purkamisesta 87 500 markkaa, irtisanomisajan palkkaa 35 000 markkaa ja korvausta oikeudenkäyntikuluista raastuvanoikeudessa 17 597,50 markkaa korkoineen. Muilta osin hovioikeuden tuomio jää pysyväksi. Tuomittu vuosilomakorvaus, ylityökorvaus ja odotusajan palkka on korkoineen A:lle suoritettava konkurssiin luovutetuista varoista, sikäli kuin saamiset on konkurssissa valvottu ja siinä maksettavaksi tuomittu. A:n on korvattava Oy Navamec Ab:n oikeudenkäyntikulut raastuvanoikeudessa ja Korkeimmassa oikeudessa yhteensä 12 000 markalla 16 prosentin korkoineen Korkeimman oikeuden tuomion antopäivästä lukien.\n        \n          Ratkaisuun osallistuneet: oikeusneuvokset Nikkarinen, Roos, Sevon, Tulokas ja Lehtimaja\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1993-05-13"
  ],
  "judgmentNumber": [
    "59"
  ],
  "date": [
    "1992-12-09"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1993:59"
  ],
  "year": [
    "1993"
  ],
  "description": [
    "http://data.finlex.fi/voc/kko/swe/3f875c9c",
    "http://data.finlex.fi/voc/kko/fin/f28a6de1"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}