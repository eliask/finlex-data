{
  "@id": "sfecli:kko/1982/II186",
  "languageVersion": [
    {
      "@id": "sfecli:kko/1982/II186/fin",
      "title_fi": [
        "KKO:1982-II-186"
      ],
      "abstract_fi": [
        "\n    Tuomittaessa lisäkorvausta kivusta ja särystä, josta vakuutusyhtiön maksaman liikennevakuutuskorvauksen määrää koskevan korotusvaatimuksen alemmat oikeudet olivat hylänneet, otettiin huomioon juttua alioikeudessa ratkaistaessa voimassa olleet liikennevahinkolautakunnan suositukset. Korotettaessa samalla pysyvästä viasta ja haitasta vasta hovioikeudessa tuomittua korvausta käytettiin ohjeina liikennevahinkolautakunnan suosituksia, jotka olivat voimassa hovioikeudessa ratkaisua tehtäessä.\n    Ään\n    Vrt. KKO:1979-II-76, KKO:1981-II-149\n  "
      ],
      "hasFormat": {
        "@id": "sfecli:kko/1982/II186/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Helsingin RO p. 21.8.1975 oli lausunut selvitetyksi, että K:n omistama ja L:n kuljettama sekä Vakuutusosakeyhtiö Fenniassa liikennevahingon varalta vakuutettu henkilöauto ja S:n omistama ja kuljettama moottoripyörä olivat 15.7.1974 Helsingissä törmänneet toisiinsa mm. seurauksin, että S:n kuljettamalla moottoripyörällä matkustajana ollut 8.6.1956 syntynyt A oli pudonnut ajoneuvolta ja siinä yhteydessä saanut aivoruhjeen, vasemman alaleuan murtuman, poskikaaren ja silmäkuopan murtuman, nilkkaluun murtuman ja olkapään nivelliitoksen repeämän, joiden vammojen johdosta A:n oli näytetty olleen kykenemätön tekemään työtään 15.10.1974 saakka. Tämän johdosta A oli sanotun liikennevakuutuksen perusteella 10.1.1975 vaatinut vakuutusyhtiöltä korvauksia kivusta ja särystä 15 000 markkaa, pysyvästä viasta ja haitasta 49 000 markkaa, kotihoidostaan 700 markkaa ja menetetystä työansiosta 18.10.1974 - 31.5.1976 väliseltä ajalta 1 300 markan kuukausiansion mukaan laskettuna 22 750 markkaa sekä myöskin koulutuskustannuksistaan ammattikoulussa 1974 - 1976, esittämättä tältä osin mitään markkamääräistä vaatimusta, joista vaatimuksista vakuutusyhtiö oli maksanut hänelle kivusta ja särystä korvauksena 2 800 markkaa, mutta kieltäytynyt suorittamasta muita korvauksia. Esillä olevan oikeudenkäynnin yhteydessä A oli RO:n istunnossa 6.3.1975 uudistanut mainitut korvausvaatimuksensa 5 prosentin korkoineen 30.1.1975 lukien, paitsi korvausta kivusta ja särystä siltä osin kuin hän oli saanut edellä mainitut 2 800 markkaa, kuitenkaan uudistamatta tuolloin koulutuskustannuksista aikaisemmin esittämäänsä vaatimusta, minkä lisäksi A oli kannetta kehittäessään RO:n istunnossa 17.4.1975 kohdistanut edellä mainitun 49 000 markan korvausvaatimuksensa myöskin L:ään, kuitenkin vain 5 prosentin korkoineen esittämispäivästä lukien. Vakuutusyhtiö oli oikeudenkäynnin yhteydessä kiistänyt siinä yhteydessä esitetyt korvausvaatimukset kokonaan aiheettomina ja perusteettomina.\n      Tämän vuoksi ja ottaen huomioon A:n sairaalassaoloajan ja hänen lyhyehkön ajan kestäneen työkyvyttömyytensä sekä vammoistaan aiheutuneen haitan, RO oli katsonut, että vakuutusyhtiön kivusta ja särystä suorittama 2 800 markan määräistä korvausta oli pidettävä riittävänä ja ettei A ollut näyttänyt, että hänelle kerrotuista vammoista olisi jäänyt sellaista pysyvää vikaa tai haittaa, joista hänelle liikennevakuutuksen tai muullakaan perusteella olisi tuleva korvausta, eikä myöskään, että hänellä olisi kotihoidostaan ollut ilmoitettuja kustannuksia, kuin ei myöskään, huomioon ottaen että hän oli työkyvyttömyytensä ajan ollut asepalvelustaan suorittamassa, että hänelle olisi kerrotun vammautumisensa johdosta koitunut työansion menetystä, minkä vuoksi RO oli hylännyt kanteen kokonaan osaksi aiheettomana ja osaksi toteennäyttämättä.\n      A oli Helsingin HO:ssa hakenut muutosta RO:n päätökseen ja toistaen RO:ssa esittämänsä vaatinut, että L velvoitettaisiin suorittamaan hänelle korvaukseksi kivusta ja särystä 15 000 markkaa vähennettynä jo saaduilla 2 800 markalla, pysyvästä viasta ja haitasta 49 000 markkaa, menetetystä työansiosta 18.10.1974 - 31.5.1976 väliseltä ajalta 1 300 markan kuukausiansion mukaan laskien yhteensä 22 750 markkaa ja kotihoidosta 700 markkaa, kaikki määrät 5 prosentin korkoineen 30.1.1975 lukien kuitenkin siten, että pysyvästä viasta ja haitasta tuomittavalle korvaukselle määrättäisiin maksettavaksi sanottu korko 17.4.1975 lukien.\n      HO t. 14.2.1979 ei ollut ottanut tutkittavakseen korvausvaatimusta työansion menetyksestä RO:n päätöksen jälkeiseltä ajalta ja oli poistanut RO:n siitä antaman lausunnon. Muutoin HO oli tutkinut jutun; ja koska A oli esitetyn selvityksen mukaan ollut kykenemätön raskaaseen työhön 18.10.1974 - 30.4.1975 välisen ajan, mistä myöskin ammattikouluun menemisen oli katsottava johtuneen, sekä koska hänelle oli kyseisessä liikenneonnettomuudessa saaduista vammoista aiheutunut haitta-asteeltaan 20 prosentin suuruiseksi katsottava pysyvä invaliditeetti, HO oli siten muuttanut RO:n päätöstä, että L velvoitettaisiin suorittamaan A:lle korvaukseksi menetetystä työansiosta 18.10.1974 - 30.4.1975 väliseltä ajalta HO:n kohtuullisiksi katsomat 700 markkaa kuukaudessa eli yhteensä 4 500 markkaa 5 prosentin korkoineen 30.1.1975 lukien sekä pysyvästä viasta ja haitasta 20 prosentin haitta-asteen mukaan laskettuna 20 000 markkaa samoin 5 prosentin korkoineen 17.4.1975 lukien.\n      A ja Vakuutusosakeyhtiö Fennia pyysivät lupaa hakea muutosta HO:n tuomioon ja lupahakemukseensa sisällyttivät muutoksenhakemukset. A ja vakuutusyhtiö vastasivat toistensa hakemuksiin. Lääkintöhallitus antoi siltä pyydetyn lausunnon A:lle liikenneonnettomuudessa aiheutuneesta invaliditeetistä ja sen haitta-asteesta.\n    \n    \n      \n      KKO t. myönsi muutoksenhakuluvan, tutki jutun ja katsoi, ettei ollut esitetty syytä muuttaa HO:n tuomiota muulla tavalla kuin että L, juttua RO:ssa ratkaistaessa voimassa olleet liikennevahinkolautakunnan suositukset huomioon ottaen, velvoitettiin suorittamaan A:lle korvaukseksi kivusta ja särystä vakuutusyhtiön jo suorittamien 2 800 markan lisäksi 1 20 markkaa 5 prosentin korkoineen vaatimuksen esittämispäivästä 6.3.1975 lukien ja että L:n velvollisuus suorittaa korkoa työansion menetyksestä A:lle maksettavaksi määrätylle 4 500 markalle määrättiin alkavaksi myös vasta vaatimuksen esittämispäivästä 6.3.1975 sekä että, koska A:lle oli liikenneonnettomuudessa saadusta vammoista aiheutunut pysyvä 40 prosentin invaliditeetti, pysyvästä viasta ja haitasta maksettavaa korvausta korotettiin, käyttäen ohjeina juttua HO:ssa ratkaistaessa voimassa olleita liikennevahinkolautakunnan suosituksia, 33 000 markaksi, jolle määrälle oli maksettava 5 prosentin korko HO:n tuomion antopäivästä 14.2.1979 lukien.\n      \n        Eri mieltä olevan jäsenen lausunto\n        Ylimääräinen oikeusneuvos Paasikoski: katson, että harkittaessa samassa jutussa kivusta ja särystä sekä pysyvästä viasta ja haitasta tuomittavia korvausmääriä tulee ottaa huomioon vain yhdeltä ajalta olevat liikennevahinkolautakunnan suositukset. Tässä tapauksessa RO:n jo otettua kantaa kivusta ja särystä maksettavan korvauksen määrään ne suositukset, jotka ovat olleet voimassa RO:n päätöksen julistamisaikana. Sen vuoksi ja koska A:lle on liikenneonnettomuudessa saaduista vammoista aiheutunut pysyvä 40 prosentin invaliditeetti, korotan A:lle pysyvästä viasta ja haitasta maksettavan korvauksen 25 200 markaksi 5 prosentin korkoineen 17.4.1975 lukien. Muutoin olen samaa mieltä kuin enemmistö.\n        \n          Ratkaisuun osallistuneet: oikeusneuvokset Miettinen, Jalanko ja Surakka sekä ylimääräinen oikeusneuvos Heikkilä\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II186"
  ],
  "judgmentNumber": [
    "II186"
  ],
  "date": [
    "1982-06-22"
  ],
  "issued": [
    "1982-12-15"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}