{
  "@id": "sfecli:kko/1983/II118",
  "languageVersion": [
    {
      "@id": "sfecli:kko/1983/II118/fin",
      "title_fi": [
        "KKO:1983-II-118"
      ],
      "abstract_fi": [
        "\n    Kaupalla, jolla A oli viimeisten 60 päivän aikana ennen konkurssin alkua ostanut B:ltä huonekaluja velaksi kuittaussopimuksin, aikaansaatu tosiasiallinen tilanne oli suoraan verrattavissa siihen, että B olisi maksanut velkaansa huonekaluilla. Kun sellainen maksu olisi voitu vaatia peräytymään, A:lla ei KonkS 33 §:n 2 mom. mukaan ollut oikeutta kuitata kauppahintavelkaa B:ltä olevalla saatavallaan.\n    Ään.\n  "
      ],
      "hasFormat": {
        "@id": "sfecli:kko/1983/II118/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      B Oy:n konkurssipesän A:ta vastaan ajamasta kanteesta Pietarsaaren RO p. 2.8.1978 oli lausunut selvitetyksi, että A oli 17.10.1977 B Oy:n tehtaalla järjestetyssä tehdasmyynnissä ostanut huonekaluja yhteensä 10 466,15 markan arvosta, että B Oy:n konkurssi oli alkanut 25.10.1977 ja että A:lla oli ollut B Oy:ltä erääntyneitä saatavia 31.12.1976 päivätyn laskun mukaan 89,87 markkaa ja 13.3.1977 päivätyn laskun mukaan 12 483,37 markkaa eli saatavia yhteensä 12 573,24 markan arvosta, mitkä saatavat A oli oikeudenkäynnin ollessa vireillä ilmoittanut haluavansa käyttää konkurssipesän häneltä olevan 10 466,15 markan määräisen saatavan kuittaukseen. Sen vuoksi RO, hyväksyen konkurssisäännön 33 §:n 2 momentin nojalla A:n kuittausvaatimuksen, koska A:n saatava B Oy:ltä oli erääntynyt maksettavaksi silloin kun A ostamalla yhtiöltä kysymyksessä olevat huonekalut 17.10.1977 oli sitoutunut maksuun yhtiölle eikä niin ollen, jos yhtiö tämän toimen sijasta silloin olisi maksanut velkansa A:lle tätä maksua olisi voitu vaatia peräytymään, oli hylännyt kanteen ja velvoittanut konkurssipesän korvaamaan A:n oikeudenkäyntikulut 200 markalla.\n      Vaasan HO, jonka tutkittavaksi B Oy:n konkurssipesä oli saattanut jutun, t. 9.8.1979 oli tutkinut sen. Koska B Oy:n 10 466,15 markan määräinen saatava A:lta oli erääntynyt maksettavaksi vasta 1.11.1977 eli siis yhtiön 20.10.1977 tapahtuneen konkurssiin asettamisen jälkeen eikä A:lla siten ollut oikeutta kuitata yhtiön saatavaa RO:n päätöksessä mainituilla vastasaatavillaan, HO oli, kumoten RO:n päätöksen, velvoittanut A:n suorittamaan konkurssipesälle vaaditut 10 466 markkaa 15 penniä 5 prosentin korkoineen haasteen tiedoksiantopäivästä 13.6.1978 lukien.\n      A pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen.\n    \n    \n      \n      KKO t. myönsi muutoksenhakuluvan ja tutki jutun. A oli B Oy:n tehtaalla 17.10.1977 järjestetyssä tehdasmyynnissä ostanut RO:n päätöksessä mainitut huonekalut. Yhtiö oli tuota kauppaa koskevaan, 17.10.1977 päivättyyn laskuun merkinnyt maksuehdoiksi \"14 p Netto Kontant Viivästyskorko 13 %\". Näiden maksuehtojen perusteella yhtiön A:lta olevalla saatavalla ei ollut ollut erityistä erääntymisaikaa. A:n velka oli syntymästään lähtien suorituskelpoinen eikä se siten erääntynyt maksettavaksi vasta sen jälkeen, kun yhtiön konkurssi oli 25.10.1977 alkanut. HO:n mainitsemaa estettä saatavien kuittaamiselle ei ollut ollut.\n      B Oy:n ennen konkurssin alkua erääntynyt velka A:lle oli ollut 12 573 markkaa 24 penniä ja A:n ostamien huonekalujen kauppahinta 10 466 markkaa 15 penniä. Ottaen huomioon velan ja kauppahinnan määrien suhde sekä se, että niiden kuittaamisesta keskenään oli A:n ilmoituksen mukaan sovittu jo kaupan yhteydessä, KKO katsoi, että kaupalla aikaansaatu tosiasiallinen tilanne oli suoraan verrattavissa siihen, että yhtiö olisi maksanut velkaansa huonekaluilla eli velallisen ammattiin nähden epätavallisin maksuvälinein. Sen vuoksi ja kun sellainen maksu olisi konkurssisäännön 46 §:n d kohdan nojalla voitu vaatia peräytymään, A:lla ei konkurssisäännön 33 §:n 2 momentin mukaan ollut oikeutta käyttää yhtiöltä olevaa saatavaansa kuittaukseen. Näillä perusteilla KKO katsoi, ettei ollut syytä muuttaa HO:n tuomion lopputulosta. Koska kanne A:ta vastaan oli nostettu niin myöhään, ettei hän olisi voinut B Oy:n konkurssissa valvoa hänelle sen johdosta syntynyttä saatavaa, ja hänellä konkurssisäännön 48 §:n säännös huomioon ottaen oli oikeus valvoa mainittu saatavansa, KKO määräsi, että A:n oli, jos hän tahtoi tuota oikeutta käyttää, Pietarsaaren RO:ssa osakeyhtiön konkurssissa valvottava puheena oleva saatavansa 3 kuukauden kuluessa KKO:n tuomion antopäivästä.\n      \n        Eri mieltä olevien jäsenten lausunnot\n        Ylimääräinen oikeusneuvos Lager: myönnän muutoksenhakuluvan ja tutkin jutun. A on B Oy:n tehtaalla 17.10.1977 järjestetyssä tehdasmyynnissä ostanut RO:n päätöksessä mainitut huonekalut. Yhtiö on tuota kauppaa koskevaan, 17.10.1977 päivättyyn laskuun merkinnyt maksuehdoiksi \"14 p Netto Kontant Viivästyskorko 13 %\". Näiden maksuehtojen perusteella yhtiön A:lta olevalla saatavalla ei ole ollut erityistä erääntymisaikaa. A:n velka oli syntymästään lähtien suorituskelpoinen eikä se siten erääntynyt maksettavaksi vasta sen jälkeen, kun yhtiön konkurssi oli 25.10.1977 alkanut. Näin ollen A:n RO:n päätöksessä mainittujen erääntyneiden vastasaataviensa perusteella esittämää kuittausvaatimusta ei voida konkurssisäännön 33 §:n 2 momentin nojalla hylätä, kuten yhtiön konkurssipesä on vaatinut. A:n yhteensä 12 573 markan 24 pennin suuruisista laskusaatavista määrään käytettäväksi 10 466 markkaa 15 penniä B Oy:n konkurssipesän kanteessa tarkoitetun saatavan kuittaamiseen. Näillä perusteilla harkitsen oikeaksi, kumoten HO:n tuomion, jättää jutun RO:n päätöksen lopputuloksen varaan.\n        Ylimääräinen oikeusneuvos Setälä oli samaa mieltä kuin ylimääräinen oikeusneuvos Lager.\n      \n      \n        Ratkaisuun osallistuneet: oikeusneuvokset Takala, Hämäläinen ja Lindholm\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II118"
  ],
  "description": [
    "http://data.finlex.fi/voc/kko/fin/65a66102",
    "http://data.finlex.fi/voc/kko/swe/eb0f3525",
    "http://data.finlex.fi/voc/kko/fin/1f25e6d7",
    "http://data.finlex.fi/voc/kko/swe/16cc88ce"
  ],
  "judgmentNumber": [
    "II118"
  ],
  "date": [
    "1982-10-27"
  ],
  "issued": [
    "1983-09-23"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}