{
  "@id": "sfecli:kko/1988/80",
  "languageVersion": [
    {
      "@id": "sfecli:kko/1988/80/fin",
      "title_fi": [
        "KKO:1988:80"
      ],
      "abstract_fi": [
        "\n    Kiinteistö oli siihen kiinnitettyjen saamisten suorittamiseksi ulosmitattu velkojan hakemuksesta 8.10.1982. Velkoja oli 31.12.1982 pyytänyt kiinteistön pakkohuutokaupan toimittamista. Sitä oli kuitenkin sen jälkeen velkojan pyynnöstä useita kertoja lykätty. Pakkohuutokauppa oli toimitettu 24.9.1986. Velkoja oli siinä valvonut saamistensa pääoman ja samalla etuoikeudella myös korkoja, jotka olivat olleet erääntymisensä jälkeen maksamatta yli kolme vuotta.\n    Katsottiin, että korkojen uloshakua oli kiinnityksestä kiinteään omaisuuteen annetun asetuksen 22 §:n 3 momentissa tarkoitetulla tavalla keskeyttämättä jatkettu.\n  "
      ],
      "hasFormat": {
        "@id": "sfecli:kko/1988/80/fin/txt",
        "content_fi": [
          "\n    \n      ASIAN AIKAISEMPI KÄSITTELY\n      Keski-Suomen lääninhallituksen julistettua 8.10.1982 ulosmitatuksi Suomen Yhdyspankki Oy:n hakemuksesta sen saatavien suorittamiseksi Säynätsalon kunnan Muuramen kylässä olevan Kontti 403 nimisen tilan RN:o 9:572 Korpilahden piirin nimismies oli 26.9. ja 7.11.1986 toimittanut tilan pakkohuutokaupan. 24.9.1986 laadittuun velkojainluetteloon oli merkitty kolmannelle sijalle Suomen Yhdyspankki Oy:n saamisia 491.964 markkaa. Määrä koostui neljän 11.5.1979 annetun haltijavelkakirjan nrot 1-4 50.000 markan pääomista ja 14 prosentin koroista ajalta 8.10.1979-26.9.1986 sekä 15.1.1980 annetun haltijavelkakirjan nro 1 50.000 markan pääomasta ja 14 prosentin korosta ajalta 15.1.1980-26.9.1986. Neljännelle sijalle oli merkitty Nisulan Osuuspankin 71.000 markan määräinen saaminen.\n    \n    \n      VALITUS KESKI-SUOMEN LÄÄNINHALLITUKSEEN\n      Nisulan Osuuspankki on katsonut, ettei velkojainluettelon 3 kohdassa mainittujen saatavien koroille olisi saanut myöntää kolmea vuotta pidemmältä ajalta samaa etuoikeutta kuin pääomalle, koska Suomen Yhdyspankki Oy ei ollut aloitettuaan saatavansa perinnän sitä keskeyttämättä jatkanut. Pakkohuutokauppaa oli Suomen Yhdyspankki Oy:n pyynnöstä lykätty useita kertoja niin, että se oli toimitettu 3 vuoden 11 kuukauden 18 päivän kuluttua ulosmittauksesta. Osuuspankki on vaatinut velkojainluetteloa oikaistavaksi siten, että Suomen Yhdyspankki Oy:n saatavan määräksi vahvistettaisiin pääoman osalta enintään 250.000 ja korkojen osalta enintään 105.000 markkaa.\n      \n        Vastaukset ja nimismiehen kuuleminen\n        Suomen Yhdyspankki Oy on valituksen johdosta antanut vastauksen.\n        Korpilahden piirin nimismies on selityksessään ilmoittanut, että heti täytäntöönpanopyynnön saavuttua 31.12.1982 Suomen Yhdyspankki Oy oli pyytänyt lykkäämään huutokaupan toimittamista. Lykkäyspyyntö oli toistettu useita kertoja. Aloitettu ulosotto keskeytyi kuitenkin ainoastaan sillä, että ulosotto lakkasi olemasta vireillä. Velkojalla oli oikeus ulosottomiestä sitovalla tavalla vaatia pakkohuutokaupan lykkäämistä.\n        Nisulan Osuuspankki on sen jälkeen antanut vastauksen.\n      \n      \n        Keski-Suomen lääninhallituksen päätös 10.4.1987\n        Lääninhallitus on lausunut, että ulosottolain 5 luvun 26 §:n ja kiinnityksestä kiinteään omaisuuteen annetun asetuksen 22 §:n perusteella oli velkojainluetteloon merkittävä kiinnitetyn velan korko samalle etuoikeussijalle kuin pääoma, jos se ei ollut suorittamatta pitempää aikaa kuin kolme vuotta erääntymispäivästä tahi sen uloshaku oli sanotun ajan kuluessa alettu ja sitä oli sitten keskeyttämättä jatkettu. Suomen Yhdyspankki Oy:n saatavien suorittamiseksi oli puheena oleva tila ulosmitattu 8.10.1982, minkä ulosmittauksen johdosta kiinteistön pakkohuutokauppa oli toimitettu 26.9.1986. Ulosmittaus oli ollut vireillä koko ajan. Suomen Yhdyspankki Oy ei ollut muutoinkaan keskeyttänyt saatavansa perintää. Velkojainluetteloon oli siis tullut merkitä kysymyksessä oleville velkakirjoille laskettu korko yli kolmen vuoden ajalta samalla etuoikeudella kuin pääoma. Sen vuoksi lääninhallitus on edellä mainittujen lainkohtien nojalla hylännyt valituksen.\n      \n    \n    \n      VAATIMUKSET HOVIOIKEUDESSA\n      Nisulan Osuuspankki on toistanut lääninhallituksessa vaatimansa ja katsonut, että joka tapauksessa kysymyksessä olevien korkojen merkitseminen samalle sijalle kuin pääoma tuli määrätä päättymään 30.5.1983, jolloin Suomen Yhdyspankki Oy:n ensimmäinen kirjallinen täytäntöönpanon siirtämispyyntö oli saapunut nimismiehelle. Koron määrä olisi siten enintään 127.555,55 markkaa.\n      \n        Vaasan hovioikeuden päätös 24.9.1987\n        Hovioikeus on jättänyt asian lääninhallituksen päätöksen varaan.\n      \n    \n    \n      MUUTOKSENHAKU KORKEIMMASSA OIKEUDESSA\n      Valituslupa on myönnetty 16.12.1987.\n      Nisulan Osuuspankki on toistanut hovioikeudessa esittämänsä vaatimuksen velkojainluettelon oikaisemisesta siten, että Suomen Yhdyspankki Oy:n saatavan korkojen merkitseminen samalle sijalle kuin pääoma määrätään päättymään 30.5.1983.\n      Suomen Yhdyspankki Oy on antanut siltä pyydetyn vastauksen ja vaatinut Nisulan Osuuspankin velvoittamista korvaamaan vastauskulunsa.\n    \n    \n      KORKEIMMAN OIKEUDEN RATKAISU\n      \n        Perustelut\n        Suomen Yhdyspankki Oy:n saatavien ulosotto on alkanut ennen kuin kolme vuotta oli kulunut korkojen ensimmäisistä erääntymispäivistä. Vaikka pakkohuutokaupan toimittamista on sittemmin Suomen Yhdyspankki Oy:n pyynnöstä lykätty, on ulosoton katsottava kiinnityksestä kiinteään omaisuuteen annetun asetuksen 22 §:n 3 momentissa tarkoitetulla tavalla keskeyttämättä jatkuneen. Näillä ja lääninhallituksen mainitsemilla perusteilla Korkein oikeus on ratkaissut asian päätöslauselmasta ilmenevällä tavalla.\n      \n      \n        Päätöslauselma\n        Hovioikeuden päätöksen lopputulosta ei muuteta. Nisulan Osuuspankki velvoitetaan suorittamaan Suomen Yhdyspankki Oy:lle korvaukseksi vastauksen antamisesta aiheutuneista kuluista 1.000 markkaa.\n        \n          Ratkaisuun osallistuneet: oikeusneuvokset Salervo, Jalanko, Ny- bergh, Lehtonen ja Tulenheimo-Takki\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1988:80"
  ],
  "description": [
    "http://data.finlex.fi/voc/kko/fin/40d42713",
    "http://data.finlex.fi/voc/kko/swe/aa367339",
    "http://data.finlex.fi/voc/kko/swe/624c8e76",
    "http://data.finlex.fi/voc/kko/fin/2ae9028c"
  ],
  "judgmentNumber": [
    "80"
  ],
  "date": [
    "1988-03-10"
  ],
  "issued": [
    "1988-09-05"
  ],
  "creator": [
    "http://data.finlex.fi/common/KKO"
  ],
  "year": [
    "1988"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}