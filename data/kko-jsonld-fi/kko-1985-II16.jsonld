{
  "@id": "sfecli:kko/1985/II16",
  "languageVersion": [
    {
      "@id": "sfecli:kko/1985/II16/fin",
      "title_fi": [
        "KKO:1985-II-16"
      ],
      "abstract_fi": [
        "\n    A:n luovutettua henkilöautonsa B:n kuljetettavaksi tämä oli laiminlyönyt sovittaa ajonopeutensa sellaiseksi kuin olosuhteet ja liikenneturvallisuus olivat vaatineet seurauksin, että auto oli suistunut tieltä ja vaurioitunut. B oli 18-vuotias ja hän oli saanut ajokortin vajaan kuukauden aikaisemmin. A:n ei katsottu myötävaikuttaneen vahinkoon pelkästään sillä perusteella, että hän oli luovuttanut autonsa B:n kuljetettavaksi tietoisena siitä, että tällä oli ollut ajokortti vain e.m. ajan eikä B:n A:lle maksettavaa vahingonkorvausta VahL 6:1 nojalla soviteltu.\n    Ään.\n  "
      ],
      "hasFormat": {
        "@id": "sfecli:kko/1985/II16/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Oriveden kihlakunnanoikeus on virallisen syyttäjän ja A:n syytteestä 20.4.1983 julistamassaan päätöksessä katsonut selvitetyksi, että B oli 5.9.1982 Orivedellä kuljettanut A:n omistamaa henkilöautoa Orivesi - Tampere-tietä Tampereen suuntaan sumuisella säällä laiminlyöden sovittaa ajonopeutensa sellaiseksi kuin olosuhteet ja liikenneturvallisuus olisivat vaatineet. Tästä oli ollut seurauksena, että hän oli menettänyt auton hallinnan. Auto oli suistunut ojaan ja pyörähtänyt siellä kolme kertaa ympäri. Tällöin olivat loukkaantuneet autossa matkustajina olleet A ja kaksi muuta henkilöä sekä A:n auto oli vaurioitunut käyttökelvottomaksi. Sen vuoksi ja kun A:lle ei ollut näytetty aiheutuneen enempää vahinkoa kuin 2.500 markkaa autovakuutuksen omavastuuosuutena, 100 markkaa likaantuneesta puvusta, 106 markkaa kellon korjauksesta, 500 markkaa bonuksen menetyksestä johtuneina vakuutusmaksujen korotuksina ja 14 seisontapäivästä 378 markkaa eli yhteensä 3.584 markkaa ja kun ei ollut syytä sovitella korvausmäärää kihlakunnanoikeus on tuomitessaan B:n liikenteen vaarantamisesta ynnä muusta sakkorangaistukseen velvoittanut hänet maksamaan A:lle vahingonkorvauksena 3.584 markkaa ja oikeudenkäyntikulujen korvauksena 1.200 markkaa.\n      Turun hovioikeus, jonka tutkittavaksi A ja B olivat saattaneet jutun, on 30.4.1984 antamassaan päätöksessä katsonut selvitetyksi, että A ja B sekä autossa olleet kaksi muuta henkilöä olivat olleet kihlakunnanoikeuden päätöksessä selostetussa tilaisuudessa palaamassa kilpailumatkalta Oulusta Turkuun ja että A oli luovuttanut autonsa B:n kuljetettavaksi tietoisena B:n vähäisestä ajokokemuksesta. Todettuaan oikeusohjeena, että vahingonkorvauslain 6 luvun 1 §:n mukaan voidaan, jos vahingon kärsineen puolelta on myötävaikutettu vahinkoon, vahingonkorvausta sovitella hovioikeus on katsonut A:n myötävaikuttaneen vahingon syntymiseen luovuttamalla autonsa B:n kuljetettavaksi. Hovioikeus on sen vuoksi sovitellen mainitun lainkohdan nojalla B:n maksettavan vahingonkorvauksen puoleen vahingon määrästä alentanut B:n A:lle maksettavan vahingonkorvauksen 1.792 markkaan. Muilta osin kihlakunnanoikeuden päätös jäi pysyväksi.\n    \n    \n      VAATIMUKSET KORKEIMMASSA OIKEUDESSA\n      A on pyytänyt valituslupaa ja katsoen, ettei vahingonkorvauslain 6 luvun 1 §:n mukaisia sovitteluperusteita ollut olemassa, etenkin kun hänen vapaaehtoisella vakuutuksellaan jo oli korvattu yli 40.000 markkaa B:n aiheuttamasta vahingosta, vaatinut hovioikeuden päätöksen kumoamista ja kihlakunnanoikeuden päätöksen pysyttämistä sekä korvausta oikeudenkäyntikuluistaan hovioikeudessa ja Korkeimmassa oikeudessa.\n      \n        Valitusluvan myöntäminen ja välitoimi\n        A:lle on myönnetty valituslupa 23.8.1984. B on antanut häneltä pyydetyn vastauksen.\n      \n    \n    \n      KORKEIMMAN OIKEUDEN RATKAISU\n      \n        Perustelut\n        B on onnettomuushetkellä ollut 18-vuotias ja hänellä oli ollut voimassa oleva ajokortti noin kolmen viikon ajan. Ajokortin myöntämisen edellytyksenä on ollut ajokorttiasetuksen 3. luvussa tarkoitetun kuljettajantutkinnon suorittaminen. B on siten tapahtuma-aikana tämän tutkinnon suorittaneena ollut oikeutettu kuljettamaan autoa yleisessä liikenteessä. Jutussa ei ole selvitetty A:n tietoon ennen auton luovuttamista B:n kuljetettavaksi tulleen sellaisia tietoja B:n ajotaidosta, joiden perusteella hänen olisi ollut syytä epäillä tämän kykyä turvallisesti kuljettaa autoa tapahtuma-aikana ja silloin vallinneissa olosuhteissa. Jutussa ei ole selvitetty olleen sellaisia muitakaan asianhaaroja, joiden perusteella A:n olisi katsottava ottaneen riskin autonsa vaurioitumisesta luovuttamalla sen B:n kuljetettavaksi. Pelkästään se seikka, että A on tiennyt B:llä olleen ajokortin vain mainitun sinänsä suhteellisen lyhyen ajan, ei osoita A:n myötävaikuttaneen vahingon syntymiseen. Muitakaan perusteita sovitella kihlakunnanoikeuden B:n maksettavaksi määrättyä vahingonkorvausta ei ole selvitetty olevan.\n      \n      \n        Tuomiolauselma\n        Hovioikeuden päätös kumotaan ja asia jätetään kihlakunnanoikeuden päätöksen lopputuloksen varaan, joten B:n on maksettava A:lle vahingonkorvauksena 3.584 markkaa ja oikeudenkäyntikulujen korvauksena kihlakunnanoikeuden osalta 1.200 markkaa. Lisäksi B velvoitetaan maksamaan A:lle korvaukseksi oikeudenkäyntikuluista Korkeimmassa oikeudessa 800 markkaa.\n      \n      \n        Eri mieltä olevan jäsenen lausunto\n        Oikeusneuvos Lindholm: Ottaen vahingonkorvauksen sovittelun osalta huomioon hovioikeuden mainitsemien perustelujen lisäksi sen, että A on pimeään vuorokauden aikaan ja sellaiseen vuodenaikaan, jollin yöllä usein on sumua, luovuttanut autonsa B:n kuljetettavaksi, katson ettei ole syytä muuttaa hovioikeuden päätöksen lopputulosta. Velvoitan A:n korvaamaan B:n kulut vastauksen antamisesta täällä 1.000 markalla.\n        \n          Ratkaisuun osallistuneet: oikeusneuvokset Ailio, Takala, Hämäläinen ja Aro\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II16"
  ],
  "referenceToLegislation": [
    "http://data.finlex.fi/eli/sd/1974/412"
  ],
  "judgmentNumber": [
    "II16"
  ],
  "date": [
    "1984-11-01"
  ],
  "issued": [
    "1985-02-13"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}