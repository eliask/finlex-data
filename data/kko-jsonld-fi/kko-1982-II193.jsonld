{
  "@id": "sfecli:kko/1982/II193",
  "languageVersion": [
    {
      "@id": "sfecli:kko/1982/II193/fin",
      "title_fi": [
        "KKO:1982-II-193"
      ],
      "abstract_fi": [
        "\n    Osakeyhtiö A oli rakentanut vuokraamansa maalueen edustalla olevalle jakokunnan yhteiselle vesialueelle laiturin tapaisen rakennelman. Kun jakokunnan osakkaiden ei ollut näytetty kokouksessaan päättäneen, ettei asiaa koskevaa oikeudenkäyntiä panna vireille, osakkailla B:llä ja C:llä ei YhteisalueL 4 ja 21 §:n säännökset huomioon ottaen ollut oikeutta ajaa asiassa yhteisen alueen osakkuuteen perustuvaa syytettä.\n    Ään\n  "
      ],
      "hasFormat": {
        "@id": "sfecli:kko/1982/II193/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        B:n C:n sekä eräiden muiden yhteinen kanne Länsi-Suomen VEO:ssa\n        A Oy oli vuokrannut silloiselta Paraisten kauppalalta noin 2,28 hehtaarin suuruisen maa-alueen sen omistamasta, Paraisilla Mustfinnön yksinäistaloa olevasta Malmuddenin tilasta RN:o 1:22, jolla ei ollut osuutta jakokunnan yhteisiin jakamattomiin vesi- tai maa-alueisiin. A Oy:n vuokra-alue rajoittui Mustfinnön tilaan RN:o 1:28, joka kuului D:n kuolinpesälle. A Oy oli sittemmin suorittanut vuokraamallaan alueella laajoja ruoppaus- ja raivaustöitä. Töitä oli suoritettu myös vuokra-alueen ulkopuolella olevilla jakamattomilla vesi- ja maa-alueilla,joihin Mustfinnön tilalla RN:o 1:28 oli osuus. Lisäksi yhtiö oli rakentanut laiturirakennelman ja kiskoja vesialueelle. Koska A Oy oli edellä mainituilla satamarakennus- ja ruoppaustöillä loukannut kantajien oikeutta jakamattomien vesi- ja maa-alueiden omistajina, B ja C sekä heidän myötäpuolensa olivat vaatineet K:n ja eräiden muiden A Oy:n hallituksen jäsenten tuomitsemista siitä rangaistukseen sekä vastaajien velvoittamista korvaamaan laittomasta toiminnasta yhteisillä vesi- ja maa-alueilla aiheutunut vahinko 100 000 markalla. Lisäksi kantajat olivat vaatineet, että vastaajat velvoitettaisiin palauttamaan luvattomasti ruopattu vesialue annalleen, poistamaan luvaton laiturirakennelma ja palauttamaan alue tältäkin osin ennalleen sekä myös poistamaan kiskorakennelmat vesialueelta. Vielä kantajat olivat vaatineet, että vastaajat velvoitettaisiin korvaamaan kantajille heidän oikeudenkäyntikulunsa.\n      \n      \n        K:n ja A Oy:n vastaus\n        Vastaajat olivat kiistäneet heihin kohdistetut vaatimukset lakiin perustumattomina ja aiheettomina sekä lausuneet, että siltä osin kuin oli kysymys alueella suoritetuista kaivaustöistä ja muutenkin alueella tapahtuneesta rakennelmien rakentamisesta telakkateollisuustoiminnan harjoittamista varten, asia ei kuulunut VEO:n toimialaan. Vastaajat olivat katsoneet, ettei suoritetusta ruoppauksesta ja laiturin rakentamisesta ollut kantajille syntynyt haittaa kalastuksen, vesialueen muun käytön taikka muiden tällaisten seikkojen suhteen.\n      \n      \n        VEO:n päätös 19.6.1978\n        VEO ei ollut ottanut tutkittavakseen kanteessa esitettyjä vaatimuksia siltä osin kuin ne olivat koskeneet toisen omistamalla maa-alueella tehtyjä laitteita ja rakennelmia. Tutkiessaan asian muilta osin VEO oli mainitsemillaan perusteilla, osaksi hyläten syytteet ja esitetyt vaatimukset, tuominnut K:n vesilain säännösten rikkomisesta sakkorangaistukseen sekä velvoittanut hänet ja A Oy:n suorittamaan vahingonkorvausta, poistamaan vesialueella olevat laituri- ja kiskorakennelmat sekä suorittamaan myös valtiolle eräitä korvauksia.\n      \n      \n        VYO:n päätös 10.9.1979\n        VYO, jossa B ja C toiselta sekä K ja A Oy toiselta puolen olivat hakeneet muutosta, oli todennut, että alueen osakkaiden ei ollut näytetty kokouksessaan päättäneen, ettei puheena olevaa asiaa koskevaa oikeudenkäyntiä panna vireille. Ottaen huomioon eräistä yhteisistä alueista ja niihin verrattavista etuuksista annetun lain 4 ja 21 §:n säännökset VYO oli katsonut, ettei kantajilla, jotka olivat perustaneet puhevaltansa vain yhteisen alueen osakkuuteen, ollut oikeutta ajaa syytettä asiassa. Sen vuoksi VYO oli jättänyt asian tutkimatta ja poistanut VEO:n lausunnon K:n tuomitsemisesta rangaistukseen sekä K:n A Oy:n velvoittamisesta suorittamaan kantajille erinäisiä korvauksia.\n      \n    \n    \n      KKO:N RATKAISU\n      B ja C pyysivät lupaa hakea muutosta VYO:n päätökseen. Lupahakemukseensa B ja C olivat sisällyttäneet muutoksenhakemuksen ja siinä vaatineet, että juttu palautettaisiin VYO:een taikka että KKO, ottaen jutun ratkaistavakseen, vahvistaisi VEO:n päätöksen muutoin paitsi koventaisi K:lle tuomittua rangaistusta ja korottaisi heille tuomitun vahingonkorvauksen määrää sekä velvoittaisi K:n ja A Oy:n yhteisvastuullisesti korvaamaan heidän oikeudenkäyntikulunsa jutussa. K ja A Oy yhteisesti vastasivat hakemukseen.\n      KKO p. myönsi muutoksenhakuluvan ja tutki valituksen sekä hyväksyen VYO:n päätöksen perustelut katsoi, etteivät kantajat olleet esittäneet sellaista erityistä syytä, jonka perusteella heille olisi myönnettävä jutussa asianomistajan puhevalta. Sen vuoksi VYO:n päätöksen lopputulosta ei muutettu. B ja C velvoitettiin yhteisvastuullisesti maksamaan K:lle ja A Oy:lle yhteiseksi korvaukseksi näille vastauksen antamisesta KKO:ssa aiheutuneista kuluista 800 markkaa.\n      \n        Eri mieltä olevien jäsenten lausunnot\n        Oikeusneuvos Riihelä hyväksyi jutun esittelijän seuraavan mietinnön: KKO myöntänee muutoksenhakuluvan ja käsitellee jutun. B ja C ovat VEO:n päätöksessä kerrotun Mustfinnön yksinäistalon yhteisten alueiden osakkaita. Osakkaan asemassaan B:llä ja C:llä, koska he VEO:n päätöksessä kerrotulla tavalla ovat katsoneet A Oy:n toimenpiteiden aiheuttaneen vahinkoa yhteiselle vesialueelle ja siten myös heille itselleen sekä koska tämän vuoksi heillä on ollut tärkeää saada vahingollisiksi väittämiensä toimenpiteiden johdosta asia käsiteltäväksi ja ratkaistavaksi asianomaisessa tuomioistuimessa, on muista yhteisten alueiden osakkaista riippumaton ja itsenäinen oikeus panna vireille oikeudenkäynti A Oy:tä ja sen hallituksen jäseniä vastaan sekä sellaisessa oikeudenkäynnissä käyttää osaltaan asianomistajan puhevaltaa. Toisaalta kuitenkin väitetyn A Oy:n toimenpiteiden aiheuttaman vahingon on ilmoitettu kohdistuvan Mustfinnön yksinäistalon yhteisiin vesialueisiin kokonaisuudessaan ja siten loukkaavan myös muiden yhteisten alueiden osakkaiden oikeutta. VEO:n olisi sen vuoksi ennen jutun ratkaisemista pitänyt varata Mustfinnön yksinäistalon yhteisten alueiden muille osakkaille tilaisuus tulla kuulluiksi jutussa. Näillä perusteilla KKO, kumoten alempien oikeuksien päätökset, palauttanee jutun VEO:een, jonka tullee, ottaen huomioon palauttamisen syy, ilmoituksetta ottaa se uudelleen käsiteltäväkseen ja siinä laillisesti menetellä.\n        Oikeusneuvos Manner oli samaa mieltä kuin oikeusneuvos Riihelä.\n      \n      \n        Ratkaisuun osallistuneet: oikeusneuvokset Salervo, Mälkki ja Nybergh\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1982:II193"
  ],
  "referenceToLegislation": [
    "http://data.finlex.fi/eli/sd/1989/758"
  ],
  "description": [
    "http://data.finlex.fi/voc/kko/fin/79b44120",
    "http://data.finlex.fi/voc/kko/fin/c1226b94",
    "http://data.finlex.fi/voc/kko/swe/abf8e040"
  ],
  "judgmentNumber": [
    "II193"
  ],
  "date": [
    "1982-02-19"
  ],
  "issued": [
    "1982-12-22"
  ],
  "creator": [
    "http://data.finlex.fi/common/KKO"
  ],
  "year": [
    "1982"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}