{
  "@id": "sfecli:kko/1992/73",
  "languageVersion": [
    {
      "@id": "sfecli:kko/1992/73/fin",
      "title_fi": [
        "KKO:1992:73"
      ],
      "abstract_fi": [
        "\n    Raastuvanoikeus ei ollut kiinnittänyt pahoinpitelystä syytetyn huomiota siihen mahdollisuuteen, että syytteessä kuvattu teko luettaisiin hänen syykseen törkeänä pahoinpitelynä, eikä tiedustellut hänen käsitystään teon törkeysarvioinnista. Syytettyä ei voitu tuomita rangaistukseen törkeästä pahoinpitelystä, kun hänellä ei ollut syytteeseen vastatessaan ihmisoikeuksien ja perusvapauksien suojaamiseksi tehdyssä yleissopimuksessa ja kansalaisoikeuksia ja poliittisia oikeuksia koskevassa kansainvälisessä yleissopimuksessa tarkoitettua yksityiskohtaista tietoa häneen kohdistetun syytteen sisällöstä.\n  "
      ],
      "hasFormat": {
        "@id": "sfecli:kko/1992/73/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Syyte Porvoon raastuvanoikeudessa\n        Virallinen syyttäjä on kertonut, että A oli 24.3.1990 Kouvolassa yleisellä paikalla tahallaan viiltänyt B:n poskeen poskipäästä korvalehteen ulottuneen verta vuotavan haavan. Sen vuoksi syyttäjä on vaatinut A:n tuomitsemista rangaistukseen rikoslain 21 luvun 5 §:n nojalla pahoinpitelystä.\n      \n      \n        Raastuvanoikeuden päätös 28.6.1990\n        Kuultuaan A:ta syytteestä, johon B oli asianomistajana yhtynyt, raastuvanoikeus on lausunut B:n esitutkinnassa antaman ja oikeudessa uudistaman luotettavana pidettävän kertomuksen perusteella selvitetyksi, että A oli syyllistynyt edellä syytteessä kuvattuun tekoon. Sen vuoksi ja kun rikoksen tekemiseen oli käytetty hengenvaarallista välinettä ja pahoinpitelyä, ottaen huomioon rikokseen johtaneet ja siitä ilmenevät seikat kokonaisuudessaan, oli pidettävä törkeänä, raastuvanoikeus on, samalla kun A on tuomittu tuomiolauselman 1 kohdassa 23.9.1989 tehdystä ryöstämisestä 7 kuukaudeksi, tuomiolauselman 8 kohdassa 26.3.1990 tehdystä törkeästä ryöstöstä 2 vuodeksi 6 kuukaudeksi, tuomiolauselman 9 kohdassa 27.3.1990 tehdystä törkeästä pahoinpitelystä 1 vuodeksi ja tuomiolauselman 12 kohdassa 25.3.1990 tehdystä laittomasta uhkauksesta 2 kuukaudeksi vankeuteen sekä lisäksi 24. ja 25.3.1990 tehdyistä kahdesta teräaseen hallussapidosta yleisellä paikalla ja 25.3.1990 tehdystä vahingonteosta kustakin 15:een päiväsakkoon eli maksamaan sakkoa yhteensä 45 päiväsakkoa vastaavat 900 markkaa, tuomiolauselman 7 kohdassa tuominnut A:n rikoslain 21 luvun 6 §:n 1 momentin nojalla B:hen kohdistuneesta törkeästä pahoinpitelystä 10 kuukaudeksi vankeuteen eli, kun vankeusrangaistukset on yhdistetty, pidettäväksi 3 vuotta 4 kuukautta 10 päivää vankeudessa, mistä yhdistetystä rangaistuksesta on rikoslain 3 luvun 11 §:n nojalla vähennetty vapaudenmenetysaikaa 28.3. - 27.5.1990 vastaavat 2 kuukautta. A on määrätty menettämään 17.5.1988 alkanut ehdonalainen vapautensa. Muiden korvausten ohella A on velvoitettu suorittamaan B:lle korvaukseksi kivusta ja särystä 2.000 ja pysyvästä kosmeettisesta haitasta 3.000 markkaa sekä korvaamaan valtiolle todistelukustannuksina B:lle valtion varoista maksetut päiväraha ja matkakulujen korvaus yhteensä 587 markkaa.\n      \n      \n        Helsingin hovioikeuden päätös 18.10.1990\n        Hovioikeus, jonka tutkittavaksi A oli valittamalla saattanut jutun, on todettuaan A:n käyttäneen puukkoa B:hen kohdistuneen pahoinpitelyrikoksen tekemiseen jättänyt asian raastuvanoikeuden päätöksen varaan.\n      \n    \n    \n      MUUTOKSENHAKU KORKEIMMASSA OIKEUDESSA\n      A:lle on 6.2.1991 myönnetty valituslupa tuomiolauselman 7 kohdassa hänen syykseen luetun törkeän pahoinpitelyn osalta. Muilta osilta kysymys valitusluvan myöntämisestä on siirretty ratkaistavaksi valituksen käsittelyn yhteydessä.\n      Virallinen syyttäjä on antanut pyydetyn vastauksen. B ei ole käyttänyt hänelle varattua tilaisuutta vastauksen antamiseen.\n      A on valituksessaan vaatinut tuomiolauselman 7 kohdan osalta pahoinpitelysyytteen ja siihen perustuvan vahingonkorvausvaatimuksen hylkäämistä näyttämättöminä tai että hänet ainakin tuomitaan törkeän pahoinpitelyn asemesta pahoinpitelystä alempien oikeuksien tuomitsemaa rangaistusta lievempään rangaistukseen.\n    \n    \n      KORKEIMMAN OIKEUDEN RATKAISU 2.6.1992\n      \n        Päätös valituslupahakemukseen\n        Muulta kuin jo myönnetyltä osalta valituslupaa ei myönnetä.\n      \n      \n        Pääasiaratkaisu\n        Perustelut\n        Virallinen syyttäjä on rikoslain 21 luvun 5 §:n nojalla vaatinut A:lle rangaistusta B:hen kohdistuneesta pahoinpitelystä. Asiaa raastuvanoikeudessa käsiteltäessä oikeus ei ole kiinnittänyt A:n huomiota siihen mahdollisuuteen, että teko luettaisiin hänen syykseen törkeänä pahoinpitelynä, eikä tiedustellut hänen käsitystään syytteessä kuvatun menettelyn törkeysarvioinnista. Alempien oikeuksien katsottua päätöksistään ilmenevillä perusteilla rikoksen olleen törkeä A on tuomittu tuon syytteen johdosta rangaistukseen törkeästä pahoinpitelystä. Tällaista menettelyä on pidetty Suomen oikeusjärjestyksen sallimana, kun syytteeseen on sisältynyt kuvaus sen perusteena olevasta teosta eikä tuomioistuin ole sidottu syyttäjän esittämään rikosnimikkeeseen.\n        Ihmisoikeuksien ja perusvapauksien suojaamiseksi tehdyn yleissopimuksen 6 artiklan 1 kohdan mukaan jokaisella on oikeus oikeudenmukaiseen oikeudenkäyntiin. Artiklan 3 kohdan mukaan jokaisella rikoksesta syytetyllä on oikeus saada viipymättä yksityiskohtainen tieto häneen kohdistettujen syytteiden sisällöstä ja perusteista sekä oikeus saada riittävästi aikaa ja edellytykset valmistella puolustustaan. Kansalaisoikeuksia ja poliittisia oikeuksia koskevan kansainvälisen yleissopimuksen 14 artiklan 1 kohdan mukaan oikeudenkäynnin on oltava rehellinen ja 3 kohdan mukaan rikoksesta syytetyllä on oikeus saada yksityiskohdittain tieto syytteen luonteesta ja syistä sekä oikeus saada riittävästi aikaa ja mahdollisuuksia valmistella puolustustaan.\n        Tämän vuoksi rikoksesta syytetyn on saatava tietää syytteen perusteena olevan teon tapahtumakulun kuvauksen lisäksi myös oikeudellinen arviointi siitä. Ellei kysymykseen tuleva arviointi ilmene syytteestä, tuomioistuimen on oikeudenkäynnin kestäessä saatettava syytetyn tietoon, miten syytteessä kuvattu teko saattaa tulla syyttäjän esittämästä rikosnimikkeestä poiketen arvioitavaksi, ja tiedusteltava hänen käsitystään tästä arvioinnista. Tämä on tarpeen, jotta syytetty voi syytteeseen vastatessaan saattaa tuomioistuimen tietoon oman käsityksensä syytteessä kuvatun tapahtumienkulun oikeudellisesta arvioinnista.\n        Pahoinpitelysyytteestä raastuvanoikeudessa kuultuna A ei ole saanut tietoa siitä, mistä syytteessä esitettyä rikosnimikettä törkeämmästä rikoksesta hänet oikeuden käsityksen mukaan voitaisiin syytteeseen sisältyvän teonkuvauksen perusteella tuomita rangaistukseen, eikä ole siten saanut yksityiskohtaista tietoa syytteen sisällöstä eikä riittäviä edellytyksiä valmistella puolustustaan. Sen vuoksi A:ta ei ole tuomittava rangaistukseen muusta kuin syytteessä mainitusta rikoslain 21 luvun 5 §:n 1 momentissa tarkoitetusta pahoinpitelystä, johon hänen on B:n kertomuksen perusteella näytetty syyllistyneen.\n        Lainkohdat\n        Rikoslaki 21 luku 5 § 1 mom. Oikeudenkäymiskaari 14 luku 3 § 1 mom. Yleissopimus ihmisoikeuksien ja perusvapauksien suojaamiseksi 6 artikla 1 ja 3 kohta Kansalaisoikeuksia ja poliittisia oikeuksia koskeva kansainvälinen yleissopimus 14 artikla 1 ja 3 kohta\n        Päätöslauselma\n        Hovioikeuden päätöstä muutetaan.\n        A tuomitaan alempien oikeuksien tuomiolauselman 7 kohdassa hänen syykseen lukeman törkeän pahoinpitelyn ja siitä määräämän rangaistuksen asemesta 24.3.1990 tehdystä pahoinpitelystä 5 kuukaudeksi vankeuteen. Tämä rangaistus sekä A:lle tuomiolauselman 8 kohdassa törkeästä ryöstöstä tuomitut 2 vuotta 6 kuukautta vankeutta, tuomiolauselman 9 kohdassa törkeästä pahoinpitelystä tuomittu 1 vuosi vankeutta ja tuomiolauselman 12 kohdassa laittomasta uhkauksesta tuomitut 2 kuukautta vankeutta yhdistetään 3 vuodeksi 10 päiväksi vankeutta, josta on vähennettävä rikoslain 3 luvun 11 §:n nojalla vapaudenmenetysaikaa 28.3. - 27.5.1990 vastaavat 2 kuukautta ja mitä yhdistetystä rangaistuksesta on jo pantu täytäntöön. Muilta osin Turun hovioikeuden kirjeellään 16.11.1990 suorittama yhdistäminen jää voimaan.\n        \n          Ratkaisuun osallistuneet: oikeusneuvokset Salervo, Lindholm, Roos, Huopaniemi ja Suhonen\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1992-06-02"
  ],
  "judgmentNumber": [
    "73"
  ],
  "date": [
    "1991-09-25"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1992:73"
  ],
  "year": [
    "1992"
  ],
  "description": [
    "http://data.finlex.fi/voc/kko/swe/266a9b59",
    "http://data.finlex.fi/voc/kko/fin/b2835fb8"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}