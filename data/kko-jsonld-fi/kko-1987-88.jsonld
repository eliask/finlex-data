{
  "@id": "sfecli:kko/1987/88",
  "languageVersion": [
    {
      "@id": "sfecli:kko/1987/88/fin",
      "title_fi": [
        "KKO:1987:88"
      ],
      "abstract_fi": [
        "\n    Työvoimapiirin toimisto oli palkkaturva-asiassa antamassaan päätöksessä palkkaturvalain 9 §:n mukaisesti osoittanut maksuvelvolliseksi määrätyn hakemaan takaisinsaantia tuomioistuimessa antamalla sitä koskevan haasteen tiedoksi valtiolle 60 päivän kuluessa palkkaturvapäätöksen tiedoksisaamisesta. Menetettyään tuon määräajan maksuvelvollinen haki oikeudenkäymiskaaren 31 luvun 17 §:ään viitaten määräajan palauttamista korkeimmalta oikeudelta.\n    Takaisinsaantia koskeva palkkaturvalain säännös merkitsi asian ohjaamista sanotun muutoksenhaun osalta yleiseen tuomioistuimeen. Vaikka takaisinsaantiosoitus annettiinkin hallintopäätöksessä, ei takaisinsaannin osalta ollut kysymys korkeimman hallinto-oikeuden käsiteltäväksi kuuluvasta hallintoasiasta. Korkein oikeus totesi korkeimmasta oikeudesta annetun lain 4 §:n 1 momentin 3 kohdan nojalla, että määräajan palauttamista koskeva asia kuului sen käsiteltäväksi, ja tutki hakemuksen.\n  "
      ],
      "hasFormat": {
        "@id": "sfecli:kko/1987/88/fin/txt",
        "content_fi": [
          "\n    \n      HAKEMUKSEN KOHTEENA OLEVAT RATKAISUT\n      Oulun työvoimapiirin toimisto on palkkaturva-asiassa 29.3.1985 antamallaan päätöksellä velvoittanut Voitto Matias Määtän työnantajayhtiön Määtän Sähkö Ky:n vastuunalaisena yhtiömiehenä yhteisvastuullisesti muiden päätöksessä maksuvelvollisiksi määrättyjen kanssa suorittamaan valtiolle sen varoista päätöksen mukaan palkkaturvana maksettavan määrän 237.531 markkaa 9 penniä 16 prosentin korkoineen 29.3.1985 lukien. Päätöksen mukaan maksuvelvollisella oli oikeus hakea takaisinsaantia tuomioistuimessa antamalla sitä koskeva haaste tiedoksi valtiolle 60 päivän kuluessa palkkaturvapäätöksen tiedoksisaamisesta. Työvoimapiirin toimiston päätös oli annettu Määtälle tiedoksi 11.4.1985.\n      Määtän pyydettyä ensin Korkeimpaan oikeuteen 13.2.1986 saapuneessa hakemuksessa menettämänsä takaisinsaantiajan palauttamista Korkein oikeus on 26.3.1986 annetussa päätöksessään todennut, että hakemus tarkoitti työvoimapiirin toimiston palkkaturva-asiassa antamalla päätöksellä asetetun määräajan palauttamista palkkaturvalain 9 §:n mukaisen takaisinsaantikanteen nostamista varten valtiota vastaan. Koska työvoimaviranomaisen palkkaturva-asiassa antamaa päätöstä koskeva ylimääräinen muutoksenhaku kuului Korkeimman hallinto-oikeuden eikä Korkeimman oikeuden toimivaltaan, Korkein oikeus on jättänyt hakemuksen tutkimatta.\n      Määtän haettua sen jälkeen 28.4.1986 tehdyssä hakemuksessa uutta määräaikaa Korkeimmalta hallinto-oikeudelta Korkein hallinto-oikeus on 30.10.1986 antamassaan päätöksessä todennut, että työvoimapiirin toimiston päätös siltä osin kuin siinä oli kysymys maksuvelvollisen takaisinsaannista ei ollut sellainen hallintopäätös, jota tarkoitettiin ylimääräisestä muutoksenhausta hallintoasioissa annetun lain 1 §:ssä, eikä hakemuksessa tarkoitettu määräaika sellainen määräaika, jota tarkoitettiin korkeimmasta hallinto-oikeudesta annetun lain 3 §:n 1 momentin 2 kohdassa. Menetetyn määräajan palauttaminen asiassa ei niin ollen viimeksi mainitun lainkohdan ja ylimääräisestä muutoksenhausta hallintoasioissa annetun lain 5 §:n mukaan kuulunut Korkeimman hallinto-oikeuden toimivaltaan. Sen vuoksi Korkein hallinto-oikeus on jättänyt Määtän hakemuksen tutkimatta.\n      Korkeimpaan oikeuteen 12.11.1986 saapuneessa hakemuksessa Määttä on viitaten aikaisempiin tekemiinsä hakemuksiin sekä Korkeimman oikeuden ja Korkeimman hallinto-oikeuden niiden johdosta antamiin päätöksiin pyytänyt, että määräaika palautettaisiin hänelle oikeudenkäymiskaaren 31 luvun 17 §:n nojalla.\n    \n    \n      KORKEIMMAN OIKEUDEN RATKAISU\n      \n        Käsittelyratkaisu\n        Kysymys on ylimääräisestä muutoksenhausta työvoimapiirin toimiston palkkaturva-asiassa antamaan päätökseen. Tällainen päätös on hallintopäätös. Palkkaturva-asiassa annettuun ratkaisuun voi vain työntekijä palkkaturvalain 8 §:stä ilmenevin rajoituksin hakea muutosta valittamalla työvoimaministeriöön muutoksenhausta hallintoasioissa annetussa laissa säädetyssä järjestyksessä. Sitä vastoin palkkaturvapäätöksessä maksuvelvolliseksi määrätylle työnantajalle ja muulle maksuvelvolliselle palkkaturvalain 9 §:ssä säädetty oikeussuojakeino on yleisessä alioikeudessa valtiota vastaan ajettava takaisinsaantikanne. Takaisinsaantia koskeva säännös laissa merkitsee siten asian ohjaamista sanotun muutoksenhaun osalta yleiseen tuomioistuimeen. Sen vuoksi, vaikka takaisinsaantiosoitus annetaankin hallintopäätöksessä, ei takaisinsaantia koskevalta osalta ole kysymys sellaisesta hallintoasiasta, joka kuuluisi Korkeimman hallinto-oikeuden käsiteltäväksi, eikä menetetyn takaisinsaantiajan palauttaminen sen vuoksi korkeimmasta hallinto-oikeudesta annetun lain 3 §:n 1 momentin 2 kohdan säännös huomioon ottaen kuulu Korkeimmalle hallinto-oikeudelle. Sen vuoksi Korkein oikeus katsoo oikeaksi korkeimmasta oikeudesta annetun lain 4 §:n 1 momentin 3 kohdan nojalla todeta, että asia kuuluu sen käsiteltäväksi, ja poistaen asiassa 26.3.1986 antamansa päätöksen ottaa asian käsiteltäväkseen.\n      \n      \n        Menetetyn määräajan palauttaminen\n        Tutkiessaan hakemuksen Korkein oikeus toteaa, ettei sen tueksi ole esitetty sellaisia perusteita, joiden johdosta Määtän menettämä määräaika voitaisiin hänelle oikeudenkäymiskaaren 31 luvun 17 §:n nojalla palauttaa. Sen vuoksi hakemus hylätään.\n        \n          Ratkaisuun osallistuneet: oikeusneuvokset Takala, Mörä, Nybergh, af Hällström ja Kilpeläinen\n        \n      \n      \n        Esittelijän mietintö\n        Esittelijäneuvos Hidn: Korkein oikeus todennee, että työvoimapiirin toimiston päätöksessä tosin on annettu Määtälle osoitus panna takaisinsaantikanne valtiota vastaan vireille yleisessä tuomioistuimessa. Määttä ei kuitenkaan ole näin menetellyt eikä asia muutoinkaan ole tullut vireille yleisessä tuomioistuimessa. Kun työvoimaviranomaisen päätös palkkaturva-asiassa on hallintopäätös ja sellaista koskeva ylimääräinen muutoksenhaku, johon luetaan myös hakemus menetetyn määräajan palauttamiseksi, kuuluu Korkeimmalle hallinto-oikeudelle, Korkein oikeus määrännee korkeimmasta oikeudesta annetun lain 4 §:n 1 momentin 3 kohdan nojalla, että asia on Korkeimman hallinto-oikeuden tutkittava.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1987-10-05"
  ],
  "judgmentNumber": [
    "88"
  ],
  "date": [
    "1987-01-22"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1987:88"
  ],
  "year": [
    "1987"
  ],
  "description": [
    "http://data.finlex.fi/voc/kko/fin/044d7126",
    "http://data.finlex.fi/voc/kko/swe/4abf5a55",
    "http://data.finlex.fi/voc/kko/swe/7294f8ac",
    "http://data.finlex.fi/voc/kko/fin/649784f2"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}