{
  "@id": "sfecli:kko/1984/II137",
  "languageVersion": [
    {
      "@id": "sfecli:kko/1984/II137/fin",
      "title_fi": [
        "KKO:1984-II-137"
      ],
      "abstract_fi": [
        "\n    Vaikeassa taloudellisessa tilanteessa ollut kommandiittiyhtiö oli luovuttanut maksukyvyttömälle vastuunalaiselle yhtiömiehelleen 2 autoa käteissuoritusta edellyttävän kauppakirjan ehdon vastaisesti ilman rahasuoritusta siten, että kauppahinta oli merkitty yhtiön kirjanpitoon yhtiömiehen velaksi. Vastikkeettomaksi katsottu luovutus peräytettiin yhtiön konkurssipesän kanteesta KS 46 §:n b kohdan nojalla.\n    Yhtiön konkurssipesän vaatimus saada korvausta autojen arvon alentumisesta hylättiin näyttämättömänä.\n  "
      ],
      "hasFormat": {
        "@id": "sfecli:kko/1984/II137/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne\n        Kommandiittiyhtiö A:n konkurssipesä oli B:n konkurssipesälle 17.12.1981 tiedoksi annetun haasteen nojalla Ilmajoen KO:ssa kertonut, että yhtiö oli useiden eri velkojien tekemistä hakemuksista, joista ensimmäinen oli tehty 20.1.1981, asetettu konkurssiin 3.4.1981. Valvonta konkurssissa oli toimitettu 24.9.1981. Yhtiö oli 31.10.1980 päivätyillä kahdella kauppakirjalla myynyt toimitusjohtajalleen B:lle, joka oli yhtiön vastuunalainen yhtiömies, omistamansa Mercedes Benz 280 SE merkkisen henkilöauton 45.000 ja Jeep 3 D Cherokee Chief merkkisen henkilöauton 30.000 markan kauppahinnasta ehdoin, että kauppahinnat suoritettiin kaupantekopäivänä ja että omistusoikeus kumpaankin autoon siirtyi B:lle kun kauppahinta oli kokonaisuudessaan suoritettu. B ei kuitenkaan ollut suorittanut sovittuja kauppahintoja yhtiölle, vaan ne oli kirjattu yhtiön kirjanpitoon B:n velaksi yhtiölle. Tästä huolimatta yhtiö oli 31.10.1980 antanut B:lle autoja koskevat luovutustodistukset ja autot oli rekisteröity B:n nimiin. Yhtiö ja B olivat kysymyksessä olevaan aikaan olleet maksukyvyttömiä ja myös B oli 16.6.1981 asetettu konkurssiin. B:n konkurssipesä oli kieltäytynyt luovuttamasta autoja yhtiön konkurssipesälle, mutta suostunut siihen, että autot oli syksyllä 1981 konkurssipesien toimesta myyty, Mercedes Benz 280 SE merkkinen auto 78.000 ja Jeep 3 D Cherokee Chief merkkinen auto 35.000 markan kauppahinnasta, jotka kauppahinnat oli talletettu. Tämän vuoksi yhtiön konkurssipesä oli vaatinut, kommandiittiyhtiön ja B:n välillä tehdyt autoja koskevat luovutukset vastikkeettomina ja velkojien oikeutta loukkaavina määrättäisiin konkurssisäännön 46 §:n b kohdan nojalla peräytymään sekä B:n konkurssipesä velvoitettaisiin luovuttamaan yhtiön konkurssipesälle autoista edelleen myytäessä saadut kauppahinnat 78.000 ja 35.000 markkaa korkotuottoineen ja korvaamaan konkurssin alkamisen ja myyntihetken välisenä aikana tapahtuneen arvonalennuksen kummankin auton osalta erikseen 5.000 markalla 5 prosentin korkoineen haasteen tiedoksiantopäivästä lukien. Lisäksi yhtiön konkurssipesä oli vaatinut oikeudenkäyntikulujensa korvaamista.\n        B:n konkurssipesä oli kiistänyt kanteen ja ilmoittanut yhtiön myyneen työsuhdeautot työntekijöilleen yhtiön maksuvalmiuden parantamiseksi ja autoista aiheutuvien kulujen välttämiseksi.\n      \n      \n        Ilmajoen KO:n päätös 1.10.1982\n        B oli pätevällä kaupalla, jossa yhtiö oli toiminut rahoittajana myöntämällä B:lle velkaa autojen ostoon, 31.10.1981 ostanut työsuhdekäytössään olleet autot 45.000 ja 30.000 markan kauppahinnoilla. Vaikka kauppahinnat olivatkin olleet käypää hintaa alemmat, oli jäänyt näyttämättä, että autojen myynti olisi ollut konkurssisäännön 46 §:n b kohdan edellyttämällä tavalla lahjan laatuinen huomioon ottaen sen, että yhtiön henkilökunnasta useat muutkin olivat ostaneet työsuhdeautoja itselleen. Ottaen huomioon autojen luovutukselle esitetty syy luovutukset eivät myöskään tarkoittaneet velkojien oikeuden loukkaamista. Sen vuoksi KO oli hylännyt kanteen ja velvoittanut yhtiön konkurssipesän korvaamaan B:n konkurssipesän oikeudenkäyntikulut 6.000 markalla.\n      \n      \n        Vaasan HO:n tuomio 24.2.1983\n        HO, jonka tutkittavaksi yhtiön konkurssipesä oli saattanut jutun, oli tuomiollaan jättänyt jutun KO:n päätöksen varaan sekä velvoittanut yhtiön konkurssipesän korvaamaan B:n konkurssipesän oikeudenkäyntikulut HO:ssa 600 markalla.\n      \n    \n    \n      KORKEIN OIKEUS\n      Yhtiön konkurssipesä pyysi valituslupaa ja haki muutosta HO:n tuomioon toistaen KO:ssa esittämänsä vaatimukset. Lupa myönnettiin ja B:n konkurssipesä antoi siltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelu\n        Jutussa on ilmennyt, että kommandiittiyhtiö A oli kysymyksessä olevien sopimusten aikaan yhtiön vaikean taloudellisen tilanteen johdosta ja maksuvalmiuttaan parantaakseen myynyt omistamansa noin 30 työsuhdeautoa työntekijöilleen edulliseen hintaan käteismaksua vastaan. Myös B:n kanssa 31.10.1980 tehtyjen sopimusten ehtojen mukaan autojen kauppahinnat oli suoritettava kokonaisuudessaan käteisenä, ja sovitun kauppahinnan maksaminen oli omistusoikeuden siirtymisen ehtona. Yhtiö oli kuitenkin luovuttanut autot luotolla ilman rahasuoritusta siten, että autojen kauppahinta oli merkitty yhtiön kirjanpitoon B:n velaksi yhtiölle. Yhtiö oli siten siirtänyt omistusoikeuden sopimusten ehtojen vastaisesti B:lle, joka tuolloin oli maksukyvytön ja asetettiin myöhemmin konkurssiin. Näiden seikkojen nojalla KKO katsoo, että puheena olevat sopimukset ovat tosiasiassa olleet vastikkeettomia. Yhtiö on kysymyksessä olevilla viimeisten 6 kuukauden aikana ennen yhtiön konkurssia tehdyillä lahjoittamiseen verrattavilla toimilla hukannut omaisuuttaan konkurssisäännön 46 §:n b kohdassa tarkoitetuin tavoin aiheuttaen velkojilleen autojen arvon huomioon ottaen tuntuvan vahingon.\n        Kanteen mukaan paikalletulo yhtiön konkurssissa on ollut 24.9.1981. Yhtiön konkurssipesä ei ole esittänyt selvitystä siitä, että autot olisi, huomioon ottaen konkurssisäännön 58 §:n säännökset sellaisina kuin ne ovat konkurssisäännön väliaikaisesta muuttamisesta annetussa laissa, voitu myydä jo ennen paikalletulopäivää siinä tapauksessa, ettei peräytettyjä luovutuksia olisi tapahtunut. Kun kauppahinta konkurssipesien toimesta tapahtuneista myynneistä on suoritettu kokonaan. Mercedez Benzistä 30.9.1981 ja Jeepistä 5.10.1981, on näin ollen jäänyt näyttämättä, että autojen myynti olisi viivästyttänyt peräytettyjen luovutusten takia.\n      \n      \n        Tuomiolauselma\n        HO:n tuomiota muutetaan siten, että Mercedez Benz 280 SE ja Jeep 3 D Cherokee Chief merkkisten autojen myymistä koskevat 31.10.1980 tehdyt sopimukset julistetaan konkurssisäännön 46 §:n b kohdan nojalla peräytyneiksi ja B:n konkurssipesä velvoitetaan luovuttamaan yhtiön konkurssipesälle autoista saadut edellä mainitut kauppahinnat 78.000 ja 35.000 markkaa kertyneine korkotuottoineen.\n        Yhtiön konkurssipesä vapautetaan velvollisuudesta korvata B:n konkurssipesän oikeudenkäyntikuluja.\n        B:n konkurssipesä velvoitetaan suorittamaan yhtiön konkurssipesälle KO:ssa olleiden oikeudenkäyntikulujen korvaukseksi 5.000 markkaa.\n        Arvonalennuksesta vaaditun yhteensä 10.000 markan korvauksen ynnä sille laskettavan koron osalta HO:n tuomion lopputulos jää pysyväksi.\n      \n      \n        Ratkaisuun osallistuneet: oikeusneuvokset Salervo, Saarni-Rytkölä, Nikkarinen ja Aro sekä ylimääräinen oikeusneuvos Roos.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II137"
  ],
  "referenceToLegislation": [
    "http://data.finlex.fi/eli/sd/1868/31/luku/4/pykala/46"
  ],
  "description": [
    "http://data.finlex.fi/voc/kko/fin/65a66102",
    "http://data.finlex.fi/voc/kko/swe/eb0f3525",
    "http://data.finlex.fi/voc/kko/swe/466a9438",
    "http://data.finlex.fi/voc/kko/fin/c4f065cb"
  ],
  "judgmentNumber": [
    "II137"
  ],
  "date": [
    "1984-03-29"
  ],
  "issued": [
    "1984-08-28"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}