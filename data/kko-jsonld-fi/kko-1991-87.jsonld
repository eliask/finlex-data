{
  "@id": "sfecli:kko/1991/87",
  "languageVersion": [
    {
      "@id": "sfecli:kko/1991/87/fin",
      "title_fi": [
        "KKO:1991:87"
      ],
      "abstract_fi": [
        "\n    Polkupyöräilijän, joka ajoi yhdistetyn pyörätien ja jalkakäytävän jatkeena ollutta suojatietä, oli väistettävä oikealta lähestynyttä autoa.\n    Ään.\n  "
      ],
      "hasFormat": {
        "@id": "sfecli:kko/1991/87/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        C:tä vastaan Helsingin raastuvanoikeudessa esitetty rangaistusvaatimus\n        A ja B ovat vaatineet C:n tuomitsemista rangaistukseen siitä, että tämä oli 11.7.1988 Helsingissä tullessaan Paavolantieltä Vilppulantielle ja ylittäessään Vilppulantien ajamalla polkupyörällä suojatietä laiminlyönyt väistää samanaikaisesti oikealta Vilppulantietä lähestynyttä A:n kuljettamaa ja B:n omistamaa henkilöautoa, mistä oli seurannut, että C ja A:n kuljettama auto olivat törmänneet yhteen. B on lisäksi vaatinut, että C velvoitetaan korvaamaan hänelle autovakuutuksen omavastuuosuus 500 markkaa ja bonusmenetys 4.474,80 markkaa 16 prosentin korkoineen 3.11.1988 lukien.\n      \n      \n        Raastuvanoikeuden päätös 3.11.1988\n        Raastuvanoikeus on katsonut jääneen näyttämättä, että C olisi syyllistynyt siihen liikenteen vaarantamiseen, josta hänelle oli vaadittu rangaistusta. Sen sijaan raastuvanoikeus on virallisen syyttäjän syytteestä katsonut selvitetyksi, että A oli 11.7.1988 Helsingissä kuljettaessaan henkilöautoa Vilppulantietä Teerisuontien suunnasta Paavolantien suuntaan ja lähestyessään Vilppulantien ja Paavolantien risteyksessä olevaa suojatietä varomattomuudesta liikenneturvallisuutta vaarantaen laiminlyönyt ajaa sellaisella nopeudella, että hän olisi tarvittaessa voinut pysäyttää ennen suojatietä, seurauksin, että hänen kuljettamansa auto oli törmännyt suojatietä pitkin ajorataa ylittämässä olleeseen polkupyöräilijään C:hen, jolloin auto oli vaurioitunut ja C oli loukkaantunut saaden vammoja, joita ei voitu pitää vähäisinä.\n        Sen vuoksi raastuvanoikeus on hylännyt C:hen kohdistetun rangaistusvaatimuksen ja tuominnut A:n rangaistukseen yksin teoin tehdyistä liikenteen vaarantamisesta ja ruumiinvamman tuottamuksesta sekä velvoittanut hänet korvaamaan valtiolle C:n vammoja koskevan lääkärintodistuksen lunastusmaksun.\n      \n      \n        Helsingin hovioikeuden päätös 17.5.1990\n        Hovioikeus, jossa A ja B olivat hakeneet muutosta, on lausunut seuraavaa:\n        C oli kysymyksessä olevassa tilaisuudessa ajanut polkupyörällä Vilppulantien yli käyttäen yhdistetyn pyörä- ja jalankulkutien jatketta, joka oli merkitty Vilppulantiehen tieliikenneasetuksen 37 §:n 3 momentissa tarkoitetulla tavalla koko leveydeltään suojatieksi. Polkupyörää sai näin ollen kuljettaa sanotun tien yli suojatietä pitkin ajamalla. Polkupyörällä ajaminen oli ajoneuvon kuljettamista.\n        Ajoneuvojen väistämisvelvollisuus kysymyksessä olevan pyörä- ja jalankulkutien ja Vilppulantien risteyksessä määräytyi tieliikennelain 14 §:n 1 momentin perusteella.\n        On selvitetty, että C oli Vilppulantietä ylittäessään laiminlyönyt väistää samanaikaisesti oikealta sanottua tietä lähestynyttä B:n omistamaa ja A:n kuljettamaa henkilöautoa, mistä on ollut seurauksena raastuvanoikeuden päätöksessä kerrottu liikennevahinko. Sitä vastoin on jäänyt näyttämättä, että A olisi sanotussa tilaisuudessa ajanut liikennemääräysten vastaisesti tai muutenkaan varomattomuudellaan aiheuttanut C:n saamat vammat.\n        Edellä mainituilla perusteilla hovioikeus on, hyläten A:han kohdistetun syytteen, vapauttanut A:n tuomitusta rangaistuksesta ja korvausvelvollisuudesta sekä tuominnut C:n tieliikennelain 14 §:n 1 momentin ja 98 §:n sekä rikoslain 3 luvun 2 §:n nojalla nuorena henkilönä tehdystä liikenteen vaarantamisesta 10:een 20 markan päiväsakkoon eli maksamaan sakkoa 200 markkaa. Samalla C on velvoitettu suorittamaan B:lle korvaukseksi auton korjauskuluista autovakuutuksen omavastuuosuutta vastaavat 500 markkaa ja sanotun vakuutuksen bonusmenetyksenä 4.474,80 markkaa, molemmat määrät 16 prosentin korkoineen 3.11.1988 lukien, sekä korvaamaan B:n oikeudenkäyntikulut hovioikeudessa 800 markalla.\n      \n    \n    \n      MUUTOKSENHAKU KORKEIMMASSA OIKEUDESSA\n      C:lle ja hänen holhoojalleen D:lle on myönnetty valituslupa 24.9.1990. He ovat vaatineet ensisijaisesti C:hen kohdistetun syytteen ja korvausvaatimusten hylkäämistä sekä A:n tuomitsemista rangaistukseen raastuvanoikeudessa esitetyin tavoin tai toissijaisesti C:n jättämistä rangaistukseen tuomitsematta ja korvausvelvollisuuden sovittelemista, minkä lisäksi he ovat vaatineet A:n ja B:n velvoittamista korvaamaan C:n oikeudenkäyntikulut Korkeimmassa oikeudessa korkoineen.\n      A ja B ovat antaneet heiltä pyydetyn vastauksen ja vaatineet vastauskulujensa korvaamista.\n    \n    \n      KORKEIMMAN OIKEUDEN RATKAISU 10.6.1991\n      \n        Perustelut\n        C ja D eivät ole raastuvanoikeudessa vaatineet A:n tuomitsemista rangaistukseen.\n        C on aiheuttanut vahingon tuottamuksellisella rikoksella, johon hän on syyllistynyt 18 vuotta nuorempana. Sen vuoksi ja ottaen huomioon hänen ikänsä ja varallisuusolonsa Korkein oikeus vahingonkorvauslain 2 luvun 2 §:n nojalla sovittelee C:n vahingonkorvausvelvollisuutta siten, että hän on velvollinen korvaamaan B:lle aiheutuneista yhteensä 4.974,80 markan vahingoista vain puolet.\n        Muilta osin Korkein oikeus hyväksyy hovioikeuden päätöksen perustelut.\n      \n      \n        Päätöslauselma\n        Käsittelyratkaisu\n        C:n ja D:n A:han kohdistama rangaistusvaatimus jätetään vasta Korkeimmassa oikeudessa tehtynä tutkimatta.\n        Pääasiaratkaisu\n        Hovioikeuden päätöstä muutetaan siten, että C:n B:lle suoritettava vahingonkorvaus alennetaan 2.487,40 markaksi hovioikeuden määrämine korkoineen.\n        C velvoitetaan suorittamaan A:lle korvaukseksi oikeudenkäyntikuluista Korkeimmassa oikeudessa 700 markkaa.\n        \n          Ratkaisuun osallistuneet: oikeusneuvokset Takala, Mörä, Ketola, Huopaniemi (eri mieltä) ja Wirilander (eri mieltä)\n        \n      \n      \n        Eri mieltä olevien jäsenten lausunnot\n        Oikeusneuvos Wirilander: Käsittelyratkaisun osalta olen samaa mieltä kuin enemmistö.\n        A:n oman kertomuksen perusteella katson selvitetyksi, että hän on ajaessaan Vilppulantietä, jolla suurin sallittu ajonopeus on 50 kilometriä tunnissa, käyttänyt noin 40 kilometrin tuntinopeutta ja ettei hän ole Paavolantien risteyksessä olevaa suojatietä lähestyessään hiljentänyt nopeuttaan. Näin menetellessään A on laiminlyönyt tieliikennelain 32 §:n 1 momentissa ajoneuvon kuljettajalle säädetyn velvollisuuden ajaa suojatietä lähestyessään sellaisella nopeudella, että hän voi tarvittaessa pysäyttää ennen suojatietä. A:n laiminlyönnistä on osaltaan ollut seurauksena auton törmääminen suojatietä polkupyörällä ajaen ylittämässä olleeseen C:hen. Tällä ja enemmistön mainitsemalla perusteella C:n vahingonkorvausvelvollisuutta enemmistön soveltaman lainkohdan lisäksi vahingonkorvauslain 6 luvun 1 §:n nojalla sovitellen velvoitan C:n korvaamaan B:lle aiheutuneista vahingoista vain yhden neljäsosan. Sen vuoksi alennan C:n B:lle suoritettavan vahingonkorvauksen 1.243,70 markaksi hovioikeuden määräämine korkoineen. Asian laadun vuoksi määrään, että asianosaiset saavat pitää vahinkonaan oikeudenkäyntikulunsa Korkeimmassa oikeudessa.\n        Oikeusneuvos Huopaniemi: Olen samaa mieltä kuin oikeusneuvos Wirilander.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1991:87"
  ],
  "description": [
    "http://data.finlex.fi/voc/kko/fin/0cfef34a",
    "http://data.finlex.fi/voc/kko/swe/0280ab9d"
  ],
  "judgmentNumber": [
    "87"
  ],
  "date": [
    "1990-11-02"
  ],
  "issued": [
    "1991-06-10"
  ],
  "creator": [
    "http://data.finlex.fi/common/KKO"
  ],
  "year": [
    "1991"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}