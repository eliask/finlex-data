{
  "@id": "sfecli:kko/1985/II165",
  "languageVersion": [
    {
      "@id": "sfecli:kko/1985/II165/fin",
      "title_fi": [
        "KKO:1985-II-165"
      ],
      "abstract_fi": [
        "\n    Lääninhallituksessa tapahtuneesta virheestä johtuen vastaajalta lainhakuasiassa pyydettyä selitystä ei ollut otettu huomioon asian käsittelyssä ja ratkaisemisessa. Vastaajan jääminen kuulematta katsottiin OK 31 luvun 1 §:n 2 kohdassa tarkoitetuksi oikeudenkäyntivirheeksi. Lääninhallituksen päätös kumottiin ja asia palautettiin.\n  "
      ],
      "hasFormat": {
        "@id": "sfecli:kko/1985/II165/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Vaasan lääninhallitus on Nurmon ja Säästöpankin hakemuksesta 14.8.1981 antamallaan lainhakupäätöksellä, todeten ettei H ollut antanut häneltä hakemuksen johdosta pyydettyä selitystä, ulosottolain 2 luvun 1 ja 17 §:n nojalla velvoittanut H:n maksamaan pankille hänen hyväksymänsä erääntyneen ja protestoidun vekselin pääoman 3.433 markkaa 20 penniä 6 prosentin vuotuisine korkoineen 21.4.1980 lukien 1/3 prosenttia provisiota vekselin määrästä sekä korvaamaan pankin protesti- ja lainhakukulut 200 markalla.\n      \n        Vaatimukset hovioikeudessa\n        H on hovioikeudelle 12.7.1984 toimittamassaan kantelukirjelmässä lausunut, että hän oli, lääninhallituksen varattua hänelle siihen tilaisuuden 6.2.1981 antamallaan ja 10.6.1981 tiedoksi annetulla välipäätöksellä, 12.6.1981 päivätyllä kirjelmällä antanut häneltä asiassa pyydetyn selityksen. Siinä hän oli kiistänyt vekselin oikeellisuuden muun muassa sillä perusteella, että hänen nimikirjoituksensa oli vekseliin väärennetty. Lääninhallituksen palveluksessa oleva virkamies oli Vaasan postikonttorin tuloluettelon mukaan kuitannut puheena olevan selityksen vastaanotetuksi 16.6.1981. Lääninhallitus oli kuitenkin todennut, ettei selitystä ollut annettu, ja siis ratkaissut asian häntä kuulematta. Sen vuoksi H, joka on ilmoittanut saaneensa lääninhalliuksen päätöksestä tiedon vasta 7.6.1984, on vaatinut oikeudenkäymiskaaren 31 luvun 1 §:n 2 kohdan nojalla, että lääninhallituksen päätös poistetaan tuomiovirheen perusteella siltä osin kuin hänet on tuomittu siinä maksuvelvolliseksi sekä määrätään, ettei päätöstä ole pantava täytäntöön tai että mahdollinen täytäntöönpano on keskeytettävä. Lisäksi hän on vaatinut, että pankki velvoitetaan korvaamaan hänen oikeudenkäyntikulunsa.\n      \n      \n        Vaasan hovioikeuden päätös 5.10.1984\n        Kantelun johdosta antamassaan päätöksessä hovioikeus on perustelunaan lausunut lääninhallituksen välipäätöksellään varanneen H:lle tilaisuuden tulla asiassa kuulluksi. Välipäätös asiakirjoineen oli 10.6.1981 haasteen tiedoksiantamisesta säädetyssä järjestyksessä annettu tiedoksi H:lle ja oikeudenkäymiskaaren 31 luvun 1 §:n 2 kohdassa säädetty asianosaisten kuulemisvelvollisuus oli näin ollen tullut täytetyksi. Se seikka, ettei H:n selitys ollut ollut asiaa ratkaistaessa lääninallituksessa käsillä, vaikka sen palveluksessa ollut virkamies oli kuitannut selityksen vastaanotetuksi, oli saman pykälän 4 kohdassa tarkoitettu muu oikeudenkäyntivirhe, johon perustuva kantelu oli tehtävä kuudessa kuukaudessa siitä, kun päätös sai lainvoiman. Määräpäivä oli siis ollut 12.3.1982, mutta kantelukirjoitus oli saapunut hovioikeuteen 12.7.1984 ja siis myöhään. Tämän vuoksi kantelu on jätetty oikeudenkäymiskaaren 31 luvun 1 §:n 4 kohdan ja 2 §:n 2 momentin nojalla tutkittavaksi ottamatta.\n      \n    \n    \n      VAATIMUKSET, VALITUSLUVAN MYÖNTÄMINEN JA VÄLITOIMET\n      H on pyytänyt valituslupaa, hovioikeuden päätöksen kumoamista ja kantelunsa hyväksymistä sekä pankin velvoittamista korvaamaan hänen oikeudenkäyntikulunsa myös Korkeimmassa oikeudessa. Valituslupa on myönnetty 28.11.1984 ja samalla määrätty, ettei lääninhallituksen päätöksen täytäntöönpanoa H:n osalta ollut toistaiseksi jatkettava. Valituksen johdosta on Nurmon Säästöpankki antanut siltä pyydetyn vastauksen ja Vaasan lääninhallitus selityksen.\n    \n    \n      KORKEIMMAN OIKEUDEN RATKAISU\n      \n        Perustelut\n        H:n lääninhallitukselle antama selitys on lääninhallituksessa tapahtuneen virheen johdosta jäänyt lainhakuasian käsittelyssä ja ratkaisemisessa huomioon ottamatta. Asiassa on tapahtunut oikeudenkäymiskaaren 31 luvun 1 §:n 2 kohdassa tarkoitettu oikeudenkäyntivirhe, josta H on kärsinyt haittaa. H:n kantelu on tehty määräajassa.\n      \n      \n        Päätöslauselma\n        Hovioikeuden päätös kumotaan. Lääninhallituksen päätös poistetaan H:ta koskevalta osalta ja asia palautetaan lääninhallitukseen, jonka tulee ilmoituksetta ottaa se uudelleen käsiteltäväkseen ja huomioon ottaen palauttamisen syy siinä laillisesti menetellä.\n        \n          Ratkaisuun osallistuneet: oikeusneuvokset Ailio, Portin, Mörä, Lindholm ja Ketola\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II165"
  ],
  "referenceToLegislation": [
    "http://data.finlex.fi/eli/sd/1734/4"
  ],
  "judgmentNumber": [
    "II165"
  ],
  "date": [
    "1985-08-14"
  ],
  "issued": [
    "1985-10-22"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}