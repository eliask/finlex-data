{
  "@id": "sfecli:kko/1990/64",
  "languageVersion": [
    {
      "@id": "sfecli:kko/1990/64/fin",
      "title_fi": [
        "KKO:1990:64"
      ],
      "abstract_fi": [
        "\n    Mopon 15 vuotta täyttänyt matkustaja oli ajon aikana laiminlyönyt käyttää suojakypärää. Laiminlyönnillään hän syyllistyi liikennerikkomukseen.\n  "
      ],
      "hasFormat": {
        "@id": "sfecli:kko/1990/64/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Virallisen syyttäjän syyte Hyvinkään kihlakunnanoikeudessa\n        Virallinen syyttäjä on vaatinut 18.6.1970 syntyneen A:n tuomitsemista rangaistukseen siitä, että tämä oli 4.1.1987 Nurmijärvellä mopon matkustajana laiminlyönyt ajon aikana käyttää malliltaan hyväksyttyä suojakypärää.\n      \n      \n        Kihlakunnanoikeuden päätös 3.9.1987\n        Kihlakunnanoikeus, kuultuaan A:ta syytteestä ja hänen huoltajaansa, B:tä jutussa, on lausunut tosin selvitetyksi, että A oli menetellyt syytteessä kerrotuin tavoin.\n        Ajoneuvoasetuksen 52 §:n mukaan mopolla sai tietyin edellytyksin kuljettaa enintään kymmenvuotiasta lasta. Toisaalta tieliikennelain 89 §:ssä oli säädetty, että moottoripyörän ja mopon kuljettajan sekä 15 vuotta täyttäneen matkustajan oli ajon aikana käytettävä malliltaan hyväksyttyä suojakypärää. Lainkohdan sanamuodon mukainen tulkinta johti ristiriitaan ajoneuvoasetuksen sanotun säännöksen kanssa ja merkitsi, että jossakin tilanteessa mopolla olisi luvallista kuljettaa muitakin kuin enintään 10 vuotiaita henkilöitä. Lainsäätäjän ei kuitenkaan voitu katsoa tarkoittaneen säätää suojakypärän käytöstä myös silloin kun mopolla kuljetettiin luvattomasti 15 vuotiasta henkilöä, vaan suojakypärän käyttöpakon oli katsottava tarkoitetun kohdistumaan ainoastaan mopon kuljettajaan. Tähän viittasivat voimassa olevaa tieliikennelakia koskevat hallituksen esityksen (74/79) perustelut, joissa puhuttiin mopoilijasta. Tällä sanalla oli katsottava tarkoitetun mopon kuljettajaa. Samaan viittasivat myös ajoneuvoasetuksen 53 §, jossa oli säädetty mopoilijan velvollisuudesta käyttää suojakypärää, ja liikenneministeriössä 28.12.1981 laadittu voimassa olevaa tieliikennelakia koskeva \"Kouluttajan muistilista\" sekä samassa ministeriössä 27.5.1981 laadittu uuden ja vanhan tieliikennelain eroavaisuuksia koskeva selvitys, joissa molemmissa mainittiin ainoastaan mopon kuljettajan velvollisuudesta käyttää suojakypärää. Huomattavassa määrin myös rangaistusmääräyskäytännössä pidettiin mopon matkustajan suojakypäräpakkoa virheellisenä lain tulkintana.\n        Näillä perusteilla kihlakunnanoikeus on katsonut, ettei mopon matkustajaa voitu tieliikennelain 89 §:n nojalla vastoin lainsäätäjän tarkoitusta rangaista suojakypärän käytön laiminlyönnistä, ja hylännyt syytteen.\n      \n      \n        Helsingin hovioikeuden päätös 18.5.1989\n        Hovioikeus, jonka tutkittavaksi virallinen syyttäjä oli valittamalla saattanut jutun, on A:n vastattua valitukseen päätöksessään lausunut, että moottoripyörän kuljettajan ja matkustajan velvollisuudesta käyttää suojakypärää oli säädetty 1.7.1975 voimaan tulleella lailla vanhan tieliikennelain muuttamisesta (463/1975). Tuolloin sanotun tieliikennelain 4 a §:n 3 momentissa säädettiin, että suojakypärän käyttövelvollisuus ei koskenut moottoripolkupyörän kuljettajaa eikä matkustajaa. Moottoripyörän matkustajan velvollisuutta käyttää suojakypärää supistettiin 1.6.1977 voimaan tulleella lailla tieliikennelain 4 a §:n muuttamisesta (397/1977). Tällöin suojakypärän käyttövelvollisuus rajoitettiin koskemaan vain 15 vuotta täyttäneitä moottoripyörän matkustajia. Hallituksen esityksessä 233/1976 laiksi tieliikennelain 4 a §:n muuttamiseksi todettiin sen yksityiskohtaisissa perusteluissa moottoripolkupyörän matkustajan velvollisuudesta käyttää suojakypärää seuraavaa: \"Suojakypärän käyttövelvollisuus ei nykyisen säännöksen mukaan koske moottoripolkupyörän kuljettajaa eikä matkustajaa. Tämä poikkeus ehdotetaan säilytettäväksi. Kun moottoripolkupyörällä ei saa kuljettaa yli 10 vuotiasta henkilöä, ei maininta siitä, että velvollisuus ei koske moottoripolkupyörän matkustajaa, ole enää tarpeen.\" Muutetussa tieliikennelain 4 a §:n 3 momentissa todettiin nimenomaisesti vain, että velvollisuus käyttää suojakypärää ei koskenut moottoripolkupyörän kuljettajaa. Moottoripolkupyörän matkustajan osalta mainintaa ei edellä mainittuun lakiin otettu.\n        Voimassa olevan tieliikennelain 89 §:n sanamuoto oli syntynyt edellä mainitun tieliikennelain 4 a §:n 3 momentin (397/1977) pohjalta. Hallituksen esityksessä 74/1979 tieliikennelaiksi esitettiin, että liikenneturvallisuussyistä suojakypäräpakko ulotettaisiin koskemaan myös mopoilijoita. Tämän tarkoituksen toteuttamiseksi lailla hallitus alkuperäisessä esityksessään ehdotti voimassa olleen tieliikennelain 4 a §:n 3 momentin pysyttämistä siten muutettuna, että siitä poistettiin lause \"Tämä velvollisuus ei kuitenkaan koske moottoripolkupyörän kuljettajaa.\" Eduskunnan lakivaliokunta totesi kuitenkin eduskunnan liikennevaliokunnalle antamassaan lausunnossa hallituksen esityksestä seuraavaa: \"Kun vakiintuneessa kielenkäytössä moottoripyörää ja mopoa pidetään täysin eri asioina, tulisi myös mopon kuljettaja saattaa varsinaisessa säädöstekstissä kypäräpakon alaiseksi.\" Eduskunta hyväksyi sitten voimassa olevan tieliikennelain 89 §:n liikennevaliokunnan ehdottamassa muodossa.\n        Hovioikeus on katsonut ottaen huomioon suojakypärän käyttöpakkoa koskevien säännösten esityöt, että tieliikennelain 89 §:ssä ei ollut sen sanamuodosta huolimatta tarkoitettu säätää suojakypärän käyttöpakkoa mopon 15 vuotta täyttäneelle matkustajalle.\n        Näillä ja muutoin kihlakunnanoikeuden päätöksestä ilmenevillä perusteilla hovioikeus on jättänyt asian kihlakunnanoikeuden päätöksen lopputuloksen varaan.\n      \n    \n    \n      MUUTOKSENHAKU KORKEIMMASSA OIKEUDESSA\n      Viralliselle syyttäjälle on myönnetty valituslupa 13.9.1989. A on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU 15.5.1990\n      \n        Perustelu\n        Tieliikennelain 89 §:n mukaan 15 vuotta täyttäneen mopon matkustajan on ajon aikana käytettävä malliltaan hyväksyttyä suojakypärää. A on syytteessä mainitussa tilaisuudessa laiminlyönyt tämän. Menettelyllään hän on syyllistynyt sanotun lain 103 §:ssä mainittuun liikennerikkomukseen.\n      \n      \n        Lainkohdat\n        Tieliikennelaki 89 ja 103 § Rikoslaki 3 luku 2 §\n      \n      \n        Päätöslauselma\n        A tuomitaan liikennerikkomuksesta nuorena henkilönä kolmeen 20 markan päiväsakkoon eli maksamaan sakkoa 60 markkaa.\n        \n          Ratkaisuun osallistuneet: oikeusneuvokset Jalanko, Mörä, Roos, Huopaniemi ja Taipale\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1990:64"
  ],
  "judgmentNumber": [
    "64"
  ],
  "date": [
    "1990-01-30"
  ],
  "issued": [
    "1990-05-15"
  ],
  "creator": [
    "http://data.finlex.fi/common/KKO"
  ],
  "year": [
    "1990"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}