{
  "@id": "sfecli:kko/1999/8",
  "languageVersion": [
    {
      "@id": "sfecli:kko/1999/8/fin",
      "title_fi": [
        "KKO:1999:8"
      ],
      "abstract_fi": [
        "\n    A oli videoalan yrityksen nimissä myynyt erän elokuvateoksia sisältäneitä videokasetteja vuokrausoikeuksineen toiselle yritykselle ilman teosten tekijänoikeuden haltijan lupaa siten, ettei vuokrausoikeuksien luovutus ollut tekijänoikeuslain 28 §:n mukaan sallittu. A:n ei katsottu videokasetit luovuttaessaan levittäneen teosten kappaleita yleisön keskuuteen lain 2 §:n vastaisesti. Sopimalla vuokrausoikeuksien edelleen luovuttamisesta lain 28 §:n vastaisesti A ei ollut myöskään rikkonut tekijänoikeuden suojaksi annettua säännöstä eikä käyttänyt teoksia lain vastaisesti. Syyte tekijänoikeusrikkomuksesta sekä hyvitys- ja korvausvaatimukset hylättiin.\n    Ks. KKO:1996:43\n  "
      ],
      "hasFormat": {
        "@id": "sfecli:kko/1999/8/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Turun käräjäoikeuden tuomio 13.8.1996\n        Virallisen syyttäjän syytteestä, johon asianomistaja Finnkino Oy oli yhtynyt, käräjäoikeus lausui selvitetyksi, että A oli 1.8.1994 Turussa tahallaan myynyt ansiotarkoituksessa rekisteröimättömän B Oy:n nimissä ilman tekijänoikeuden haltijan, sittemmin Finnkino Oy:öön sulautuneen Oy Europa Vision Ab:n lupaa tämän maahantuomat ja yksinoikeudella edustamat 60 elokuvavideokasettia vuokraoikeuksin C Oy:lle yleisölle edelleen vuokrattaviksi.\n        Perusteluinaan käräjäoikeus lausui, että A:n myöntämisen kautta oli näytetty, että hän oli ostanut Oy Europa Vision Ab:lta 65 videofilmiä, joista hän oli B Oy:n toimitusjohtajana 1.8.1994 myynyt C Oy:lle 60 filmiä, joiden tekijänoikeus oli kuulunut Oy Europa Vision Ab:lle.\n        Kaupassa oli sen sanamuodon mukaan ollut kyse Oy Europa Vision Ab:n maahantuomasta 60 videoelokuvakasetista vuokrausoikeuksin sekä muutamasta hyllystä. Samana päivänä allekirjoitetussa vahvistus-nimisessä asiakirjassa oli todettu, että kyse olisi ollut kaupan liikkeen osan luovuttamisesta, jossa B Oy olisi ollut myyjänä.\n        Käräjäoikeus katsoi, ottaen huomioon että kaupalla oli myyty vain osa videokasettivarastosta ja muuta vähäistä irtaimistoa, kyseessä olleen normaalin irtaimen kaupan, jossa oli myyty kauppakirjassa mainittu omaisuus. Tämän johdosta, enemmän selvityksen puuttuessa, oli katsottava, ettei C Oy ollut ostanut liikettä vaan irtaimistoa.\n        A:n oli näin ollen katsottava syyllistyneen tekijänoikeusrikkomukseen.\n        Tämän vuoksi käräjäoikeus tekijänoikeuslain 2 §:n, 23 §:n (34/1991) sekä 56 a §:n 1 momentin 1 kohdan ja 2 momentin (442/1984) nojalla tuomitsi A:n tekijänoikeusrikkomuksesta 20 päiväsakkoon. Lisäksi käräjäoikeus velvoitti A:n suorittamaan Finnkino Oy:lle hyvitystä 6 000 markkaa ja vahingonkorvausta 3 000 markkaa sekä Suomen Ääni- ja kuvatallennetuottajat ÄKT ry:lle vahingonkorvausta selvitys- ja valvontakuluista 1 500 markkaa, kaikki määrät korkoineen.\n        \n          Asian on ratkaissut käräjätuomari Nyström.\n        \n      \n      \n        Turun hovioikeuden tuomio 26.8.1997\n        A valitti hovioikeuteen.\n        Hovioikeus lausui esitetystä selvityksestä ilmenevän, että B Oy:n liiketoimintaan oli kuulunut ennen syytteessä tarkoitettujen videokasettien luovutusta videoelokuvien vuokraustoiminta ja niiden myynti. A oli saattanut uskottavaksi, että yhtiö oli 1.8.1994 kaupan yhteydessä sopinut lopetettavaksi vuokraustoiminnan, mikä myös oli lopetettu. Vuokraustoiminta oli ilmoituksen mukaan käsittänyt yli 90 prosenttia yhtiön liiketoiminnasta.\n        Tekijänoikeuslain 28 §:n käsite \"liikkeen osan luovutus\" oli tulkinnanvarainen. A:lla oli syytteessä tarkoitettua oikeustointa tehdessään ollut varteenotettavia perusteita olettaa, että hänen sopimansa tekijänoikeuksien luovutus oli ollut katsottavissa liikkeen osan luovutukseksi mainitussa lainkohdassa tarkoitetussa merkityksessä. Hänen ei siten voitu katsoa tahallaan tai törkeästä huolimattomuudesta rikkoneen tekijänoikeuden suojaksi annettuja säännöksiä, minkä vuoksi syyte oli hylättävä. Koska mainitun kaltaista liikkeen varaston luovutusta muussa kuin vuokraustarkoituksessa ei myöskään ollut pidettävä tekijänoikeuslain 57 §:ssä tarkoitettuna teoksen käyttämisenä, ei A ollut velvollinen suorittamaan Finnkino Oy:lle maksettavaksi tuomittua hyvitystä. Kun syyte hylättiin, oli hylättävä myös Finnkino Oy:n ja Suomen Ääni- ja kuvatallennetuottajat ÄKT ry:n vahingonkorvausvaatimukset.\n        Näillä perusteilla hovioikeus, muuttaen käräjäoikeuden tuomiota, hylkäsi syytteen ja vapautti A:n tuomitusta rangaistuksesta sekä kaikesta Finnkino Oy:lle ja Suomen Ääni- ja kuvatallennetuottajat ry:lle tuomitusta korvausvelvollisuudesta.\n        \n          Asian ovat ratkaisseet hovioikeuden jäsenet Liesivuori, Ahnger ja Rimmanen. Esittelijä Mari Jaakkola (mietintö).\n        \n        Esittelijän, viskaali Jaakkolan mietintö:\n        Tekijänoikeuslain 28 §:n mukaan se, jolle tekijänoikeus on luovutettu, ei saa luovuttaa oikeutta toiselle, ellei toisin ole sovittu. Milloin oikeus kuuluu liikkeelle, sen saa kuitenkin luovuttaa yhdessä liikkeen tai sen osan kanssa.\n        B Oy ja C Oy olivat 1.8.1994 päivätyssä kauppakirjassa ja samana päivänä laaditussa vahvistukseksi otsikoidussa asiakirjassa todenneet, että kysymys oli liikkeen osan luovutuksesta ja että B Oy kaupalla luopui videoelokuvien vuokraustoiminnasta ja lopettaisi myös videoelokuvien myyntitoiminnan vuoden 1994 loppuun mennessä.\n        Kauppakirjan sanamuodon mukaan kaupan kohde oli kuitenkin ollut vain 60 videoelokuvakasettia vuokrausoikeuksin sekä joitakin hyllyjä.\n        A oli esitutkinnassa kertonut, että B Oy:llä oli ollut yhteensä noin 400 videoelokuvaa. Niistä C Oy:n toimitusjohtaja oli eri kauppakirjoilla ostanut noin 200 kappaletta. Loput 200 kasettia oli myyty kuluttajille. C Oy:n toimitusjohtaja oli vapaasti valinnut hänelle sopivat elokuvat.\n        Käräjäoikeudessa A oli ilmoittanut, että B Oy:llä oli ollut yli 200 kasettia vuokrattavana ja että vuokraustoiminta oli kaupan jälkeen loppunut kokonaan.\n        Valituksessaan A oli vielä ilmoittanut, että hän olisi halunnut myydä koko liikkeen, mutta C Oy:n toimitusjohtaja oli pitänyt tiloja liian pieninä ja osaa elokuvista arvottomina.\n        Selvityksestä ilmeni, että B Oy:n liiketoiminta oli lopetettu syksyllä 1994. Kysymyksessä olevalla kauppakirjalla ei kuitenkaan ollut luovutettu mitään itsenäistä liikkeen osaa vaan ainoastaan 60 ostajan valitsemaa elokuvaa ja eräitä hyllyjä. A oli näin ollen myymällä elokuvat tahallaan ansiotarkoituksessa ilman tekijänoikeuden haltijan lupaa syyllistynyt tekijänoikeusrikkomukseen.\n        Näillä perusteilla esittelijä mietinnössään ehdotti, lainkohtia oikaisten, käräjäoikeuden tuomiolauselman jättämistä pysyväksi.\n      \n    \n    \n      MUUTOKSENHAKU KORKEIMMASSA OIKEUDESSA\n      Finnkino Oy:lle sekä Suomen Ääni- ja kuvatallennetuottajat ÄKT ry:lle myönnettiin valituslupa. Valituksessaan ne vaativat, että hovioikeuden tuomio kumotaan ja asia jätetään käräjäoikeuden tuomion varaan.\n      A ei vastannut valitukseen.\n    \n    \n      KORKEIMMAN OIKEUDEN RATKAISU 28.1.1999\n      \n        Perustelut\n        A:lle on vaadittu rangaistusta tekijänoikeuslain 56 a §:ssä (442/1984) tarkoitetusta tekijänoikeusrikkomuksesta sillä perusteella, että hän oli rekisteröimättömän yhtiön B Oy:n nimissä myynyt 60 elokuvateoksia sisältänyttä videokasettia vuokrausoikeuksin C Oy:lle yleisölle edelleen vuokrattavaksi ilman elokuvien tekijänoikeuden haltijan Oy Europa Vision Ab:n lupaa. Lisäksi A:lta on vaadittu hyvitystä ja korvauksia tekijänoikeuslain 57 §:n 1 ja 2 momentin nojalla.\n        Vastustaessaan vaatimuksia A on lausunut, että B Oy:llä, jonka puolesta hän oli toiminut, oli ollut Oy Europa Vision Ab:n myöntämät oikeudet vuokrata kyseisiä kasetteja yleisölle ja että nuo oikeudet oli voitu kaupan yhteydessä luovuttaa edelleen, koska kysymyksessä oli ollut tekijänoikeuslain 28 §:ssä tarkoitettu liikkeen osan luovutus.\n        Kyseinen kauppa, jossa A oli myynyt vain videokasetteja vuokrausoikeuksineen sekä eräitä hyllyjä, ei kuitenkaan ole ollut sellainen yrityksen itsenäisesti toimivaksi yksiköksi järjestetyn osan, kuten erityisen osaston, luovutus, jollaista tekijänoikeuslain 28 §:ssä liikkeen osan luovutuksella tarkoitetaan. Näin ollen, ja kun toisin ei ollut sovittu, videokasettien vuokrausoikeuksia ei ole voitu luovuttaa C Oy:lle.\n        Kysymys on siitä, onko videokasettien luovutusta tai niiden vuokrausoikeuksien luovutusta pidettävä rangaistavana sekä hyvitys- ja korvausvastuuseen johtavana tekijänoikeuslain vastaisena menettelynä.\n        Mainitun tekijänoikeuslain 56 a §:n mukaan tekijänoikeusrikkomuksesta on tuomittava se, joka muun muassa tahallaan tai törkeästä varomattomuudesta rikkoo tekijänoikeuslaissa tekijänoikeuden suojaksi annettua säännöstä. Tekijänoikeuslain 57 §:n 1 momentin mukaan se, joka käyttää teosta vastoin tekijänoikeuslakia, on velvollinen suorittamaan tekijänoikeuden haltijalle käyttämisestä kohtuullisen hyvityksen, ja 2 momentin mukaan, jos käyttäminen tapahtuu tahallisesti tai tuottamuksesta, on hyvityksen lisäksi suoritettava korvaus kaikesta muustakin menetyksestä, niin myös kärsimyksestä ja muusta haitasta.\n        A on tosin luovuttanut videokasetit C Oy:lle yleisölle edelleen vuokrattavaksi. A ei ole kuitenkaan pelkästään tällä luovutustoimella levittänyt kasetteja vuokraamalla tai muulla tavoin yleisön keskuuteen taikka muutoin tekijänoikeuslain 2 §:ssä tarkoitetulla tavalla käyttänyt elokuvateoksia. Näin ollen A ei ole luovuttaessaan videokasetit syyllistynyt tekijänoikeuslain 56 a §:ssä tarkoitettuun tekijänoikeusrikkomukseen eikä käyttänyt teoksia tekijänoikeuslain 57 §:n 1 ja 2 momentissa tarkoitetulla tavalla. Korkein oikeus on ratkaisussaan KKO 1996:43 katsonut vastaavalla tavalla, ettei osakeyhtiön toimitusjohtaja, joka oli luovuttanut tietokoneohjelmiston lähdekoodin eli alkukielisen kappaleen toiselle saman alan yritykselle ohjelmistokappaleiden valmistusta ja levitystä varten, ollut itse käyttänyt ohjelmistoa tekijänoikeuslain 2 §:n vastaisesti.\n        Tekijänoikeuslain 28 § on tekijänoikeuden luovutussopimuksen sisältöä koskeva tulkintasäännös. Lain alkuperäisessä 56 §:ssä (404/1961) oli säädetty rangaistus muun muassa sille, joka rikkoi lain 1 tai 2 luvussa tekijänoikeuden suojaksi annettua säännöstä. Tekijänoikeuslain 28 § on puolestaan tekijänoikeuden siirtymistä koskevassa lain 3 luvussa. Tapaukseen sovellettavan tekijänoikeuslain 56 a §:n sanamuotoon kysymyksessä olevalta osin johtaneissa lainvalmistelutöissä (HE 32/1984 vp. s. 16) todetaan lyhyesti säännöksen vastaavan sisällöltään pääpiirteittäin edellä mainittua aikaisempaa 56 §:ää. Tästä on pääteltävissä, ettei lain muutoksella ole tarkoitettu laajentaa rangaistavan menettelyn alaa. Tämän vuoksi ja huomioon ottaen rikosoikeudellisen laillisuusperiaatteen edellyttämä rikossäännöksen täsmällisyysvaatimus, Korkein oikeus katsoo, ettei tekijänoikeuslain 28 § ole sellainen tekijänoikeuden suojaksi annettu säännös, jota tekijänoikeuslain 56 a §:ssä tarkoitetaan. Näin ollen A ei myöskään sopimalla vuokrausoikeuksien luovuttamisesta vastoin tekijänoikeuslain 28 §:stä ilmenevää kieltoa ja siten vastoin Oy Europa Vision Ab:n kanssa tehtyä sopimusta ole syyllistynyt tekijänoikeuslain 56 a §:ssä tarkoitettuun tekijänoikeusrikkomukseen.\n        Sopiessaan vuokrausoikeuksien luovuttamisesta A ei ole myöskään käyttänyt elokuvateoksia tekijänoikeuslain 57 §:n 1 ja 2 momentissa tarkoitetulla tavalla, jolla tarkoitetaan esimerkiksi juuri teoksen kappaleiden levittämistä yleisön keskuuteen vuokraamalla taikka muuta tekijänoikeuslain 2 §:ssä tekijänoikeuden haltijan yksinoikeuden piiriin säädettyä menettelyä.\n        Näillä perusteilla syyte sekä hyvitys- ja korvausvaatimukset on hylättävä.\n      \n      \n        Tuomiolauselma\n        Hovioikeuden tuomion lopputulosta ei muuteta.\n      \n      \n        Asian ovat ratkaisseet oikeusneuvokset Nikkarinen, Suhonen, Raulos, Kitunen ja Arponen. Esittelijä Pekka Pulkkinen.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1999:8"
  ],
  "description": [
    "http://data.finlex.fi/voc/kko/swe/654fc081",
    "http://data.finlex.fi/voc/kko/fin/4afd4e2f"
  ],
  "judgmentNumber": [
    "8"
  ],
  "date": [
    "1998-11-12"
  ],
  "issued": [
    "1999-01-28"
  ],
  "creator": [
    "http://data.finlex.fi/common/KKO"
  ],
  "year": [
    "1999"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}