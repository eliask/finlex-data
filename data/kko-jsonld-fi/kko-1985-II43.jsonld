{
  "@id": "sfecli:kko/1985/II43",
  "languageVersion": [
    {
      "@id": "sfecli:kko/1985/II43/fin",
      "title_fi": [
        "KKO:1985-II-43"
      ],
      "abstract_fi": [
        "\n    A oli suorittanut Helsingistä ja Riihimäeltä lähteviä tilausajoja, joihin joitakin matkustajia tuli myös A:n muualla olevalta liikennelupa-alueelta. Kun ei ollut näytetty, että näin olisi menetelty ammattimaisesta liikenteestä annettujen määräysten kiertämiseksi, matkojen alku- ja päätepiste oli A:n liikennelupa-alueella. (AMA 16 § 1).\n    Ään.\n  "
      ],
      "hasFormat": {
        "@id": "sfecli:kko/1985/II43/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Helsingin raastuvanoikeus on virallisen syyttäjän syytteestä 16.2.1981 julistamassaan päätöksessä katsonut selvitetyksi, että A, jonka kotikunta ei ollut Helsinki eikä siihen alueellisesti liittyvä kunta ja jolla ei ollut lupaa harjoittaa henkilölinjaliikennettä Helsingissä, oli vuosina 1978 ja 1979 suorittanut linja-autolla seuraavat henkilötilausajot, joiden alku- ja päätepisteen oli katsottava olleen Helsingissä:\n      1) Helsingistä olevan Rautatieläisten Matkailuyhdistys r.y:n tilauksesta Leningradin matkan 13. - 16.4., 4. - 7.5., 8. -11.6., 10. - 13.8., 7. - 10.9., 5. - 8.10., 3. - 6.11. ja 3. -6.12.1978, joista jokaisesta matkasta yhdistys oli maksanut A:lle 2.500 markkaa sekä\n      2) Helsingistä olevan Talikkalan Raittiusyhdistys r.y:n tilauksesta\n      3.6. - 22.6.1978 Monaco-Nizzan matkan, johon oli osallistunut matkanjohtaja, tulkki, huoltohenkilö ja kaksi autonkuljettajaa mukaanlukien 43 matkustajaa ja jonka hinta oli 2.900 markkaa matkustajaa kohti matkatoimiston laskun ollessa 86.353 markkaa 65 penniä,\n      4.6. - 18.6.1979 Englannin matkan, johon oli osallistunut matkanjohtaja, tulkki ja kaksi kuljettajaa mukaan lukien 40 matkustajaa ja jonka hinta oli 2.950 markkaa matkustajaa kohti matkatoimiston laskun ollessa 93.873 markkaa 60 penniä,\n      15.8. - 24.8.1979 Lapin matkan, johon oli osallistunut kaksi kuljettajaa mukaan lukien 45 matkustajaa ja jonka hinta oli 875 markkaa matkustajaa kohti matkatoimiston laskun ollessa 27.644 markkaa, sekä\n      20.11. - 22.11.1979 Leningradin matkan, johon oli osallistunut 39 matkustajaa A:n toimiessa tällä matkalla auton kuljettajana ja jonka hinta oli 310 markkaa matkustajaa kohti matkatoimiston laskun ollessa 6.882 markkaa 20 penniä.\n      Raastuvanoikeus on katsonut, että 1 ja 2 kohdissa kerrottua toimintaa oli pidettävä ammattimaisena ja saman rikollisen toiminnan jatkamisena. Tämän vuoksi raastuvanoikeus on tuominnut A:n ammattimaisesta moottoriajoneuvoliikenteestä annetun asetuksen 2 §:n ja 16 §:n 1 momentin ja 29.3.1957 annetun tieliikennelain 5 §:n 3 momentin ja 9 §:n nojalla jatketusta ammattimaisen henkilötilausliikenteen harjoittamisesta ilman liikennelupaa 50:een 39 markan määräiseen päiväsakkoon eli maksamaan sakkoa 1.950 markkaa. A on rikoslain 2 luvun 16 §:n 1 momentin nojalla tuomittu menettämään valtiolle rikoksen tuottamana hyötynä 9.000 markkaa. A:n tuli lisäksi korvata valtiolle todistelukustannukset 92 markkaa.\n      Helsingin hovioikeus, jonka tutkittavaksi A oli valittamalla saattanut jutun, on päätöksellään 8.9.1983 raastuvanoikeuden soveltamien lainkohtien ja rikoslain 7 luvun 2 §:n nojalla jättänyt raastuvanoikeuden päätöksen pysyväksi. Hovioikeus on perusteluissaan lausunut, että A oli myöntänyt syyllistyneensä hänen syykseen luettuun rikokseen siltä osin kuin syyte oli koskenut huhtikuussa 1978 ja marraskuussa 1979 suoritettuja Leningradiin suuntautuneita matkoja. Muille raastuvanoikeuden päätöksen 1 ja 2 kohdassa mainituille matkoille oli lähtenyt joitakin matkustajia myös Forssasta. Näiden matkustajien pienen lukumäärän vuoksi oli kyseisten matkojen alku- ja päätepisteen kuitenkin katsottava olleen Helsingissä. A oli siten raastuvanoikeuden mainitsemilla perusteilla syyllistynyt hänen syykseen luettuun rikokseen.\n      \n        Valitusluvan myöntäminen ja välitoimet\n        A on pyytänyt valituslupaa.\n        Korkein oikeus on, hankittuaan liikenneministeriön lausunnon, 23.3.1984 myöntänyt A:lle valitusluvan. Virallinen syyttäjä on antanut häneltä pyydetyn vastauksen.\n      \n    \n    \n      VAATIMUKSET KORKEIMMASSA OIKEUDESSA\n      A on vaatinut syytteen hylkäämistä muutoin paitsi marraskuussa 1979 Leningradiin tehdyn matkan osalta. Tältä osin hän on pyytänyt rangaistuksen alentamista sekä menettämisseuraamuksen poistamista, koska hänen liiketoiminta oli ollut tappiollista.\n    \n    \n      KORKEIMMAN OIKEUDEN RATKAISU\n      \n        Perustelut\n        A, jolla on ollut henkilölinjaliikennelupa Forssan liikennealueella, on vuokrannut autonsa Helsingistä ja Riihimäeltä lähteviä matkoja varten ottaen mukaan matkustajia muille paitsi Leningradiin 13. - 16.4.1978 ja 20. - 22.11.1979 tehdyille matkoille myös Forssan alueelta autojen saamiseksi täyteen. Kun ei ole näytetty, että näin olisi menetelty ammattimaisesta liikenteestä annettujen määräysten kiertämiseksi, Korkein oikeus katsoo matkojen alku- ja päätepisteen, lukuunottamatta edellä mainittuja Leningradiin huhtikuussa 1978 ja marraskuussa 1979 tehtyjä matkoja, olleen A:n ammattimaisesta moottoriajoneuvoliikenteestä annetun asetuksen 16 §:n 1 momentin tarkoittamalla toimialueella. Mainittujen kahden Leningradiin tehdyn matkan A:lle tuottamaksi hyödyksi Korkein oikeus arvioi 2.000 markkaa. Koska A:ta vastaan on jutussa nostettu syyte 12.10.1980 eli enemmän kuin kahden vuoden kuluttua edellä mainitun Leningradiin huhtikuussa 1978 tehdyn matkan päättymisestä eivätkä ne rikkomukset, jotka ovat tapahtuneet sanotun matkan ja Leningradiin marraskuussa 1979 tehdyn matkan osalta, ole saman rikoksen jatkamista, rangaistusta ei kuitenkaan 29.3.1957 annetun tieliikennelain 9 §:n ja rikoslain 8 luvun 1 §:n 1 momentin 4 kohdan säännökset huomioon ottaen saa tuomita huhtikuussa 1978 tehdyn matkan osalta. Vaatimus rikoksen tuottaman, tuolta matkalta kertyneen hyödyn menettämisestä valtiolle ei ole rikoslain 8 luvun 7 §:n mukaan vanhentunut.\n      \n      \n        Tuomiolauselma\n        Hovioikeuden päätöstä muutetaan siten, että syyte muiden matkojen kuin Leningradiin marraskuussa 1979 tehdyn matkan osalta hylätään, Leningradiin huhtikuussa 1978 tehdyn matkan osalta vanhentuneena, sekä A tuomitaan ammattimaisesta moottoriajoneuvoliikenteestä annetun asetuksen 2 §:n ja 16 §:n 1 momentin sekä 29.3.1957 annetun tieliikennelain 5 §:n 3 momentin ja 9 §:n nojalla hänen syykseen luetun jatketun rikoksen asemesta ammattimaisen henkilötilausliikenteen harjoittamisesta ilman liikennelupaa kymmeneen 39 markan päiväsakkoon eli maksamaan sakkoa 390 markkaa ja että A:n maksettavaksi tuomittu menettämisseuraamus alennetaan 2.000 markkaan.\n      \n      \n        Eri mieltä olevan jäsenen lausunto\n        Oikeusneuvos Saarni-Rytkölä: Raastuvanoikeuden päätöksessä mainittujen A:n suorittamien henkilötilausajojen tilaajina ovat olleet Helsingistä kotoisin olevat yhdistykset ja yhdistysten jäsenilleen jakamissa esitteissä on matkojen alku- ja päätepisteenä mainittu Helsinki, lukuunottamatta 15.8. -24.8.1979 suoritettua Lapin matkaa, jossa lähtöpisteenä on mainittu Forssa ja päätepisteenä Helsinki, sekä 20.11. -22.11.1979 suoritettua Leningradin matkaa, jossa lähtöpisteenä on mainittu Forssa. A:lla, jolla on ollut henkilölinjaliikennelupa Forssan liikennealueella, on kuitenkin tilaajan kanssa tehdyn sopimuksen mukaan ollut oikeus ottaa matkustajia myös muilta kuin esitteissä mainituilta alkupisteiltä. Esitetyn selvityksen mukaan on matkalla 3.6. - 22.6.1978 Monaco-Nizza ja matkalla 4.6. - 18.6.1979 Englanti ollut mukana 2 matkustajaa Forssasta. Lapinmatkalla 15.8. - 24.8.1979, jossa myös esitteen alkupisteenä on mainittu Forssa, on ollut mukana 5 henkilö A:n luvan mukaiselta linjaliikenteen alueelta. Näiden matkojen alkupisteen on siten katsottava olleen ammattimaiselta moottoriajoneuvoliikenteestä annetun asetuksen 16 §:n 1 momentin edellyttämällä alueella. A ei ole voinut esittää riittävää selvitystä väitteelleen, että myös 1 kohdassa mainituilla vuoden 1978 huhtikuun jälkeen suoritetuilla Leningradin matkoilla olisi ollut matkustajia sanotulta alueelta.\n        Hylkään syytteen 3.6. - 22.6.1978 suoritetun Monacon-Nizzan, 4.6. - 18.6.1979 suoritetun Englannin ja 15.8. - 24.8.1979 suoritetun Lapin matkan osalta. Alennan A:lle tuomitun sakkorangaistuksen 25:een päiväsakkoon ja menettämisseuraamuksen 5.000 markkaan. Muilta osin jätän hovioikeuden päätöksen siinä mainittujen lainkohtain eli siis ammattimaisesta moottoriajoneuvoliikenteestä annetun asetuksen 2 §:n ja 16 §:n 1 momentin, 29.3.1957 annetun tieliikennelain 5 §:n 3 momentin ja 9 §:n sekä rikoslain 7 luvun 2 §:n ja 2 luvun 16 §:n 1 momentin nojalla pysyväksi.\n        \n          Ratkaisuun osallistuneet: oikeusneuvokset Salervo, Nikkarinen ja Roos sekä ylimääräinen oikeusneuvos Setälä\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1985:II43"
  ],
  "description": [
    "http://data.finlex.fi/voc/kko/swe/b41c441c",
    "http://data.finlex.fi/voc/kko/fin/d74fc0d7"
  ],
  "judgmentNumber": [
    "II43"
  ],
  "date": [
    "1984-05-17"
  ],
  "issued": [
    "1985-03-15"
  ],
  "creator": [
    "http://data.finlex.fi/common/KKO"
  ],
  "year": [
    "1985"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}