{
  "@id": "sfecli:kko/1987/116",
  "languageVersion": [
    {
      "@id": "sfecli:kko/1987/116/fin",
      "title_fi": [
        "KKO:1987:116"
      ],
      "abstract_fi": [
        "\n    Oopperateoksen lavaohjaajalla oli tekijänoikeuslain 45 §:n mukainen esittävän taiteilijan oikeus oopperaesitykseen. Kun jutussa ei ollut näytetty, että ohjaajan panos olisi ollut kuultavissa oopperaesityksestä valmistetulta äänitallenteelta, ohjaajan suostumuksetta tapahtunut oopperaesityksen äänittäminen ei loukannut ohjaajan oikeutta.\n    Ään.\n  "
      ],
      "hasFormat": {
        "@id": "sfecli:kko/1987/116/fin/txt",
        "content_fi": [
          "\n    \n      ALEMPIEN OIKEUKSIEN RATKAISUT\n      \n        Helsingin raastuvanoikeuden päätös 17.9.1984\n        Raastuvanoikeus on A:n kanteesta, jota Oy Riborio Ab on vastustanut, lausunut selvitetyksi, että A:n ohjattua vuonna 1973 Suomen Kansallisoopperassa Leevi Madetojan säveltämän oopperateoksen Pohjalaisia Oy Finnlevy Ab, nykyiseltä nimeltään Oy Riborio Ab, oli tammikuussa 1975 A:lta lupaa kysymättä niin sanottuna studioäänityksenä tallentanut tuon oopperateoksen A:n alunpitäen ohjaamien taiteilijoiden esittämänä äänitteelle sekä myynyt äänitteestä valmistamiaan äänilevyjä.\n        A oli, samalla kun hän oli katsonut, että hänellä oli kerrotuin tavoin syntyneen taiteellisen sävelteoksen luojana ja muuntelijana tekijänoikeuslain 1 ja 4 §:n mukainen tekijänoikeus teokseen, lausunut, että häntä oli teoksen suhteen pidettävä lain 45 §:ssä tarkoitettuna esittävänä taiteilijana, sekä vaatinut jutussa hyvitystä ja korvausta tallentamisesta ja sen aiheuttamasta haitasta.\n        Raastuvanoikeus on lausunut, ettei se luova panos, jonka A ohjaajana oli pannut puheena olevan oopperateoksen visuaalisen olemuksen luomiseen, ollut sillä tavoin havaittavissa teoksen studioäänityksenä toteutetussa akustisessa esityksessä, että A:ta olisi pidettävä teoksen tekijänä siinä muodossa kuin ooppera oli sävelteoksena kuultavissa äänilevyltä. Tämän vuoksi raastuvanoikeus on hylännyt kanteen ja velvoittanut A:n korvaamaan yhtiön oikeudenkäyntikulut 7.000 markalla.\n      \n      \n        Helsingin hovioikeuden tuomio 23.4.1986\n        Hovioikeus, jonka tutkittavaksi A oli saattanut jutun, on lausunut asiassa selvitetyksi, että yhtiö oli raastuvanoikeuden päätöksessä kerrotulla tavalla ilman A:n lupaa tallentanut A:n ohjaaman oopperan Pohjalaisia ääniversion sekä myynyt siitä valmistamiaan äänilevyjä.\n        Hovioikeus on, katsottuaan lausuminsa perustein, ettei A:lla ollut ääniversioon tekijänoikeuslain 1 tai 4 §:n mukaista oikeutta, todennut, ettei sanotun lain 45 §:n sanamuodosta tai lain valmisteluasiakirjoista ilmennyt, oliko esittävällä taiteilijalla ymmärrettävä ainoastaan henkilöä, joka itse välittömästi esitti taiteellisen teoksen, vai myös henkilöä, joka muuten vaikutti esitykseen esimerkiksi ohjaamalla niitä henkilöitä, jotka välittömästi esittivät teoksen.\n        Tekijänoikeuslaki on säädetty yhteispohjoismaisen valmistelutyön tuloksena. Ruotsin ja Norjan tekijänoikeuslakien valmistelutöiden mukaan myös ohjaajia voitiin pitää esittävinä taiteilijoina.\n        Oopperan ohjaaja suoritti esityksen kokonaistuloksen kannalta ja siten myös sen kuultavan osuuden kohdalta sellaisen huomattavan, taiteellisesti merkittävän panoksen, että häntä oli pidettävä tekijänoikeuslain 45 §:ssä tarkoitettuna esittävänä taiteilijana. Studioesityksen ei voitu katsoa mainitun lainkohdan soveltamisen kannalta olennaisesti eroavan näyttämöesityksestä.\n        A:lla oli edellä olevan perusteella katsottava olevan tekijänoikeuslain 45 §:n mukainen oikeus kysymyksessä olevan oopperan ääniversioon.\n        Tallentamalla oopperan ääniversion ilman A:n lupaa ja myymällä äänitteestä valmistettuja äänilevyjä yhtiö oli menetellyt tekijänoikeuslain 45 §:n vastaisesti. Yhtiö oli myös menetellyt sanotun lain 3 §:n vastaisesti siinä, että A:n nimeä ei ollut mainittu ohjaajana äänilevyn kannessa eikä librettovihkossa. Yhtiö oli siten velvollinen suorittamaan A:lle tekijänoikeuslain 57 §:n 1 momentissa tarkoitetun kohtuullisen hyvityksen.\n        Sen vuoksi hovioikeus on, pitäen yhtiön A:lle maksettavana kohtuullisena hyvityksenä 3.000 markkaa, kumoten raastuvanoikeuden päätöksen, velvoittanut yhtiön suorittamaan sanotun määrän 5 prosentin korkoineen haastepäivästä sekä korvaamaan A:n oikeudenkäyntikulut asiassa 7.000 markalla.\n      \n    \n    \n      MUUTOKSENHAKU KORKEIMMASSA OIKEUDESSA\n      Yhtiö on muutoksenhakemuksessaan vaatinut kanteen hylkäämistä myös tekijänoikeuslain 45 §:n ja 3 §:n nojalla ajettuna sekä oikeudenkäyntikulujensa korvaamista. Valituslupa on myönnetty 17.9.1986. A on antanut häneltä pyydetyn vastauksen.\n    \n    \n      KORKEIMMAN OIKEUDEN RATKAISU\n      \n        Perustelu\n        Hovioikeuden tuomio on, A:n tyydyttyä hovioikeuden ratkaisuun, saanut lainvoiman siltä osin kuin A:n kanne tekijänoikeuslain 1 ja 4 §:ään perustettuna on hylätty. Näin ollen Korkeimmassa oikeudessa on kysymys vain A:n oikeudesta lain 45 ja 3 §:n mukaan.\n        Korkein oikeus katsoo, että myös lavaohjaaja on tekijänoikeuslain 45 §:n 1 momentissa tarkoitettu esittävä taiteilija, jonka esitystä kirjallisesta tai taiteellisesta teoksesta ei hänen suostumuksettaan ole lupa ottaa äänilevyyn. Jutussa ei kuitenkaan ole näytetty, että A:n panos oopperan Pohjalaisia ohjaajana Suomen Kansallisoopperassa vuonna 1973 olisi kuultavissa kysymyksessä olevassa äänitallenteessa ja että hänen esitystään siten olisi otettu äänilevyyn. Näin ollen Oy Riborio Ab ei ole menetellyt tekijänoikeuslain 45 §:n 1 momentin vastaisesti tallentaessaan oopperan äänilevyyn A:n suostumuksetta.\n      \n      \n        Tuomiolauselma\n        Hovioikeuden tuomiota muutetaan nyt kysymyksessä olevalta osalta ja kanne hylätään myös tekijänoikeuslain 45 ja 3 §:n nojalla ajettuna sekä yhtiö vapautetaan suorittamasta A:lle hovioikeuden määräämiä hyvitystä ja oikeudenkäyntikulujen korvausta.\n        Oikeudenkäymiskaaren 21 luvun 4 §:n 1 momentin ensimmäisestä lauseesta ilmenevän periaatteen mukaan yhtiö ei saa korvausta kuluistaan alemmissa oikeuksissa. Asian laadun vuoksi yhtiö saa pitää vahinkonaan myös täällä olleet kulunsa.\n        \n          Ratkaisuun osallistuneet: oikeusneuvokset Ailio, Hiltunen (eri mieltä), Haarmann, Roos ja Tulenheimo-Takki\n        \n      \n      \n        Eri mieltä olevan jäsenen lausunto\n        Oikeusneuvos Hiltunen: Kuten enemmistökin olen prosessuaalisista syistä sillä kannalla, että Korkeimmassa oikeudessa on nyt vain kysymys A:n oikeudesta hyvitykseen tekijänoikeuslain 45 ja 3 §:n mukaan.\n        Suomen tekijänoikeuslakia on valmisteltu yhteispohjoismaisena työnä. Ruotsin ja Norjan tekijänoikeuslakien valmistelutöistä ilmenee nimenomaan, että myös teatteriohjaajia voidaan pitää esittävinä taiteilijoina. Tanskan korkein oikeus on antanut 16.11.1977 tuomion, jossa on todettu, että Tanskan tekijänoikeuslain 45 § koskee myös teatteriohjaajia. Ratkaisun kannalla oli ylimmän tuomioistuimen neljä jäsentä. Kolme jäsentä suhtautui kielteisesti kysymyksessä olevan lainkohdan soveltamiseen tapaukseen. Tanskan tekijänoikeuskomitea selostettuaan sanottua oikeustapausta on vuonna 1982 julkaistussa mietinnössään esittänyt, että olisi tarkoituksenmukaista säätää teatteriohjaajille samanlainen tekijänoikeudellinen suoja kuin esittäville taiteilijoille.\n        Roomassa on 26.10.1961 tehty kansainvälinen yleissopimus esittävien taiteilijoiden, äänitteiden valmistajien sekä radioyritysten suojaamisesta. Suomi on ratifioinut sopimuksen 21.1.1983 (Suomen säädöskokoelman sopimussarja nro 56/1983). Sopimuksen 3 artiklassa on määritelty esittävät taiteilijat. Artiklan henkilökuvaus viittaa siihen suuntaan, ettei teatteriohjaajia ole tarkoitettu rinnastaa sopimuksessa esittäviin taiteilijoihin.\n        Suomen tekijänoikeuskomitean III osamietinnössä, (KOM 1987:7, s. 27), todetaan, että voimassa olevan tekijänoikeuslain 45 §:n 1 momentin mukaan suojan kohteena on esittävän taiteilijan kirjallinen ja taiteellinen esitys ja että säännöksen sanamuodon mukaan esityksen suoja riippuu paitsi itse esityksestä, myös sen esittäjästä. Edelleen mietinnössä todetaan, että laki jättää täysin avoimeksi, mitä sanonnalla \"esittävä taiteilija\" tarkoitetaan.\n        Lain perusteluista ei ilmene, että ohjaajat olisi tarkoitettu rinnastaa esittäviin taiteilijoihin. Lain sanamuotokaan \"esittävä taiteilija\" ei tue sitä käsitystä, että sillä olisi tarkoitettu myös ohjaajaa. Esittävällä taiteilijalla kielenkäytössä tarkoitetaan henkilöä, joka esiintyy suoraan yleisön edessä. Ohjaajan suorittama työ ei ole samankaltaista toimintaa. Hänen työnsä päättyy olennaisesti ennen näytelmän ensi-iltaa. Tästä syystä ei edes 45 §:n analoginen soveltaminen ole perusteltua. Tekijänoikeuslain 45 § kuuluu oikeudelliselta luonteeltaan niin sanottujen naapurioikeuksien piiriin. Siitäkin syystä lainkohtaa on oikeuselämässä tulkittava ahtaasti. Kun saattaa olla tarvetta, että myös teatteriesitysten ohjaajien tulisi nauttia tekijänoikeudellista suojaa teosten esittäjinä, olisi asia nimenomaisesti säänneltävä laissa.\n        Edellä olen päätynyt siihen, ettei teatteri- ja oopperaohjaajien suorittama työ ole rinnastettavissa tekijänoikeuslain 45 §:ssä tarkoitettuihin esittäviin taiteilijoihin. Näillä perusteilla kumoan hovioikeuden tuomion kysymyksessä olevalta osalta ja hylkään A:n kanteen myös tekijänoikeuslain 45 ja 3 §:n nojalla ajettuna sekä vapautan yhtiön suorittamasta A:lle hovioikeuden määräämiä hyvitystä ja oikeudenkäyntikuluja. Yhtiölle tuomitsematta jätettyjen oikeudenkäyntikulujen osalta olen Korkeimman oikeuden tuomiolauselmasta ilmenevällä kannalla.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1987:116"
  ],
  "description": [
    "http://data.finlex.fi/voc/kko/swe/654fc081",
    "http://data.finlex.fi/voc/kko/fin/4afd4e2f"
  ],
  "judgmentNumber": [
    "116"
  ],
  "date": [
    "1986-12-01"
  ],
  "issued": [
    "1987-12-02"
  ],
  "creator": [
    "http://data.finlex.fi/common/KKO"
  ],
  "year": [
    "1987"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}