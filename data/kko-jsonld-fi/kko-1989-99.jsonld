{
  "@id": "sfecli:kko/1989/99",
  "languageVersion": [
    {
      "@id": "sfecli:kko/1989/99/fin",
      "title_fi": [
        "KKO:1989:99"
      ],
      "abstract_fi": [
        "\n    A oli risteystä lähestyessään ajanut oikeanpuoleista ajokaistaa. Oikealta ajanut B oli ryhtynyt kääntymään risteyksessä vasemmalle siten, että hän oli käyttänyt vastaantulevan liikenteen ajokaistaa, jolloin autot olivat törmänneet yhteen. A:lla ei ollut velvollisuutta varautua B:n tällaiseen menettelyyn. Sen vuoksi ja kun A:n auton nopeus oli ollut niin alhainen, ettei onnettomuutta ilmeisesti olisi sattunut, jos B olisi noudattanut liikennesääntöjä, syyte A:ta vastaan hylättiin.\n    Ään.\n  "
      ],
      "hasFormat": {
        "@id": "sfecli:kko/1989/99/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Ulvilan kihlakunnanoikeuden päätös 7.10.1987\n        Kihlakunnanoikeus on virallisen syyttäjän ajamasta syytteestä ja varattuaan C:lle tilaisuuden tulla asianomistajana kuulluksi ja kuultuaan asianomistajana D:tä sekä syytteestä A:ta ja B:tä, jotka asianomistajina ovat puolestaan yhtyneet virallisen syyttäjän syytteeseen, lausunut selvitetyksi, että A ja B olivat 27.6.1987 Noormarkussa A kuljettaessaan omistamaansa henkilöautoa TBH212 Erkintietä kohti sen ja Anninpolun risteystä laiminlyönyt väistää samanaikaisesti oikealta Anninpolkua lähestyvää B:n kuljettamaa, D:n omistamaa henkilöautoa TLR531 ja B kääntyessään mainitulla henkilöautolla Anninpolulta vasemmalle Erkintielle laiminlyönyt ryhmittyä välittömästi ajoradan oikealle puolelle ajaen kokonaan Anninpolulla ajoradan vasenta puolta, jolloin autot olivat törmänneet risteysalueella Erkintiellä yhteen ja vaurioituneet sekä A:n autossa matkustajana ollut C oli loukkaantunut lievästi.\n        Tämän vuoksi kihlakunnanoikeus on, tuomitessaan B:n tieliikennelain 11 §:n 2 momentin, 14 §:n 1 momentin ja 98 §:n nojalla liikenteen vaarantamisesta viiteen 35 markan määräiseen päiväsakkoon eli maksamaan sakkoa 175 markkaa, tuominnut A:n tieliikennelain 11 §:n 2 momentin, 14 §:n 1 momentin ja 98 §:n nojalla liikenteen vaarantamisesta 20:een 55 markan määräiseen päiväsakkoon eli maksamaan sakkoa 1.100 markkaa.\n      \n      \n        Turun hovioikeuden päätös 27.9.1988\n        Hovioikeus, jonka tutkittavaksi A oli saattanut jutun, on lausunut, että B oli laiminlyönyt ryhmittyä välittömästi ajoradan keskiviivan oikealle puolelle ja kääntynyt vasemmalle käyttäen kokonaan ajoradan vasenta puolta. Hänen kuljettamansa auto oli tien vasemmalla puolella olevan aidan estäessä osittain näkyväisyyttä ilmestynyt yllättäen A:n eteen. Törmäys oli tapahtunut aivan risteysalueen reunassa. Näihin seikkoihin nähden A:n rikoksesta ilmenevä syyllisyys oli vähäinen, minkä vuoksi hänen rangaistustaan oli alennettava.\n        Tällä perusteella hovioikeus on, tuomitessaan B:n tieliikennelain 11 §:n 2 momentin ja 98 §:n nojalla kihlakunnanoikeuden määräämään rangaistukseen, alentanut A:lle tieliikennelain 14 §:n 1 momentin ja 98 §:n nojalla tuomitun rangaistuksen 5:een 55 markan määräiseen päiväsakkoon eli 275 markan sakkoon.\n      \n    \n    \n      MUUTOKSENHAKU KORKEIMMASSA OIKEUDESSA\n      A:lle on myönnetty valituslupa 20.1.1989. Virallinen syyttäjä ja B ovat antaneet heiltä pyydetyt vastaukset.\n      A on vaatinut syytteen hylkäämistä.\n    \n    \n      KORKEIMMAN OIKEUDEN RATKAISU 14.9.1989\n      \n        Perustelut\n        A on lähestyessään risteystä ollut velvollinen tarkkaamaan muuta liikennettä ja väistämään oikealta Anninpolkua saapuvaa liikennettä. A:lla ei ole kuitenkaan ollut velvollisuutta varautua siihen, että B saapui risteykseen käyttäen vastaantulevan liikenteen ajokaistaa. A:n kuljettaman auton nopeus on ollut niin alhainen, ettei onnettomuutta ilmeisesti olisi sattunut, jos B olisi noudattanut liikennesääntöjä.\n      \n      \n        Päätöslauselma\n        Hovioikeuden päätöstä muutetaan siten, että A:ta vastaan liikenteen vaarantamisesta ajettu syyte hylätään ja hänet vapautetaan rangaistuksesta.\n        \n          Ratkaisuun osallistuneet: oikeusneuvokset Takala, Nybergh (eri mieltä), Rintala, Paasikoski ja Huopaniemi (eri mieltä)\n        \n      \n      \n        Eri mieltä olevien jäsenten lausunnot\n        Oikeusneuvos Huopaniemi: Katson, ettei ole esitetty syytä hovioikeuden päätöksen muuttamiseen, jonka jätän pysyväksi.\n        Oikeusneuvos Nybergh: Olen samaa mieltä kuin oikeusneuvos Huopaniemi.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1989-09-14"
  ],
  "judgmentNumber": [
    "99"
  ],
  "date": [
    "1989-03-17"
  ],
  "subject": [
    "http://data.finlex.fi/common/Siviiliasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1989:99"
  ],
  "year": [
    "1989"
  ],
  "description": [
    "http://data.finlex.fi/voc/kko/fin/0cfef34a",
    "http://data.finlex.fi/voc/kko/swe/0280ab9d"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}