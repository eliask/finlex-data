{
  "@id": "sfecli:kko/1983/II42",
  "languageVersion": [
    {
      "@id": "sfecli:kko/1983/II42/fin",
      "title_fi": [
        "KKO:1983-II-42"
      ],
      "abstract_fi": [
        "\n    Muuntorangaistuksen määräämistä koskevaa asiaa käsittelevällä alioikeudella ei ollut oikeutta hakea toisen tuomioistuimen sen päätöksen purkamista, jolla muunnettavaksi saatettu sakko oli tuomittu.\n    Ään.\n  "
      ],
      "hasFormat": {
        "@id": "sfecli:kko/1983/II42/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Halikon KO oli käsitellessään A:ta vastaan ajettua törkeää varkautta koskevaa syytejuttua 5.10.1978 julistamallaan lainvoiman saaneella välipäätöksellä, lykätessään jutun toiseen oikeudenkäyntitilaisuuteen, tuominnut henkilökohtaisesti oikeuteen saapumaan määrätyn, mutta saapumatta jääneen A:n oikeudenkäymiskaaren 12 luvun 17 §:n 1 momentin nojalla esteettömästä poissaolosta oikeudesta syytettynä 15:een 8 markan määräiseen päiväsakkoon eli maksamaan sakkoa 120 markkaa. Koska A ei ollut suorittanut sanottua sakkoa, virallinen syyttäjä oli 4.6.1981 Kokkolan RO:ssa vaatinut sen muuntamista vankeudeksi.\n      Muuntorangaistuksen määräämistä koskevaa asiaa käsitellessään RO oli havainnut, että RO:lle esitetyn rikosrekisteri-ilmoituksen mukaan oli ollut 5.10.1978 suorittamassa sakon muuntorangaistusta Turun lääninvankilassa. RO oli katsonut A:lla täten olleen laillisen esteen poissaololleen sanottuna päivänä Halikon KO:sta.\n      KKO:een 11.1.1982 saapuneessa kirjoituksessa Kokkolan RO, joka 10.1.21981 julistamallaan välipäätöksellä oli lykännyt puheena olevan muuntorangaistuksen määräämistä koskevan asian myöhemmin tapahtuvaan jatkokäsittelyyn, oli katsonut, ettei A:lle tuomittua poissaolosakkoa edellä kerrotusta syystä voitu muuntaa vankeudeksi. Sen vuoksi RO oli pyytänyt, että KKO purkaisi Halikon KO:n 5.10.1978 julistaman välipäätöksen siltä osin kuin A sillä oli tuomittu esteettömästä poissaolosta oikeudesta sakkoon.\n    \n    \n      \n      KKO p. käsitteli asian. Purettavaksi haettu alioikeuden välipäätös, jolla A oli tuomittu poissaolosakkoon, ei ollut purkuhakemuksen tehneen Kokkolan RO:n julistama. RO:n tehtäviin ei lain mukaan kuulunut sakon muuntorangaistusta määrätessään tutkia sen muunnettavaksi saatettua sakkoa koskevan lainvoimaisen päätöksen oikeellisuutta. Tämän vuoksi ja kun Kokkolan RO:n käsiteltävänä olevan muuntorangaistuksen määräämistä koskevan asian ratkaisemisen edellytyksenä ei muutoinkaan ollut Halikon KO:n puheena olevan välipäätöksen purkaminen eikä muutakaan perustetta, jonka nojalla Kokkolan RO olisi oikeutettu hakemaan sanotun päätöksen purkamista, ollut esitetty, KKO jätti hakemuksen tutkimatta.\n      \n        Eri mieltä olevien jäsenten lausunnot\n        Oikeusneuvos Lehtonen hyväksyi asian esittelijän mietinnön joka kuului: KKO katsonee, että A:lle tuomitun sakon muuntorangaistuksen määräämistä koskevan asian tultua Kokkolan RO:n käsiteltäväksi, RO:lla on myös valta purkuteitse saattaa KKO:n tutkittavaksi asian käsittelyssä esille tullut kysymys sakkopäätöksen oikeellisuudesta, koska muuntorangaistusasian ratkaiseminen sitä edellyttää. Tutkiessaan sen vuoksi hakemuksen KKO havainnee, että A on häntä vastaan Halikon KO:ssa nostetun syytejutun ensikäsittelyn aikaan 5.10.1978 ollut vankilassa suorittamassa erään sakon muuntorangaistusta. KO:lla ei ole ollut tietoa tästä seikasta. Koska A:n poissaolon KO:n istunnosta nyt siis tiedetään aiheutuneen laillisesta esteestä, KKO harkinnee oikeaksi oikeudenkäymiskaaren 31 luvun 8 §:n 3 kohdan nojalla purkaa ja poistaa Halikon KO:n edellä mainitussa syytejutussa 5.10.1978 julistaman välipäätöksen siltä osin kuin A on sillä tuomittu kysymyksessä olevaan poissaolosakkoon.\n        Oikeusneuvos Ådahl oli samaa mieltä kuin oikeusneuvos Lehtonen.\n      \n      \n        Ratkaisuun osallistuneet: oikeusneuvokset Jalanko ja Nikkarinen sekä ylimääräinen oikeusneuvos Karetie\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1983:II42"
  ],
  "judgmentNumber": [
    "II42"
  ],
  "date": [
    "1982-12-16"
  ],
  "issued": [
    "1983-04-15"
  ],
  "creator": [
    "http://data.finlex.fi/common/KKO"
  ],
  "year": [
    "1983"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}