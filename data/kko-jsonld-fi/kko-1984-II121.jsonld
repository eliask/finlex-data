{
  "@id": "sfecli:kko/1984/II121",
  "languageVersion": [
    {
      "@id": "sfecli:kko/1984/II121/fin",
      "title_fi": [
        "KKO:1984-II-121"
      ],
      "abstract_fi": [
        "\n    Aviopuolisot A ja B olivat asettaneet rakennusliike C:n velasta pankki D:lle irtaimen pantin ja luovuttaneet sen D:n haltuun. Joitakin päiviä ennen C:n konkurssin alkamista A oli C:n edustajana ja varoilla maksanut C:n D:lle olleen velan, joka ei ollut erääntynyt. Velan maksun johdosta D oli palauttanut pantin A:lle ja B:lle. C:n luovutettua omaisuutensa konkurssiin mainittu velan maksu tuomittiin konkurssivelkojan D:tä vastaan ajamasta takaisinsaantikanteesta peräytymään konkurssipesään.\n    Kun A ja B olivat pantin takaisin saadessaan tienneet, että C:n omaisuus tultaisiin välittömästi luovuttamaan konkurssiin ja että puheena oleva velanmaksu saattoi peräytyä konkurssipesään, he eivät olleet pantin takaisin saadessaan voineet luottaa siihen, että he olisivat lopullisesti vapautuneet panttaussitoumuksestaan. Sen vuoksi ja kun velkoja, joka oli takaisinsaantikanteen johdosta velvoitettu palauttamaan konkurssipesään velalliselta saamansa velan maksu, oli pyrittävä saattamaan samaan oikeusasemaan missä hän oli ennen peräytetyn velan maksun tapahtumista, A ja B olivat velvolliset palauttamaan pantin D:n haltuun.\n    Ään.\n  "
      ],
      "hasFormat": {
        "@id": "sfecli:kko/1984/II121/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Rovaniemen KO:n päätös 25.3.1982\n        Pankki D:n A:ta ja hänen vaimoaan B:tä vastaan ajaman kanteen johdosta KO oli päätöksessään lausunut selvitetyksi, että pankin myöntäessä 13.11.1980 Rakennusliike C Oy:lle, jonka toimitusjohtaja ja hallituksen puheenjohtaja A oli, 100.000 markan vekseliluoton, joka erääntyi maksettavaksi 13.2.1981, A ja B olivat 13.11.1980 allekirjoittamallaan yleispanttaussopimuksella luovuttaneet pankille rakennusliikkeen sitoumusten yleisvakuudeksi yhteisesti omistamansa vähintään 100.000 markan arvoiset Asunto Oy X:n osakkeet n:ot 13008 - 13432. Rakennusliikkeen maksettua pankille 30.12.1980 tuolloin vielä erääntymättömän vekselin määrän pankki oli palauttanut panttina olleet osakkeet A:lle ja B:lle. Rakennusliikkeen omaisuus oli sen omasta hakemuksesta 5.1.1981 luovutettu konkurssiin. KO oli 6.8.1981 julistamallaan lainvoiman saaneella päätöksellä julistanut velan maksun peräytyneeksi ja velvoittanut pankin suorittamaan rakennusliikkeen konkurssipesälle vekselin pääoman 100.000 markkaa 5 prosentin korkoineen 30.6.1981 lukien.\n        Koska A oli rakennusliikkeen puolesta 30.12.1980 maksanut erääntymättömän vekselin ja osallistunut rakennusliikettä koskevan 5.1.1981 oikeudelle jätetyn konkurssihakemuksen tekemiseen, hänen oli yhtiön toimitusjohtajana ja hallituksen puheenjohtajana vekselivelkaa maksaessaan täytynyt olla selvillä rakennusliikkeen tilasta sekä sitä uhkaavasta konkurssista. A oli kuitenkin salannut sanotun seikan ja siten erehdyttänyt pankin luovuttamaan itselleen panttina olleet osakkeet. Sitä vastoin ei ollut näytetty, että B olisi syyllistynyt petolliseen viettelyyn pankkia kohtaan tai että hän olisi ollut tietoinen maksun suorittamisesta, sen merkityksestä tai konkurssihakemuksesta tai että hän muullakaan perusteella olisi vastuussa pankille aiheutuneesta vahingosta. Koska osakkeet olivat olleet A:n ja B:n yhteisomistuksessa ja koska B oli ollut vilpittömässä mielessä eikä oikeustoimen pätemättömyyttä voitu saada häntä vastaan voimaan, KO oli katsonut, ettei pankki ollut oikeutettu saamaan takaisin panttina olleita osakkeita.\n        Sen vuoksi ja kun pankilla oli ollut oikeus konkurssista riippumatta saada saamisensa pantin arvosta, KO oli, hyläten B:tä vastaan ajetun kanteen kokonaisuudessaan, oikeustoimilain 30 §:n nojalla velvoittanut A:n suorittamaan pankille vahingonkorvaukseksi 100.000 markkaa 5 prosentin korkoineen 5.11.1981 lukien ja korvaukseksi oikeudenkäyntikuluista 3.000 markkaa.\n      \n      \n        Rovaniemen HO:n tuomio 7.9.1983\n        HO, jonka tutkittavaksi pankki D ja A olivat puolin ja toisin saattaneet jutun, oli tuomiossaan lausunut, että A ja B olivat KO:n päätöksessä mainitulla yleispanttaussitoumuksella yhdessä luovuttaneet pankille kysymyksessä olevat osakkeet kaikkien niiden sitoumusten ja saamisten vakuudeksi, jotka pankilla oli tai myöhemmin tuli olemaan rakennusliikkeeltä. Panttausehtojen mukaan siinä tapauksessa, ettei saatavia maksettu ja sitoumuksia täytetty sovitulla tavalla, pankki oli oikeutettu muuttamaan pantin rahaksi eli saamaan saatavansa pantin arvosta. Maksun peräydyttyä konkurssipesään velka ei ollut tullut asianmukaisesti maksetuksi ja pankilla oli panttaussitoumuksen ehtojen mukaisesti oikeus saada saatavansa pantin arvosta. Näillä ja muutoin KO:n päätöksessä mainituilla perusteilla HO oli siten muuttanut KO:n päätöstä, että A ja B oli velvoitettu palauttamaan pankille pantiksi omistamansa Asunto Oy X:n osakkeet n:ot 13008 - 13432. Muilta osin HO oli jättänyt KO:n päätöksen pysyväksi, kuitenkin siten selvennettynä että A:n tuli suorittaa hänen maksettavakseen tuomittu 100.000 markan vahingonkorvaus ainoastaan siinä tapauksessa, ettei osakkeita enää voitu luovuttaa pankille.\n      \n    \n    \n      KORKEIN OIKEUS\n      Pyytäen valituslupaa A ja B hakivat muutosta HO:n tuomioon. Hakijoille myönnettiin valituslupa ja pankki D antoi siltä pyydetyn vastauksen muutoksenhakemukseen.\n      KKO t. tutki jutun ja lausui perusteluinaan:\n      KKO toteaa, että Rakennusliike C Oy:n omaisuus on yhtiön omasta hakemuksesta luovutettu konkurssiin 5.1.1981 ja katsoo, että rakennusliikkeen toimitusjohtajana ja hallituksen puheenjohtajana toiminut A on 30.12.1980 eli vain joitakin päiviä ennen konkurssihakemuksen jättämistä kysymyksessä olevan vekselivelan pankki D:lle maksaessaan ja velan vakuutena käteispanttina olleet osakkeet haltuunsa saadessaan tiennyt, että rakennusliikkeen omaisuus tultaisiin yhtiön heikon taloudellisen aseman vuoksi välittömästi luovuttamaan konkurssiin. KKO katsoo, että olosuhteet huomioon ottaen myös B on tiennyt sanotusta seikasta. Puheena oleva velan maksu on koskenut erääntymätöntä velkaa. A ja B ovat siten osakkeet haltuunsa saadessaan tienneet, että rakennusliikkeen pankille olleen velan maksu saattoi peräytyä konkurssipesään. A ja B eivät näin ollen tuolloin ole voineet luottaa siihen, että he olisivat lopullisesti vapautuneet panttaussitoumuksen velvoitteista. Sen vuoksi ja kun velkoja, joka on takaisinsaantikanteen johdosta velvoitettu palauttamaan konkurssipesään velalliselta saamansa velan maksu, on pyrittävä saattamaan samaan oikeusasemaan missä hän oli ennen peräytetyn velan maksun tapahtumista, KKO katsoo, kuten HO:kin, että A ja B ovat velvolliset palauttamaan pankille kysymyksessä olevat osakkeet.\n      A on lisäksi, saadakseen osakkeet haltuunsa, jättänyt pankille ilmoittamatta välittömästi odotettavissa olevasta konkurssista. Tiedon saaminen sanotusta seikasta olisi ollut pankille tarpeellista, jotta se olisi maksun vastaanottamisesta ja pantin palauttamisesta päättäessään voinut ottaa huomioon konkurssisäännön 46 §:n d kohdan velan maksun peräyttämistä koskevan säännöksen johdosta tilanteeseen liittyvän takaisinsaantimahdollisuuden. Kun pankilla on ollut hallussaan saamisen turvaava vakuus, se olisi välittömästä konkurssiuhasta tietoisena voinut joko torjua ennenaikaisen maksun tai hyväksyä sen vain ehdolla, ettei panttia palautettaisi ennenkuin maksu olisi käynyt pysyväksi. A:n on täytynyt käsittää puheena olevien tietojen merkityksellisyys pankin kannalta ja hänen olisi niin ollen tullut niistä ilmoittaa, vaikka olisikin tuolloin luottanut velan maksun pysyvyyteen. Siten A on vastuussa siitä vahingosta, joka pankille on aiheutunut kysymyksessä olevien osakkeiden poisluovuttamisen ja pankkia vastaan ajetun takaisinsaantikanteen johdosta uudelleen syntyneen velkasuhteen vuoksi. Kun konkurssipesän toimitsijamiehen antaman todistuksen mukaan pesän varoista ei riitä jako-osuutta etuoikeudettomille konkurssivelkojille, sanotun vahingon määrä on, ellei pankki voi saada osakkeita uudelleen haltuunsa, alempien oikeuksien tuomitsemat 100.000 markkaa.\n      Mainituilla perusteilla KKO jätti HO:n tuomion lopputuloksen pysyväksi. A ja B velvoitettiin yhteisvastuullisesti suorittamaan pankille korvaukseksi sillä vastauksen antamisesta KKO:ssa olleista kuluista 800 markkaa.\n      \n        Eri mieltä olevan jäsenen lausunto\n        Oikeusneuvos Roos lausui perusteluinaan: A ja B ovat antaneet pankille HO:n tuomiossa kerrotun panttaussitoumuksen Rakennusliike C Oy:n 100.000 markan vekselivelan maksamisesta. Tämä sitoumus on rauennut kun yhtiö on 30.12.1980 maksanut velan pankille. Maksun sittemmin peräytyessä yhtiön konkurssipesään on kuitenkin velka, jonka maksamisesta panttaussitoumus annettiin, palautunut. Jutussa ei ole ilmennyt sellaisia erityisiä perusteita, joiden johdosta A ja B eivät sitoumuksestaan huolimatta olisi enää velvollisia asettamaan panttia näin jatkuneen velan maksamisesta.\n        Ellei A voi täyttää velvollisuuttaan palauttaa Asunto Oy X:n osakkeet n:ot 13008 - 13432 pankille 100.000 markan vekselivelan käteispantiksi, hän on velvollinen korvaamaan pankille tästä sopimusrikoksesta aiheutuvan vahingon. Tämän mahdollisen vahingon määrä on 100.000 markkaa koska konkurssipesän toimitsijamiehen antaman todistuksen mukaan pankki ei etuoikeutta vailla olevana velkojana tule saamaan jako-osuutta konkurssipesän varoista.\n        Näillä perusteilla yhdyn KKO:n tuomiolauselmaan.\n        \n          Ratkaisuun osallistuneet: oikeusneuvokset Saarni-Rytkölä, Nikkarinen ja Aro sekä ylimääräinen oikeusneuvos Hagman\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II121"
  ],
  "description": [
    "http://data.finlex.fi/voc/kko/fin/a9f9a20b",
    "http://data.finlex.fi/voc/kko/swe/eb0f3525",
    "http://data.finlex.fi/voc/kko/swe/466a9438"
  ],
  "judgmentNumber": [
    "II121"
  ],
  "date": [
    "1984-03-15"
  ],
  "issued": [
    "1984-06-21"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}