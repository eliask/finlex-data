{
  "@id": "sfecli:kko/1984/II67",
  "languageVersion": [
    {
      "@id": "sfecli:kko/1984/II67/fin",
      "title_fi": [
        "KKO:1984-II-67"
      ],
      "abstract_fi": [
        "\n    LiikVakL 13 §:n mukaisesti oikeudenkäyntiin kuultavaksi kutsuttu vakuutusyhtiö oli vaatinut autossa matkustajana olleiden kuljettajaan kohdistamien korvausvaatimusten hylkäämistä sillä perusteella, että matkustajat olivat tienneet kuljettajan olleen siinä määrin väkijuomien vaikutuksen alainen, että hän oli kykenemätön turvallisesti kuljettamaan autoa, ja katsonut, ettei korvausten suorittamiseen ollut erityistä syytä. Tuomioistuimen oli tällöin, todetessaan autolla ajon tapahtuneen mainituissa olosuhteissa ja velvoittaessaan kuljettajan suorittamaan matkustajille vahingonkorvausta, annettava lausunto siitä, oliko vahingot korvattava liikennevakuutuksesta.\n    LiikVakL 12 §:ssä tarkoitetussa oikeudenkäynnissä korvausvelvolliseksi määrätty ei ollut velvollinen korvaamaan oikeudenkäyntiin kuultavaksi kutsutun vakuutusyhtiön oikeudenkäyntikuluja.\n    Vrt. KKO:1987:66\n  "
      ],
      "hasFormat": {
        "@id": "sfecli:kko/1984/II67/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Kajaanin KO p. 29.5.1980 oli lausunut selvitetyksi, että A oli 24.8.1979 Sotkamon kunnassa kuljettanut oikeudenkäyntiin kuultavaksi kutsutussa Yrittäjäin Vakuutuksessa vakuutettua henkilöautoa ilman asianmukaista ajolupaa sekä nautittuaan ennen ajoa alkoholia niin paljon, että hänen verensä alkoholipitoisuus oli ajon aikana ollut 1,77 promillea, olosuhteiden ollessa sellaiset, että teko oli ollut omiaan vaarantamaan toisten turvallisuutta, sekä tuolloin kuljettaessaan autoa Sotkamon kirkonkylästä valtatietä n:o 18 Kajaanin suuntaan ja edelleen Eevalan risteyksestä Mustolanmutkan suuntaan ylittänyt liikennemerkeillä osittain 80 kilometriksi tunnissa ja osittain 100 kilometriksi tunnissa rajoitettua suurinta sallittua nopeutta käyttäen noin 120 kilometrin tuntinopeutta sekä sanotulla Mustolanmutkaan johtavalla tiellä laiminlyönyt sovittaa ajoneuvonsa nopeuden olosuhteiden mukaan sellaiseksi, että hän olisi ketään vaarantamatta varmasti hallinnut ajoneuvonsa kaikissa ennalta varottavissa olleissa tilanteissa, ja muutoinkin noudattaa olosuhteiden vahingon välttämiseksi edellyttämää huolellisuutta ja varovaisuutta seurauksin, että hän on eräässä vasemmalle johtavassa tien kaarteessa menettänyt autonsa hallinnan, jolloin auto oli suistunut tien oikealle puolelle ojaan ja autossa matkustajina olleet B, C, D ja E olivat loukkaantuneet. Sen sijaan KO oli katsonut jääneen näyttämättä, että A olisi kerrotuin tavoin moottoriajoneuvoa kuljettaessaan syyllistynyt törkeään huolimattomuuteen tai osoittanut ilmeistä välinpitämättömyyttä toisten henkilöiden turvallisuutta tai omaisuutta kohtaan.\n      Sen vuoksi ja kun A:n aikaisempi rikollisuus, osaksi sen ja uusien rikosten samankaltaisuuden ja osaksi aikaisemman rikollisuuden laajuuden johdosta, osoitti A:ssa ilmeistä piittaamattomuutta lain kielloista ja käskyistä sekä kun B:lle, C:lle, ja E:lle aiheutuneet vahingot olivat tapahtuneet heidän ollessaan mukana ajoneuvossa, vaikka heidän olisi pitänyt tietää A:n olevan siinä määrin väkijuomien vaikutuksen alainen, että hän oli kykenemätön turvallisesti kuljettamaan autoa, ja heidän oli siten katsottava olevan yhtä suuressa määrin kuin A:n syypäitä vahinkoihinsa, KO oli hyläten syytteen ja korvausvaatimukset enemmälti sekä vahingonkorvauksia sovitellen soveltamiensa lainkohtien nojalla tuominnut A:n yksin teoin tehdystä törkeästä rattijuopumuksesta, varomattomuudesta liikenteessä, neljästä ruumiinvamman tuottamuksesta ja moottoriajoneuvon kuljettamisesta ilman asianmukaista ajolupaa 1 vuodeksi vankeuteen sekä ajokieltoon 31.12.1983 saakka. Lisäksi KO oli velvoittanut A:n suorittamaan B:lle, C:lle, D:lle ja E:lle korvaukseksi heille aiheutuneista vahingoista puolet täyden korvauksen määrästä. B:lle oli tuomittu maksettavaksi paitsi muusta vahingosta korvaukseksi pysyvästä viasta ja haitasta puolet 72.100 markasta eli 36.050 markkaa sekä kosmeettisesta haitasta puolet 8.400 markasta eli 4.200 markkaa. Vahingonkorvausta B:lle oli tuomittu kaikkiaan 73.265 markkaa 5 prosentin korkoineen, 65.000 markalle 24.1.1980 ja 7.865 markalle 2.5.1980 lukien. Vakuutusyhtiölle A oli velvoitettu suorittamaan korvaukseksi yhtiön oikeudenkäyntikuluista 5.721 markkaa.\n      Itä-Suomen HO:ssa B, vakuutusyhtiö ja A, jotka olivat hakeneet muutosta KO:n päätökseen, olivat B pyytänyt hänen A:lta vaatimiensa korvausten tuomitsemista täysimääräisinä, koska siihen hänen pyydettyä A:n ajotavan havaittuaan päästä pois autosta oli liikennevakuutuslain 7 §:n 2 momentissa tarkoitettu erityinen syy; yhtiö vaatinut B:n, C:n, D:n ja E:n A:han kohdistamien korvausvaatimusten hylkäämistä, koska he olivat A:n kuljettamaan autoon mennessä tienneet A:n olevan siinä määrin väkijuomien vaikutuksen alainen, että hän oli ollut kykenemätön turvallisesti kuljettamaan autoaan, ja koska korvausten tuomitsemiseen ei ollut erityistä syytä ja samasta syystä lisäksi pyytänyt HO:ta toteamaan, ettei A:n B:lle, C:lle, D:lle ja E:lle suoritettaviksi tuomittuja korvauksia ollut maksettava A:n kuljettaman auton liikennevakuutuksesta; sekä A pyytänyt, että hänelle tuomittua rangaistusta alennettaisiin ja että häntä vastaan ajetut korvausvaatimukset hylättäisiin. A oli katsonut, ettei hän ollut korvausvelvollinen hänen autossaan matkustajina olleita henkilöitä kohtaan, koska he autoon matkustajiksi tullessaan tiesivät A:n humalatilasta.\n      HO p. 27.8.1982 oli katsonut, ettei B ollut voinut esittää korvausvaatimuksensa tueksi liikennevakuutuslain 7 §:n 2 momentissa, sellaisena kuin se oli alkuperäisessä muodossaan, tarkoitettua erityistä syytä. Tällä ja KO:n päätöksessä mainituilla perusteilla HO, samalla kun se oli vasta HO:ssa tehtynä jättänyt tutkimatta yhtiön vaatimuksen sen seikan toteamisesta HO:n päätöksessä, ettei A:n B:lle, C:lle, D:lle ja E:lle suoritettaviksi tuomittuja korvauksia ollut maksettava A:n kuljettaman auton liikennevakuutuksesta, oli soveltaen vahingonkorvausten osalta vahingonkorvauslain 2 luvun 1 §:ään ja 6 luvun 1 §:ään jättänyt asian KO:n päätöksen lopputuloksen varaan.\n      Pyytäen valituslupaa A ja vakuutusyhtiö hakivat muutosta HO:n päätökseen, A vaati, että B:n, C:n, D:n ja E:n korvausvaatimukset hylättäisiin sekä että hänet vapautettaisiin velvollisuudesta maksaa asianomistajille vahingonkorvauksia ja korvata yhtiön oikeudenkäyntikulut. Vakuutusyhtiö vaati määrättäväksi, ettei A:n maksettavaksi tuomittuja vahingonkorvauksia ollut suoritettava A:n kuljettaman auton liikennevakuutuksesta Yrittäjäin Vakuutuksessa.\n      KKO myönsi valitusluvan A:lle ja vakuutusyhtiölle, ensiksi mainitulle siltä osin kuin oli kysymys hänen B:lle pysyvästä viasta ja haitasta sekä kosmeettisesta haitasta maksettavikseen tuomituista korvauksista sekä A:n yhtiölle maksettavaksi tuomitusta oikeudenkäyntikulujen korvauksesta. Hakijat vastasivat toistensa hakemuksiin. Kajaanin sosiaalilautakunta vastasi oikeudenkäynnin aikana kuolleen B:n tyttären holhoojana A:n ja yhtiön hakemuksiin C, D ja E sekä B:n muut oikeudenomistajat eivät käyttäneet heille varattua tilaisuutta vastata hakemuksiin.\n    \n    \n      \n      KKO p. tutki jutun.\n      \n        Ratkaisun perustelut\n        \n      \n      \n        Vahinkojen korvaaminen liikennevakuutuksesta\n        HO on jättänyt vasta siellä tehtynä tutkimatta Yrittäjäin Vakuutuksen vaatimuksen sen seikan toteamisesta, ettei A:n B:lle, C:lle, D:lle ja E:lle maksettavaksi tuomittuja korvauksia ole suoritettava A:n kuljettaman auton liikennevakuutuksesta.\n        Yrittäjäin Vakuutus on Kajaanin KO:ssa, jonne se on liikennevakuutuslain 13 §:n mukaisesti kutsuttu puheena olevassa oikeudenkäynnissä kuultavaksi, vaatinut B:n, C:n, D:n ja E:n A:han kohdistamien korvausvaatimusten hylkäämistä sillä perustella, että he olivat olleet mukana ajoneuvossa, vaikka he olivat tienneet A:n olevan siinä määrin väkijuomien vaikutuksen alainen, että hän oli kykenemätön turvallisesti kuljettamaan autoa. Vakuutusyhtiö on myös katsonut, ettei korvausten suorittamiseen ole erityistä syytä. Kun yhtiö ei näillä perusteilla liikennevakuutuslain 7 §:n 2 momentin mukaan sellaisena kuin se oli alkuperäisessä muodossaan, olisi velvollinen korvaamaan autossa matkustajana olleille aiheutuneita vahinkoja, sen on jo KO:ssa katsottava vaatineen sen tutkimista, onko B:lle, C:lle, D:lle ja E:lle aiheutuneista vahingoista suoritettava korvausta A:n kuljettaman auton liikennevakuutuksesta. Kun tällä kysymyksellä on liikennevakuutuslain 12 §:n 1 momentin säännökset huomioon ottaen merkitystä myös korvauspäätöstä täytäntöönpantaessa, HO:n ei olisi mainitsemallaan perusteella pitänyt jättää puheena olevaa vaatimusta tutkimatta. Viivytyksen välttämiseksi KKO ottaa tämän vaatimuksen välittömästi tutkittavakseen.\n        KO on päätöksessään lausunut, että B:lle, C:lle, D:lle ja E:lle aiheutuneet vahingot olivat tapahtuneet heidän ollessaan mukana A:n kuljettamassa ajoneuvossa, vaikka heidän olisi pitänyt tietää tämän olleen siinä määrin väkijuomien vaikutuksen alainen, että hän oli kykenemätön turvallisesti kuljettamaan autoa. HO on tältä osin pysyttänyt KO:n päätöksen ja lisäksi B:n valituksen johdosta lausunut, ettei hän ollut esittänyt korvausvaatimuksensa tueksi liikennevakuutuslain 7 §:n 2 momentissa tarkoitettua erityistä syytä. Kun muidenkaan osalta ei tällaista syytä ole esitetty, ei B:lle, C:lle, D:lle eikä E:lle tuomittuja korvauksia sanotun lainkohdan mukaan ole suoritettava A:n kuljettaman auton liikennevakuutuksesta.\n      \n      \n        Pysyvän vian ja haitan sekä kosmeettisen haitan korvaaminen\n        KKO:een toimitetun selvityksen mukaan B on kuollut 28.10.1980 jutun ollessa vireillä HO:ssa. Koska korvaukset B:lle aiheutuneista pysyvästä viasta ja haitasta sekä kosmeettisesta haitasta on määrättävä ottamalla huomioon tuo seikka, nämä korvaukset on sen vuoksi alennettava B:lle hänen elinaikanaan aiheutunutta vahinkoa vastaavaan määrään. Tämän KKO arvioi, huomioon ottaen hänen oman myötävaikutuksensa, pysyvän vian ja haitan osalta 20.000 sekä kosmeettisen haitan osalta 2.500 markaksi.\n      \n      \n        Oikeudenkäyntikulujen korvaaminen\n        A ei ole tässä jutussa siihen liikennevakuutuslain 13 §:n nojalla kuultavaksi kutsutun Yrittäjäin Vakuutuksen vastapuoli, joka oikeudenkäymiskaaren 21 luvun 3 §:n 1 momentin mukaan voisi olla velvollinen korvaamaan vakuutusyhtiölle sen oikeudenkäyntikulut. Muullakaan perusteella A ei ole velvollinen korvaamaan yhtiön oikeudenkäyntikuluja.\n      \n      \n        Päätöslauselma\n        \n      \n      \n        Vahinkojen korvaaminen liikennevakuutuksesta\n        KKO toteaa, ettei A:n B:n oikeudenomistajille sekä C:lle, D:lle ja E:lle maksettavaksi tuomittuja korvauksia ole suoritettava hänen kuljettamansa auton liikennevakuutuksesta.\n      \n      \n        Pysyvän vian ja haitan sekä kosmeettisen haitan korvaaminen\n        A:n B:n oikeudenomistajille maksettavista korvauksista alennetaan korvaus B:lle aiheutuneen pysyvän vian ja haitan osalta 20.000 sekä hänelle koituneen kosmeettisen haitan osalta 2.500 markkaan, joten A:n on suoritettava B:n oikeudenomistajille kaikkiaan 55.515 markkaa 5 prosentin korkoineen 47.650 markalle 24.1.1980 lukien ja 7.865 markalle 2.5.1980 lukien.\n      \n      \n        Oikeudenkäyntikulujen korvaaminen\n        A vapautetaan velvollisuudesta suorittaa Yrittäjäin Vakuutukselle korvausta sen oikeudenkäyntikuluista.\n        \n          Ratkaisuun osallistuneet: oikeusneuvokset Salervo, Heinonen, Riihelä ja af Hällström sekä ylimääräinen oikeusneuvos Lager\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:1984:II67"
  ],
  "referenceToLegislation": [
    "http://data.finlex.fi/eli/sd/1959/279/luku/3/pykala/12",
    "http://data.finlex.fi/eli/sd/1959/279/luku/3/pykala/13"
  ],
  "description": [
    "http://data.finlex.fi/voc/kko/fin/463fe643",
    "http://data.finlex.fi/voc/kko/fin/41244837"
  ],
  "judgmentNumber": [
    "II67"
  ],
  "date": [
    "1983-09-08"
  ],
  "issued": [
    "1984-04-13"
  ],
  "creator": [
    "http://data.finlex.fi/common/KKO"
  ],
  "year": [
    "1984"
  ],
  "subject": [
    "http://data.finlex.fi/common/Siviiliasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "referenceToLegislation": {
      "@id": "http://data.finlex.fi/schema/sfcl/referenceToLegislation",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}