{
  "@id": "sfecli:kko/2002/86",
  "languageVersion": [
    {
      "@id": "sfecli:kko/2002/86/fin",
      "title_fi": [
        "KKO:2002:86"
      ],
      "abstract_fi": [
        "\n    A:lle oli yhteisen vankeusrangaistuksen tuomitsemisessa tapahtuneen virheen vuoksi määrätty 16.7.1998 uusi yhteinen rangaistus, josta A oli suorittanut kaksi kolmannesta jo 30.3.1998. A, joka asiassa selvitetyn perusteella olisi päässyt tuota rangaistusta suorittamasta ehdonalaiseen vapauteen 30.3.1998, päästettiin ehdonalaiseen vapauteen 16.7.1998. A:lla oli oikeus saada ajalta 30.3. - 16.7.1998 vapauden menetyksen johdosta korvausta valtiolta.\n  "
      ],
      "hasFormat": {
        "@id": "sfecli:kko/2002/86/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      \n        Kanne Helsingin käräjäoikeudessa\n        Valtiota vastaan ajamassaan kanteessa A kertoi, että Lahden käräjäoikeus oli 20.1.1997 tuominnut hänet yhteiseen 2 vuoden 9 kuukauden vankeusrangaistukseen tuolloin hänen syykseen luetusta rikoksesta ja käräjäoikeuden täytäntöönpantavaksi määräämästä, 16.6.1994 tuomitusta ehdollisesta 6 kuukauden vankeusrangaistuksesta. A oli välittömästi ryhtynyt suorittamaan mainittua rangaistusta. Sen jälkeen kun vankilassa oli havaittu, että yhteinen rangaistus oli määrätty virheellisesti, oli Riihimäen käräjäoikeus 16.7.1998 määrännyt edellä mainittujen tuomioiden käsittämistä ja erään kolmannen tuomion käsittämistä rikoksista yhteisen 3 vuoden vankeusrangaistuksen. Riihimäen käräjäoikeuden määräämän yhteisen vankeusrangaistuksen johdosta A:n mahdollisuus päästä ehdonalaiseen vapauteen oli aikaistunut siten, että hän olisi voinut päästä ehdonalaiseen vapauteen jo 30.3.1998. Hänet oli päästetty ehdonalaiseen vapauteen 16.7.1998.\n        Valtio ei ollut edes väittänyt, että edellytykset hänen ehdonalaiseen vapauteen pääsemiselleen eivät olisi täyttyneet jo 30.3.1998. A katsoi joutuneensa aiheettomasti suorittamaan hänelle tuomittua vankeusrangaistusta 30.3. - 16.7.1998 eli 107 päivää. Sen vuoksi hän vaati korvauksena aiheettoman vapauden menetyksen aiheuttamasta kärsimyksestä 107 000 markkaa sekä ansion menetyksestä 6 872 markkaa viivästyskorkoineen.\n      \n      \n        Vastaus\n        Valtio kiisti kanteen ja vaati sen hylkäämistä. A:lla ei ollut syyttömästi vangitulle tai tuomitulle valtion varoista vapauden menetyksen johdosta maksettavasta korvauksesta annetussa laissa tarkoitettua perustetta saada valtiolta korvausta. Hän ei ollut suorittanut rangaistustaan yli tuomion kokonaispituuden ja vapauden menetykseen oli myös 30.3. - 16.7.1998 ollut lailliset edellytykset. A:lla ei ollut ollut ehdotonta oikeutta päästä ehdonalaiseen vapauteen suoritettuaan vankeusrangaistuksesta kaksi kolmasosaa, vaan kysymys oli laskennallisesta perusajankohdasta. Asianhaarat olivat myös sellaiset, ettei korvauksen maksamista ollut pidettävä kohtuullisena. Oli todennäköistä, että mikäli A:lle tuomitut rangaistukset olisi alun perin yhdistetty oikein, hänen kokonaisrangaistuksensa olisi muodostunut pitemmäksi ja vapautumisajankohtansa olisi ollut myöhäisempi. Valtio kiisti myös kärsimyksestä vaaditun korvauksen määrän.\n      \n      \n        Käräjäoikeuden tuomio 11.2.2000\n        Käräjäoikeus katsoi, että A:lla olisi uudelleen määrätyn rangaistuksen perusteella ollut oikeus saada viranomaisen perusteltu ratkaisu hänen ehdonalaiseen vapauteen päästämisestään jo 30.3.1998. Häntä oli kuitenkin pidetty virheellisesti määrätyn rangaistuksen perusteella vankilassa ilman tällaista ratkaisua 30.3. ja 16.7.1998 välisen ajan. Hänen vapauden menetykselleen ei ollut ollut laillista perustetta. Korvaus kärsimyksestä oli käräjäoikeuden mukaan arvioitava 700 markaksi päivältä. Käräjäoikeus velvoitti valtion maksamaan A:lle korvauksena yhteensä 81 772 markkaa viivästyskorkoineen 7.1.1999 lukien.\n        Asian on ratkaissut käräjätuomari Jussi Nilsson.\n      \n      \n        Helsingin hovioikeuden tuomio 28.6.2001\n        Valtio valitti hovioikeuteen. A vaati, että valitus hylätään.\n        Hovioikeus lausui, että A oli suorittanut hänelle tuomittua rangaistusta 30.3. ja 16.7.1998 välisen ajan, vaikka hänet olisi voitu päästää ehdonalaiseen vapauteen 30.3.1998. Koeajan viimeinen päivä oli ollut 11.4.1999. Näin ollen A ei ollut suorittanut vapausrangaistustaan enemmän kuin hänelle oli tuomittu.\n        Ehdonalaiseen vapauteen pääseminen on rangaistusten täytäntöönpanosta annetun lain 2 luvun 13 §:n nojalla aina harkinnanvaraista. Määräajaksi vankeusrangaistukseen tuomittu voidaan päästää ehdonalaiseen vapauteen, kun hän on suorittanut rangaistuksestaan kaksi kolmannesta tai, milloin ehdonalaiseen vapauteen pääsemiseen on erityisiä syitä, puolet siitä, kummassakin tapauksessa kuitenkin vähintään 14 päivää. Saman pykälän 4 momentin mukaan ehdonalaista vapauttamista koskeva kielteinen päätös on perusteltava.\n        Rangaistusten täytäntöönpanosta annetun lain 2 luvun 13 §:n nojalla annetun oikeusministeriön määräyksen (nro 9/011/95) mukaan vangille määrätään niin sanottu perusajankohta eli ajankohta, jolloin vanki lain ja vankeinhoidollisen kertaisuutensa perusteella voi aikaisintaan päästä ehdonalaiseen vapauteen. Vankilan johtokunnan on tehtävä päätös joko vangin päästämisestä ehdonalaiseen vapauteen tai vapauttamisen lykkäämisestä. Vangin ehdonalaiseen vapauteen päästämisen ajankohtaa voidaan lykätä, jos täytäntöönpanoon on tulossa uusia tuomioita tai vanki haluaa perustellusta syystä vapautumisensa lykkäämistä. Erityisistä syistä oikeusministeriön istunto voi lykätä ehdonalaiseen vapauteen päästämisen ajankohtaa myös muilla kuin edellä mainituilla perusteilla.\n        Kun ehdonalaiseen vapauteen päästämistä arvioidaan jälkikäteen, olisi A:lla ollut mahdollisuus päästä ehdonalaiseen vapauteen 30.3.1998. Hän oli kuitenkin päässyt ehdonalaiseen vapauteen 16.7.1998. Ehdonalaiseen vapauteen pääsemisen myöhentyminen oli johtunut virheellisestä rangaistuksen määräämisestä. Hänen ehdonalaiseen vapauteen pääsystään ei ollut 30.3.1998 ollut kielteistä ratkaisua eikä ehdonalaiseen vapauteen pääsyä ollut voitu tuona ajankohtana edes harkita. Asiassa ei ollut esitetty rangaistusten täytäntöönpanosta annetun lain 2 luvun 13 §:ssä tai edellä mainitussa oikeusministeriön määräyksessä tarkoitettuja tai muita erityisiä syitä, joiden vuoksi A ei lain tai oikeusministeriön määräyksessä tarkoitetun vankeinhoidollisen kertaisuuden perusteella olisi ollut voinut päästä ehdonalaiseen vapauteen 30.3.1998. Näillä perusteilla hovioikeus katsoi, että A oli rinnastettavissa syyttömästi vangitulle tai tuomitulle valtion varoista vapauden menetyksen johdosta maksettavasta korvauksesta annetun lain 3 §:ssä tarkoitettuun henkilöön, joka vapausrangaistusta suoritettuaan on muutoksenhaun johdosta vapautettu rangaistuksesta osittain tai kokonaan.\n        Sillä seikalla, että A:n kokonaisrangaistus olisi saattanut olla kuukausia pitempi, mikäli 20.1.1997 annettu tuomio olisi määrätty alunperin oikein, ei ollut korvausperusteen osalta merkitystä. Rangaistuksen virheellinen määrääminen ei voinut johtaa tuomittujen henkilöiden osalta eriarvoiseen kohteluun.\n        Asiassa ei ollut ilmennyt myöskään sellaisia viimeksi mainitun lain 3 §:n 2 momentissa tarkoitettuja muita asianhaaroja, joiden vuoksi korvauksen maksamista ei ollut pidettävä kohtuullisena. Vapautensa menettäneiden yhdenvertaisuus edellytti, että vapauttamisasioissa oli noudatettava yhdenmukaista käytäntöä.\n        Arvioidessaan korvauksen määrää hovioikeus totesi, että korvausta korottavana seikkana oli pidettävä A:n vapauden menettämisen pituutta. A oli ollut rangaistuksen virheellisen määräämisen vuoksi vapautensa menettäneenä 107 vuorokautta. Korvausta alentavina seikkoina puolestaan oli pidettävä sitä, ettei A ollut suorittanut rangaistustaan yli tuomion kokonaispituuden. Hän oli mainitun 107 vuorokauden ajan suorittanut hänen syykseen luetusta rikoksesta tuomittua rangaistusta. Tämän vuoksi jäännösrangaistus ja koeaika olivat vastaavasti lyhentyneet. Hovioikeus päätyi siihen, että kohtuullinen korvaus A:lle vapauden menetyksestä aiheutuneesta kärsimyksestä oli 300 markkaa vuorokaudessa eli yhteensä 32 100 markkaa. Hovioikeus alensi käräjäoikeuden tuomitseman korvauksen 38 972 markkaan.\n        Asian ovat ratkaisseet hovioikeuden jäsenet Mats Wiklund, Seppo Puhakka ja Eero Arvo. Esittelijä Riitta Hämäläinen.\n      \n    \n    \n      MUUTOKSENHAKU KORKEIMMASSA OIKEUDESSA\n      Valtiolle myönnettiin valituslupa.\n      Valtio vaati valituksessaan hovioikeuden tuomion kumoamista ja kanteen hylkäämistä. Toissijaisesti valtio vaati kärsimyksestä tuomitun korvauksen alentamista 25 000 markkaan.\n      A vastasi valitukseen ja vaati sen hylkäämistä.\n    \n    \n      KORKEIMMAN OIKEUDEN RATKAISU\n      \n        Perustelut\n        Riihimäen käräjäoikeus on 16.7.1998 rikoslain 7 luvun 8 §:n (697/1991) poikkeuksellista yhteisen rangaistuksen määräämistä koskeneen säännöksen nojalla määrännyt A:lle yhteisen 3 vuoden vankeusrangaistuksen, joka on sisältänyt A:lle 16.6.1994, 18.12.1995 ja 20.1.1997 tuomitut rangaistukset. Yhteisen rangaistuksen määrääminen oli johtunut siitä, että Lahden käräjäoikeuden 20.1.1997 tuomitsema, lainvoiman saanut yhteinen rangaistus, jota A oli vankilassa suorittamassa, oli määrätty virheellisesti. A on 16.7.1998 eli samana päivänä, kun Riihimäen käräjäoikeus on määrännyt yhteisen rangaistuksen, päästetty ehdonalaiseen vapauteen. A oli tuolloin suorittanut Riihimäen käräjäoikeuden määräämästä rangaistuksesta enemmän kuin rangaistusten täytäntöönpanosta annetun lain 2 luvun 13 §:ssä tarkoitetut kaksi kolmannesta. Mainitut kaksi kolmannesta oli, kun yhteinen rangaistus koski myös rikoksia, joista tuomittua rangaistusta A oli jo aikaisemmin suorittanut, tullut suoritetuksi 30.3.1998.\n        Ehdonalaiseen vapauteen päästäminen on rangaistusten täytäntöönpanosta annetun lain 2 luvun 13 §:stä (506/88) ja sen nojalla annetusta oikeusministeriön määräyksestä 9/011/95 ilmenevällä, hovioikeuden tuomiossa selostetulla tavalla harkinnanvaraista. Sen perusteella, mitä tässä asiassa on esitetty, voidaan pitää selvänä, että A olisi päässyt ehdonalaiseen vapauteen 30.3.1998, jos uusi yhteinen rangaistus olisi määrätty sitä ennen.\n        Uuden rangaistuksen määrääminen aikaisemman virheellisen yhteisen rangaistuksen sijaan on siten johtanut siihen, että A, jonka olisi tullut päästä ehdonalaiseen vapauteen 30.3.1998, on ollut 30.3. - 16.7.1998 vankilassa suorittamassa mainittua vankeusrangaistusta.\n        Syyttömästi vangitulle tai tuomitulle valtion varoista vapauden menetyksen johdosta maksettavasta korvauksesta annetussa laissa ei ole säännöstä nyt kysymyksessä olevan tilanteen varalta. Kun lain keskeinen tarkoitus on kuitenkin antaa hyvitys henkilölle, joka on aiheettomasti menettänyt vapautensa rikostutkinnan tai rikostuomion johdosta, on lain korvaussäännöksiä oikeuskäytännössä tulkittu laajasti ja sovellettu analogisesti. Lain 3 §:ssä säädetään vapausrangaistusta suorittaneen oikeudesta korvaukseen, kun rangaistus, josta hän säännöllisen tai ylimääräisen muutoksenhaun seurauksena vapautuu kokonaan tai osaksi, on jo pantu täytäntöön. Tilanne, jossa rangaistuslaitoksessa suoritettavaksi jäävä määrä lyhenee aikaisempaan tuomioon sisältyneen virheen johdosta tapahtuneen uuden yhteisen rangaistuksen määräämisen vuoksi, rinnastuu siihen, että rangaistustuomio puretaan tai kantelun johdosta poistetaan ja tuomittu vapautuu jo suorittamastaan rangaistuksesta.\n        Nyt kysymyksessä olevan lain tarkoituksena on korvata aiheeton vapauden menettäminen. Sen vuoksi korvauksen saamisen edellytykset täyttyvät, vaikka aika 30.3. - 16.7.1998 on luettu rangaistuksen suoritukseksi eikä tuomitun rangaistuksen kokonaismäärä ole ylittynyt.\n        Uuden yhteisen vankeusrangaistuksen määrääminen on tapahtunut aikaisemmassa tuomiossa olleen virheen vuoksi ja poik-keussäännöstä soveltaen. Se, minkälaiseksi A:n rangaistus olisi muodostunut, ellei virhettä olisi tapahtunut, ei kuitenkaan ole sellainen seikka, joka voitaisiin tässä tapauksessa ottaa huomioon arvioitaessa korvauksen tuomitsemisen kohtuullisuutta. Asiassa ei ole esitetty muutakaan perustetta, jonka johdosta korvauksen maksaminen ei olisi syyttömästi vangitulle tai tuomitulle valtion varoista vapauden menetyksen johdosta maksettavasta korvauksesta annetun lain 3§:n 2 momentissa tarkoitetulla tavalla kohtuullista.\n        Näillä perusteilla Korkein oikeus katsoo, että A:lla on oikeus saada valtiolta korvausta aiheettomasta vapauden menetyksestä. Hovioikeuden kärsimyksestä tuomitsema korvaus on kohtuullinen.\n      \n      \n        Tuomiolauselma\n        Hovioikeuden tuomion lopputulosta ei muuteta.\n        Asian ovat ratkaisseet presidentti Leif Sevón sekä oikeusneuvokset Riitta Suhonen, Eeva Vuori, Markku Arponen ja Pasi Aarnio. Esittelijä Aki Rasilainen.\n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KKO:2002:86"
  ],
  "contributor": [
    "http://data.finlex.fi/person/bd15e96e",
    "http://data.finlex.fi/person/4d1032ba",
    "http://data.finlex.fi/person/aa1d598d",
    "http://data.finlex.fi/person/0762aec0",
    "http://data.finlex.fi/person/2832a442"
  ],
  "description": [
    "http://data.finlex.fi/voc/kko/fin/5b69c482",
    "http://data.finlex.fi/voc/kko/fin/9c5ce2ea",
    "http://data.finlex.fi/voc/kko/swe/0d7edaaa"
  ],
  "judgmentNumber": [
    "86"
  ],
  "date": [
    "2002-08-29"
  ],
  "issued": [
    "2002-10-18"
  ],
  "creator": [
    "http://data.finlex.fi/common/KKO"
  ],
  "year": [
    "2002"
  ],
  "subject": [
    "http://data.finlex.fi/common/Rikosasia"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "contributor": {
      "@id": "dcterms:contributor",
      "@type": "@id"
    },
    "description": {
      "@id": "dcterms:description",
      "@type": "@id"
    },
    "date": {
      "@id": "dcterms:date",
      "@type": "xsd:date"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}