{
  "@id": "sfecli:kko/1984/II81",
  "languageVersion": [
    {
      "@id": "sfecli:kko/1984/II81/fin",
      "title_fi": [
        "KKO:1984-II-81"
      ],
      "abstract_fi": [
        "\n    Mies oli kiistänyt että hän lapsen siittämisaikana enää olisi seurustellut ja ollut sukupuoliyhteydessä äidin kanssa. Laajemman veriryhmätutkimuksen sekä Korkeimman oikeuden määräyksestä suoritetun HLA-tyypityksen ja oikeusantropologisen tutkimuksen yhdistetty isyysindeksi 4637,6 ja siitä johdettu isyyden todistusvoima 99,98 % puhuivat kuitenkin voimakkaasti miehen isyyden puolesta. Tämä tosiasia sekä miehen ja äidin aikaisempi seurustelu ja sukupuolinen kanssakäyminen oikeuttivat pitämään todistettuna, että mies vielä lapsen siittämisaikana oli maannut äidin ja silloin siittänyt lapsen.\n  "
      ],
      "hasFormat": {
        "@id": "sfecli:kko/1984/II81/fin/txt",
        "content_fi": [
          "\n    \n      ASIAN KÄSITTELY ALEMMISSA OIKEUKSISSA\n      Lastenvalvoja oli alaikäisen C:n edustajana A:lle 24.5.1981 tiedoksi toimituttamansa haasteen nojalla Oriveden KO:ssa lausunut, että A oli elo-syyskuussa 1972 harjoittanut B:n kanssa sukupuoliyhteyttä seurauksin, että B oli tuolloin vielä naimattomana ollessaan 18.5.1973 synnyttänyt C:n. Sen vuoksi lastenvalvoja oli vaatinut vahvistettavaksi, että A oli C:n isä ja että A velvoitettaisiin suorittamaan mainitulle lapselle elatusapua 290 markkaa kuukaudessa 1.5.1981 lukien.\n      A:n vastustettua kannetta KO, kuultuaan B:tä jutussa, p. 7.7.1981 oli hyläten kantajan taholta esitetyn jutun lykkäämistä koskevan pyynnön aiheettomana, katsonut jääneen näyttämättä, että A olisi sellaisena aikana maannut B:n, jolloin tämän 18.5.1973 synnyttämä tytär C oli voinut tulla siitetyksi, ja sen vuoksi hylännyt kanteen.\n      Turun HO, jossa lastenvalvoja C:n edustajana oli hakenut muutosta ja pyytänyt, että C:stä, B:stä ja A:sta määrättäisiin suoritettavaksi niin sanottua HLA-tyypitystä koskeva veritutkimus ja oikeusantropologinen tutkimus, t. 26.2.1982 oli, hyläten lastenvalvojan C:n edustajana tekemän veri- ja oikeusantropologista tutkimusta koskevan pyynnön aiheettomana, jättänyt asian KO:n päätöksen varaan.\n    \n    \n      KORKEIN OIKEUS\n      C lastenvalvojan edustamana pyysi valituslupaa ja haki muutosta HO:n tuomioon. Lupa myönnettiin C:lle ja A antoi häneltä pyydetyn vastauksen muutoksenhakemukseen.\n      KKO:n isyyslain 30 §:n 1 momentin sekä eräistä veri- ja muita periytyviä ominaisuksia koskevista tutkimuksista annetun lain 1 §:n nojalla antamasta määräyksestä A:sta, C:stä ja B:stä suoritettiin HLA-tyypitys ja oikeusantropologinen tutkimus. A esitti tutkimustulosten johdosta huomautuksen ja B antoi häneltä A:n huomautuksen johdosta pyydetyn vastauksen.\n      KKO t. tutki jutun.\n      \n        Perustelut\n        C:n todennäköisin siittämispäivä on 27.8.1972. A on kertonut, että hän oli kesästä 1970 seurustellut ja ollut sukupuoliyhteydessä B:n kanssa. Seurustelu oli kuitenkin loppunut viimeistään syksyllä 1971 eikä hän ollut ollut sukupuoliyhteydessä B:n kanssa lapsen siittämisaikana. Elo- tai syyskuusta 1972 lähtien A oli ollut sukupuoliyhteydessä ainoastaan nykyisen vaimonsa kanssa.\n        A:sta, C:stä ja B:stä suoritetun laajemman veriryhmätutkimuksen, HLA-tyypityksen ja oikeusantropologisen tutkimuksen yhdistetty isyysindeksi 4637,6 ja siitä johdettu isyyden todistusvoima 99,98 % puhuvat kuitenkin voimakkaasti A:n isyyden puolesta. Tämä tosiasia sekä A:n ja B:n aikaisempi seurustelu ja sukupuolinen kanssakäyminen oikeuttavat pitämään todistettuna, että A vielä C:n siittämisaikana on maannut B:n ja silloin siittänyt C:n.\n      \n      \n        Lainkohdat\n        Isyyslaki 3 § 2 momentti ja lapsen elatuksesta annettu laki 9 § ja 10 § 1 momentti.\n      \n      \n        Tuomiolauselma\n        KKO vahvistaa, että A on C:n isä ja velvoittaa A:n suorittamaan C:lle elatusavuksi 290 markkaa kuukaudessa kanteen vireillepanosta 24.5.1981 lukien, jo erääntyneet erät heti ja muut erät kuukausittain etukäteen, kunnes C täyttää 18 vuotta. Valtion varoista maksetut kustannukset KKO:n määräyksestä suoritetuista veri- ja muita periytyviä ominaisuuksia koskevista tutkimuksista samoin kuin laajemman veriryhmätutkimuksen kustannukset jäävät valtion vahingoksi.\n        \n          Ratkaisuun osallistuneet: presidentti Olsson sekä oikeusneuvokset Saarni-Rytkölä, Nikkarinen, Aro ja Roos\n        \n      \n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1984-05-09"
  ],
  "judgmentNumber": [
    "II81"
  ],
  "date": [
    "1984-02-08"
  ],
  "subject": [
    "http://data.finlex.fi/common/Rikosasia"
  ],
  "creator": [
    "http://data.finlex.fi/common/KKO"
  ],
  "isVersionOf": [
    "ECLI:FI:KKO:1984:II81"
  ],
  "year": [
    "1984"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "date": {
      "@id": "dcterms:date",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    }
  }
}