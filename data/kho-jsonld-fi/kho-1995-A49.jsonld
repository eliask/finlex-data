{
  "@id": "sfecli:kho/1995/A49",
  "languageVersion": [
    {
      "@id": "sfecli:kho/1995/A49/fin",
      "title_fi": [
        "30.11.1995/4993 KHO:1995-A-49"
      ],
      "abstract_fi": [
        "\n    Kilpailuneuvosto oli päätöksessään arvioinut Neste Oy:n markkinakäyttäytymistä moottoripolttonesteiden Suomen tukkumarkkinoilla kilpailunrajoituksista annetun lain (KilpRajL) perusteella. Päätöksestä valittivat KHO:lle yhtiö, sen tukkuasiakas SEO ja kilpailuvirasto. Niiden KHO:ssa esittämät vaatimukset tutkittiin kaikilta osin.\n    Neste Oy:n Euroopan unionin komission käsiteltävänä olevalla hakemuksella, jolla oli pyydetty todistusta siitä, ettei ollut aihetta ryhtyä toimenpiteisiin yhtiötä kohtaan Euroopan yhteisön perustamissopimuksen 85 artiklan 1 kohdan tai 86 artiklan nojalla (negative clearance), ei ollut sellaista vaikutusta asiaan, että KHO ei olisi ollut toimivaltainen ratkaisemaan täällä esitettyjä vaatimuksia siltäkin osin kuin Neste Oy oli perustanut ne Euroopan yhteisön perustamissopimuksen 86 artiklaan ja sen soveltamiskäytäntöön.\n    Kun otettiin huomioon Neste Oy:n markkinaosuus Suomen polttonesteiden tukkumyynnissä, yhtiön mahdollisuudet vaikuttaa markkinakäyttäytymisellään moottoripolttonesteiden tuontiin Suomeen ja tätä tuontia harjoittavien yritysten toimintaedellytyksiin sekä muutkin asiassa ilmenneet polttonesteiden vientiä Suomesta muihin Euroopan unionin jäsenvaltioihin ja tuontia niistä Suomeen koskevat näkökohdat, Neste Oy:n toiminta ja käyttäytyminen näillä markkinoilla oli omiaan vaikuttamaan Euroopan unionin jäsenvaltioiden väliseen kauppaan siten kuin Euroopan yhteisön perustamissopimuksen 86 artiklassa tämän sopimusmääräyksen soveltuvuudelta edellytettiin.\n    Kansallisen tuomioistuimen tehtävänä on Euroopan yhteisöjen tuomioistuimen soveltamiskäytännön mukaan ratkaista yksityisten Euroopan yhteisön kilpailusääntöihin perustamat vaatimukset rinnakkain kansallisen kilpailulainsäädännön soveltamisen kanssa. Kansallisen lainsäädännön pohjalta omaksutut ratkaisut eivät kuitenkaan saa haitata Euroopan yhteisön kilpailusääntöjen tehokasta ja yhdenmukaista noudattamista jäsenvaltioissa. Jos yrityksen markkinakäyttäytymiselle kansallisen kilpailulainsäädännön nojalla asetettavat vaatimukset ovat tiukempia kuin Euroopan yhteisön säännöstön mukaiset vaatimukset, tämä ei ole esteenä kansallisen lainsäädännön vaatimusten noudattamiselle. Jos taas Euroopan yhteisön perustamissopimuksen 85 ja 86 artiklat sekä niihin perustunut Euroopan yhteisöjen tuomioistuimen soveltamiskäytäntö edellyttävät kansallista kilpailulainsäädäntöä ankarampaa suhtautumista yrityksen toimintaan, kansallisten tuomioistuimien on sovellettava Euroopan yhteisön kilpailusääntöjä tehokkaasti ja yhdenmukaisesti ilman, että kansallisen lainsäädännön tätä lievemmillä vaatimuksilla olisi merkitystä asiassa. Tämän vuoksi Neste Oy:n toimintaa markkinoilla oli nyt arvioitava sekä Suomen kilpailulainsäädännön että Euroopan yhteisön säännöstön määräävälle markkina-asemalle ja tällaisessa asemassa olevan yrityksen markkinakäyttäytymiselle asettamien vaatimusten kannalta.\n    Neste Oy:n määräävän markkina-aseman olemassaoloa harkittaessa kilpailuoikeudellisesti merkityksellisiksi hyödykemarkkinoiksi katsottiin kilpailuneuvoston tavoin Suomen moottoripolttonesteiden tukkumarkkinat, joilla Neste Oy oli määräävässä markkina-asemassa ja jotka lisäksi laajuudeltaan sekä merkitykseltään muodostivat Suomen polttoainetuonnin ja -viennin kannalta sellaisen merkittävän osan yhteismarkkinoista, jota tarkoitettiin Euroopan yhteisön perustamissopimuksen 86 artiklassa sekä siihen perustuneessa Euroopan yhteisöjen tuomioistuimen soveltamiskäytännössä. Eroilla SEO:n ja Neste Oy:n muiden tukkuasiakkaiden toimintatavoissa ei ollut sellaista merkitystä, että yhtiön asemaa ja markkinakäyttäytymistä olisi määräävän markkina-aseman toteutumisedellytysten suhteen ollut arvioitava näiltä osin eri perustein.\n    Määräävässä markkina-asemassa olevan yrityksen hinnoitteluperusteet tai muukaan markkinakäyttäytyminen eivät saaneet olla joitakin asiakkaita syrjiviä eivätkä muutoinkaan sellaisia, että seurauksena oli yrityksen joidenkin asiakkaiden joutuminen kilpailullisesti muita heikompaan asemaan ilman tähän oikeuttavaa kilpailuoikeuden kannalta hyväksyttävää syytä. Hinnaneriytysperusteiden kustannusvastaavuus muodosti lähtökohdan tällaisen yrityksen toimenpiteiden hyväksyttävyyden arvioinnille. Määräävässä markkina-asemassakin oleville yrityksille oli joissakin tilanteissa aiheellista sallia niiden hinnoittelun asiakaskohtainen eriyttäminen muillakin kuin kustannusvastaavuuden vaatimukset todistettavasti täyttävillä perusteilla, kunhan nämä muut syyt olivat objektiivisesti perusteltavissa, syrjimättömiä ja muutoinkin kilpailuoikeudellisesti hyväksyttäviä.\n    Moottoripolttonesteiden ostomääriin perustuvien määräalennusten osalta ei muutettu kilpailuneuvoston päätöstä, jonka mukaan tällaiset kohtuulliset ja myyjälle ostovolyymin suuremmasta koosta aiheutuvia kustannussäästöjä vastaavat alennukset olivat Neste Oy:lle sallittuja. Yhtiön funktionaaliseksi ja integraatioalennukseksi kutsumien hinnaneriytysperusteidenkaan käyttö ei ollut yleisesti kiellettyä. Kun Neste Oy ei kuitenkaan ollut esittänyt asiassa riittävää selvitystä näille toimenpiteille asetettavien vaatimusten täyttymisestä, yhtiön vaatimukset hintojen eriyttämisen sallimisesta näillä perusteilla hylättiin.\n    Suomessa polttonesteiden tukkukauppaa harjoittavien yritysten erilaisista toimintastrategioista joillekin niistä aiheutuvilla kustannusten lisäyksillä ei ollut itsenäistä kilpailuoikeudellista merkitystä harkittaessa Neste Oy:n hinnoittelukäytännön hyväksyttävyyttä varsinkaan, kun otettiin huomioon Neste Oy:n mahdollisuudet hintojensa eriyttämiseen omien kustannustensa tai kustannussäästöjensä perusteella kustannusvastaavuuden vaatimusta noudattaen. Sen sijaan tämä eroavuus mahdollisti yrityksille toisistaan poikkeavan markkinakäyttäytymisen Neste Oy:tä kohtaan polttonesteiden toimittajana ja siten voi asettaa ne myös kilpailuoikeudellisesti erilaiseen asemaan. Oikeutta tukkuasiakaskohteluun ei voitu liittää vaatimukseen tuontivalmiuden hankkimisesta siten, että tuontivalmiuden puuttumisesta muodostuisi alalletulon este. Tuontivalmiuden Neste Oy:n tukkuostajille antama kilpailuetu ei Neste Oy:n markkinakäyttäytymistä arvioitaessa kuitenkaan ollut vailla kilpailuoikeudellista merkitystä.\n    Näissä oloissa Neste Oy:lläkin saattoi sinänsä olla objektiivisesti perusteltavissa olevia ja kilpailuoikeudellisesti hyväksyttäviä syitä toimintatavoiltaan ja markkina-asemaltaan erilaisten tukkumyyntiyritysten toisistaan eroavaan kohteluun sekä niiltä asiakkaina perimiensä hintojen eriyttämiseen sanottuihin, tuontivalmiuden saavuttamiseen ja ylläpitoon liittyviin näkökohtiin perustuen siten, että huomioon otettaisiin tuontivarastojen sekä muun tuontivalmiuden ylläpitokustannukset, ei kuitenkaan jo kuoletettuja pääomakustannuksia. Kuitenkaan Neste Oy ei ollut esittänyt sellaista selvitystä, joka olisi osoittanut yhtiön tosiasiallisesti käyttäneen näitä olosuhteita perusteena sen tukkuasiakkaiden toisistaan poikkeavalle kohtelulle tai näiden kustannusten myöskään todellisuudessa olleen eri asiakkailta perittyjen tukkuhintojen eriyttämisen aiheena.\n    Edellä esitetyistä syistä Neste Oy oli käyttänyt väärin määräävää markkina-asemaansa eriyttäessään polttonesteistä eri tukkuasiakkailtaan perimiään hintoja funktionaalisena tai integraatioalennuksena. Määräävän markkina-aseman väärinkäytöstä oli kysymys myös siltä osin kuin tuontivalmiuden saavuttamiseen sekä ylläpitoon liittyvä yhtiön tukkuasiakkaiden toisistaan poikkeava kohtelu ei ollut määräytymisperusteiltaan vastannut sille asetettavia vaatimuksia. Yhtiön tällaiset toimenpiteet olivat näin ollen olleet kiellettyjä suoraan KilpRajL 7 §:n ja Euroopan yhteisön perustamissopimuksen 86 artiklan nojalla ilman kilpailuneuvoston KilpRajL 8 §:n 4 mom:n perusteella antamaa tätä tarkoittavaa määräystä.\n    Kun otettiin huomioon polttonesteiden Suomen tukkumyyntimarkkinoiden laajuus ja Neste Oy:n markkinaosuus niillä, yhtiön määräävän markkina-aseman väärinkäyttöä merkinneet toimenpiteet eivät olleet olleet taloudellisilta vaikutuksiltaan vähäisiä eivätkä alueellisesti tai ajallisesti rajoittuneita. Neste Oy:n markkinakäyttäytymisen luonne ja vaikutukset sekä hinnaneriytystoimenpiteiden jatkaminen osoittivat, ettei seuraamusmaksun määrääminen yhtiölle ollut kilpailun turvaamisen kannalta muutoinkaan perusteetonta. Kun edellytyksiä KilpRajL 8 §:n 1 mom:n pääsäännöstä poikkeamiseen ei näin ollen ollut ollut kilpailuneuvoston päätöstä tehtäessä, kilpailuneuvoston olisi tullut määrätä Neste Oy:lle seuraamusmaksu. Kilpailuneuvoston päätös kumottiin tältä osin. Kun otettiin huomioon myöhempien tapahtumien, erityisesti Neste Oy:n myöhemmän markkinakäyttäytymisen, mahdollinen merkitys ja KilpRajL 8 §:n 3 momentin toimivaltasäännös, asia palautettiin kilpailuneuvostolle uudelleen käsiteltäväksi seuraamusmaksun määräämistä Neste Oy:lle koskevalta osin.\n    Ks. myös D:3833/1/94 ja D:3854/1/94\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KHO:1995:A49"
  ],
  "description": [
    "http://data.finlex.fi/voc/kho/fin/5a12fdfc",
    "http://data.finlex.fi/voc/kho/fin/69b4276c",
    "http://data.finlex.fi/voc/kho/fin/a43db087",
    "http://data.finlex.fi/voc/kho/fin/2581df5e",
    "http://data.finlex.fi/voc/kho/fin/c53bf600",
    "http://data.finlex.fi/voc/kho/fin/fdf99185",
    "http://data.finlex.fi/voc/kho/fin/9399e8d3",
    "http://data.finlex.fi/voc/kho/fin/7e65cb6c",
    "http://data.finlex.fi/voc/kho/fin/d90aa9d3"
  ],
  "judgmentNumber": [
    "A49"
  ],
  "issued": [
    "1995-11-30"
  ],
  "creator": [
    "http://data.finlex.fi/common/KHO"
  ],
  "year": [
    "1995"
  ],
  "subject": [
    "http://data.finlex.fi/common/Hallinto-oikeus"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}