{
  "@id": "sfecli:kho/2001/T2754",
  "languageVersion": [
    {
      "@id": "sfecli:kho/2001/T2754/fin",
      "title_fi": [
        "07.11.2001/2754"
      ],
      "abstract_fi": [
        "\n    Vantaan kaupungissa oli 1.5.1998 lukien siirrytty menettelyyn, jonka mukaan myös  pitkäaikaistyöttömien osalta työttömyysturvaetuudet otettiin huomioon  toimeentulotukilaskelmassa maksupäivien mukaisesti. X:n syyskuun 1999  toimeentulotuki oli hylätty toimeentulotukilaskelman ylijäämän vuoksi.  Laskelmassa oli X:n syyskuun tuloina otettu huomioon 17.8.1999 ja 14.9.1999 maksetut 20 päivän  työmarkkinatukierät.\n    X valituksessaan hallinto-oikeudelle totesi, että hän oli saanut kaksi työmarkkinatukierää 2.3. ja  30.3.1999. Näiden erien olisi tullut vaikuttaa hänen toimentulotukeensa maalis- tai  huhtikuussa 1999. Tuloja ei voitu katsoa jääneen käytettäväksi enää mielivaltaisesti valitulle  syyskuulle.\n    Hallinto-oikeus hylkäsi X:n valituksen. Päätöksen perusteluissa todettiin, että koska työmarkkinatuen maksueriä on  vuodessa 13 ja kaikki erät on otettava huomioon, tulee jonakin toimeentulotuen  määräytymisajankohtana huomioitavaksi kaksi maksuerää. Tähän nähden oli  ajanjaksolle 1.-30.9.1999 voitu lukea tuloksi kaksi työmarkkinatuen erää,  vaikkei tälle ajanjaksolle ollut tosiasiallisesti sattunut kahta maksukertaa.\n    Korkein hallinto-oikeus kumosi hallinto-oikeuden ja sosiaali- ja terveyslautakunnan  jaoston päätökset ja palautti asian jaostolle uudelleen käsiteltäväksi  X:n syyskuun 1999 toimeentulotuen määräämistä varten siten, ettei kahta  kokonaista työmarkkinatukierää otettu tulona huomioon syyskuun 1999 toimeentulotukilaskelmassa.  Perusteluina korkein hallinto-oikeus totesi seuraavaa:\n    Toimeentulotuki määrätään pääsääntöisesti kuukaudelta, kun taas työttömyysturvaetuudet  maksetaan yleensä neljän viikon erissä 20 päivältä. Vuoden  työttömänä olleelle henkilölle maksetaan sinä aikana 13 työttömyysturvan erää.  Vuoden aikana työttömyysturvaetuuksia maksetaan keskimäärin  21,5 päivältä kalenterikuukautta kohti. Vuoden aikana on yksi sellainen kalenterikuukausi,  jolloin pitkäaikaistyöttömälle maksetaan kaksi  20 päivän työttömyysturvaetuutta. Kun toimeentulotuki määrätään pääsääntöisesti  kuukaudelta ja työmarkkinatukien maksueriä on vuodessa 13, tulee pitkäaikaisesti toimeentulotukea ja  työttömyysturvaa saaneen henkilön osalta jonakin kuukautena huomioon otettavaksi  kaksi maksuerää, jos työttömyysturvaetuus otetaan  huomioon sen maksamiskuukauden tulona.\n    Sosiaali- ja terveyslautakunnan jaosto oli ottanut X:n työmarkkinatuet huomioon  jaksottamatta niitä 21,5 päivän eriin. X oli saanut maaliskuussa 1999 kaksi työmarkkinatukierää, joista maaliskuun  toimeentulotukilaskelmassa oli otettu huomioon vain ensinnä maksettu. Kaksi työmarkkinatukierää  oli otettu huomioon syyskuun 1999 toimeentulotukilaskelmassa, vaikka tuona kuukautena X oli saanut vain yhden  työmarkkinatukierän.\n    Korkein hallinto-oikeus katsoi, samoin kuin hallinto-oikeus, että työmarkkinatukierien niiden osien  kertymä, jota ei ollut sisällytetty aikaisempiin toimeentulotukilaskelmiin, oli  sinänsä voitu tasata ottamalla se huomioon yhden kuukauden toimeentulotukilaskelmassa  ja että tuo kuukausi voi olla muukin kuin maaliskuu 1999, jolloin X oli tosiasiallisesti  saanut kaksi työmarkkinatukierää.\n    Toimeentulotuen viimesijaisuus huomioon otettuna toimeentulotuen saajan on  kuitenkin voitava riittävän ajoissa etukäteen varautua siihen tilanteeseen, jolloin  kaksi maksuerää otetaan hänen osaltaan huomioon.\n    Vantaan kaupunki oli jakanut 22.4.1999 päivätyn asiakastiedotteen, jossa oli  todettu muun ohella, että kahden työmarkkinatuen huomioiminen tuloiksi aiheuttaa useimmille  asiakkaille tilanteen, jolloin hän ei ole oikeutettu toimeentulotukeen, ja että  toimeentulotuen saajan tulee varautua tällaiseen tilanteeseen, jotta  13. maksuerän huomioiminen tulona ei tulisi yllätyksenä. Kuitenkin vasta  viranhaltijan 29.7.1999 tekemässä toimeentulotukipäätöksessä oli X:n osalta  todettu, että seuraavaan syyskuun 1999 laskelmaan tulee mahdollisesti sisältymään  kaksi työmarkkinatukierää. Korkein hallinto-oikeus katsoi, ettei X:lle ollut varattu riittävästi  aikaa varautua kalenterivuoden 13. työmarkkinatukierän huomioon ottamiseen ja että  menettely oli X:n osalta ollut tämän vuoksi kohtuutonta.\n    Laki toimeentulotuesta 11 ja 15 §\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KHO:2001:T2754"
  ],
  "description": [
    "http://data.finlex.fi/voc/kho/fin/43e1c47a",
    "http://data.finlex.fi/voc/kho/fin/fd2dd756",
    "http://data.finlex.fi/voc/kho/fin/8164bd1c",
    "http://data.finlex.fi/voc/kho/fin/0220af59",
    "http://data.finlex.fi/voc/kho/fin/d37bf064"
  ],
  "judgmentNumber": [
    "T2754"
  ],
  "issued": [
    "2001-11-07"
  ],
  "creator": [
    "http://data.finlex.fi/common/KHO"
  ],
  "year": [
    "2001"
  ],
  "subject": [
    "http://data.finlex.fi/common/Hallinto-oikeus"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}