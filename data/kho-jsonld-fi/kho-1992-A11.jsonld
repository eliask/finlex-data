{
  "@id": "sfecli:kho/1992/A11",
  "languageVersion": [
    {
      "@id": "sfecli:kho/1992/A11/fin",
      "title_fi": [
        "6.3.1992/801 KHO:1992-A-11"
      ],
      "abstract_fi": [
        "\n    Yhtiö, jonka toimialana oli asiakkaiden toimeksiannosta etsiä ja valita sopivia ehdokkaita toimihenkilöiksi, oli pyytänyt tietosuojalautakunnalta lupaa toimintansa aikana muodostuneiden henkilörekistereiden arkistoimiseen. Henkilötietoja luovutettiin säännönmukaisesti henkilövalintojen toimeksiantajille. Tietoja ei käytetty kortistona niin, että toimeksiantajalle kerättäisiin tietoja sopivista toimihenkilöistä, vaan niin, että tointa jo hakenutta koskevat tiedot etsittiin uudelleen, jos hakija tähän suostui. Työministeriö oli tietosuojalautakunnalle toimittamassaan lausunnossa pitänyt yhtiön poikkeuslupahakemuksessa kuvattua toimintaa työnvälityksenä, koska yhtiön keräämästä rekisteristä toimitettiin työnantajille tietoja työtä hakevista henkilöistä. Toiminta oli ministeriön mukaan lainvastaista, koska työnvälityslain 1 §:n mukaan työnvälitystoiminnan harjoittaminen kuului valtiolle. Tietosuojalautakunnan päätös: Lupa voidaan myöntää vain sellaiseen rekisterinpitoon, joka muutoin on lainmukaista. Työministeriön esittämän mukaan rekisterinpito on työnvälityslain vastaista. Tämän vuoksi tietosuojalautakunta ottaen myös huomioon henkilörekisterilain 1 ja 37 §:n sekä työnvälityslain 1 ja 2 §:n säännökset jättää asian tässä vaiheessa tutkimatta. KHO: Työministeriön tietosuojalautakunnalle antamalla lausunnolla tai sen liitteenä olevalla yhtiölle lähetetyllä kirjeellä ei ole sitovasti ratkaistu kysymystä siitä, onko yhtiön harjoittama toiminta lainvastaista työnvälitystä. Siten lautakunta ei ole voinut perustaa päätöstään työministeriön kannanottoon, vaan sen on tullut itsenäisesti ratkaista tämä ennakkokysymys. Sen vuoksi korkein hallinto-oikeus kumoaa ja poistaa lautakunnan päätöksen siltä osin kuin yhtiön hakemus on jätetty tutkimatta sen perusteella, mitä työministeriö on asiassa esittänyt. KHO on viivytyksen välttämiseksi ottanut poikkeuslupaa koskevan hakemuksen ennakkokysymyksineen välittömästi tutkittavakseen. Työnvälityslaissa ei ole työnvälitystoiminnan määritelmää. Lain 2 §:n 4 momentissa on kuitenkin säädetty, ettei laki koske työpaikan hankkimista yksityiselle työntekijälle eikä työntekijäin toimittamista työnantajalle, jos se tapahtuu ainoastaan tilapäisesti ja ottamatta siitä missään muodossa palkkiota. Kun työnvälityslakiin lisättiin 26.7.1985 annetulla lailla (652/85) säännökset työvoiman vuokrauksesta, katsottiin hallituksen lakiesityksen perusteluissa, ettei henkilövalintoihin erikoistuneiden toimistojen toiminta tietyt edellytykset täyttävien henkilöiden etsimiseksi ja alustavan tai lopullisen valinnan tekemiseksi kulloinkin avoimeen työpaikkaan ole laitonta työnvälitystä, jos lehti-ilmoituksessa etsintävaiheessa ilmoitetaan toimeksiantaja tai hakemukset toimitetaan avaamattomina toimeksiantajalle (HE 125/1984 s. 6). Yhtiö ilmoittaa, ettei se käytä hakemuksessa tarkoitettua rekisteriä työntekijöiden etsimiseen toimeksiantajalle, vaan vain haettavaksi ilmoitettua tointa jo hakeneita henkilöitä koskevien tietojen etsimiseen ja muihin tarkoituksiin, jotka eivät liity haettavan työpaikan täyttämiseen. Korkein hallinto-oikeus katsoo, ettei näin käytetty työtä yhtiön välityksellä hakeneiden henkilöiden rekisteri tee yhtiön harjoittamaa henkilövalintatoimintaa laittomaksi työnvälitykseksi. Koska tietosuojalautakunnan päätös perustuu toiseen käsitykseen tästä asian ratkaisuun vaikuttavasta seikasta, asia palautetaan lautakunnalle uudelleen käsiteltäväksi.\n    Äänestys 6-1.\n    A Kansainvälisen työjärjestön yleisen konferenssin vuonna 1949 hyväksymän muutetun, maksullisia työnvälitystoimistoja koskevan sopimuksen voimaansaattamisesta 14.12.1951/626, SopS:31 Kansainvälisen työjärjestön (ILO) sopimus (N:o 96), joka koskee maksullisia työnvälitystoimistoja Työvoiman vuokrausta selvittäneen komitean mietintö (Komiteanmietintö_1980:17) s. 1-9 Tore Sigeman - Arnmunder Backman - Stein Evju - Ole Hasselbalch - Antti Suviranta; Arbeidsretten i Norden - Pohjoismaiden työoikeus NU 1990:42, Stockholm 1990 s. 167-168 Sipilä, Suomen työoikeuden pääasiat s. 171-172 Palola, Työvoiman vuokrauksesta, DL 1986 s. 399-411 Kairinen, Työtuomioistuin ja työneuvosto 40 vuotta, s. 127-139 Pirkko K. Koskinen, Työntekijän työpanoksen osoittamisesta toisen käytettäväksi, Juridica Lapponica 1 s. 185-196\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1992-03-06"
  ],
  "judgmentNumber": [
    "A11"
  ],
  "subject": [
    "http://data.finlex.fi/common/Hallinto-oikeus"
  ],
  "creator": [
    "http://data.finlex.fi/common/KHO"
  ],
  "isVersionOf": [
    "ECLI:FI:KHO:1992:A11"
  ],
  "year": [
    "1992"
  ],
  "description": [
    "http://data.finlex.fi/voc/kho/fin/d9a39336",
    "http://data.finlex.fi/voc/kho/fin/2a66434c",
    "http://data.finlex.fi/voc/kho/fin/b1c7884b",
    "http://data.finlex.fi/voc/kho/fin/ec1d9011",
    "http://data.finlex.fi/voc/kho/fin/1286f3cd",
    "http://data.finlex.fi/voc/kho/fin/77d362de"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:undefined",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}