{
  "@id": "sfecli:kho/2003/100",
  "languageVersion": [
    {
      "@id": "sfecli:kho/2003/100/fin",
      "title_fi": [
        "31.12.2003/3396 KHO:2003:100"
      ],
      "abstract_fi": [
        "\n    Vaikeavammainen ei voinut itse valita kuljetuspalvelun suorittavaa kuljettajaa vaan kuljetuspalvelut tuli tilata taksien tilauskeskuksen kautta.\n    Laki vammaisuuden perusteella järjestettävistä palveluista ja tukitoimista 8 § 2 mom.Asetus vammaisuuden perusteella järjestettävistä palveluista ja tukitoimista 4 § 3 mom.Laki sosiaali- ja terveydenhuollon suunnittelusta ja valtionosuudesta 4 §\n  "
      ],
      "hasFormat": {
        "@id": "sfecli:kho/2003/100/fin/txt",
        "content_fi": [
          "\n    \n      Asian aikaisempi käsittely\n      X:n kaupungin sosiaali- ja terveyslautakunnan alainen viranhaltija on 30.11.2001 myöntänyt A:lle vaikeavammaisten kuljetuspalveluja 18 yhdensuuntaista matkaa kuukaudessa ajalle 1.1.-31.3.2002.\n      Viranhaltija on 27.3.2002 myöntänyt A:lle vaikeavammaisten kuljetuspalveluja 18 yhdensuuntaista matkaa kuukaudessa ajalle 1.4.-31.12.2002.\n      X:n sosiaali- ja terveysvirasto on 9.4.2002 pitänyt kuljetuspalvelupalaverin, jossa on päätetty, että taksi on aina tilattava taksidatan (taksien tilauskeskus) kautta laskutussyistä.\n      X:n sosiaali- ja terveyslautakunnan sosiaalijaosto on 12.6.2002 hylännyt A:n oikaisuvaatimuksen ja todennut, että alkuvuoden määräaikainen kuljetuspalvelupäätös on ollut perusteltu, koska A on aiemmin ylittänyt kuukausittaisen matkamäärän. Matkojen tilaaminen tilauskeskuksen kautta koskee kaikkia vammaispalveluasiakkaita, eikä ole A:lle kohtuutonta.\n      A on valittanut jaoston päätöksestä hallinto-oikeudelle ja vaatinut, että jaoston päätös kumotaan siltä osin kuin A:n entistä taksin tilauskäytäntöä on muutettu. A on jo usean vuoden ajan tilannut taksin käyttäen viittä X:n taksin kuljettajaa, jotka ovat pystyneet hyvin hoitamaan A:n kuljettamisen eri paikkoihin. Taksidatan toiminnassa on mukana yli 40 kuljettajaa, joiden joukossa on useita kuljettajia, jotka eivät kykene auttamaan A:ta kuin kassin kannossa. A on isokokoinen mies (yli 100 kg). Hänellä on liikkumisvaikeuksia ja hän on sokea. Edellä mainitut seikat käyvät selville myös lääkärintodistuksesta, jossa on todettu, että A tarvitsee kodin ulkopuolella saattajana vahvan henkilön.\n      Hallinto-oikeuden ratkaisu\n      Hallinto-oikeus on hylännyt A:n valituksen.\n      Päätöksen perusteluina on lausuttu:\n      Vammaisuuden perusteella järjestettävistä palveluista ja tukitoimista annetun lain (vammaispalvelulaki) mukaan kunnan on järjestettävä vaikeavammaiselle kohtuulliset kuljetuspalvelut niihin liittyvine saattajapalveluineen, jos henkilö vammansa tai sairautensa johdosta välttämättä tarvitsee palvelua suoriutuakseen tavanomaisista elämän toiminnoista.\n      Vammaisuuden perusteella järjestettävistä palveluista ja tukitoimista annetun asetuksen (vammaispalveluasetus) mukaan kunta voi järjestää kuljetukset sosiaali- ja terveydenhuollon suunnittelusta ja valtionosuudesta annetun lain 4 §:ssä tarkoitetulla tavalla taikka korvata taksilla, invataksilla tai vastaavalla ajoneuvolla tapahtuvasta kuljetuksesta aiheutuvat kohtuulliset kustannukset. Kunta voi järjestää edellä mainitun lainkohdan mukaan sosiaali- ja terveydenhuollon alaan kuuluvat tehtävät hoitamalla tehtävät itse, sopimuksin yhdessä muun kunnan tai muiden kuntien kanssa, olemalla jäsenenä toimintaa hoitavassa kuntainliitossa tai hankkimalla palveluja valtiolta, toiselta kunnalta, kuntainliitolta tai muulta julkiselta tai yksityiseltä palvelujen tuottajalta.\n      Esitetystä lääkärintodistuksesta käy ilmi, että A on sokea, hän liikkuu vaikeasti ja hänellä on kaatumistaipumusta. A tarvitsee apua taksiin pääsemiseksi ja sieltä poistumisessa.\n      Jaosto on todennut, että kaikkien vammaispalveluasiakkaiden tilaukset  keskitetään taksidataan. Taksidatan kautta pystytään ottamaan huomioon jossain määrin erityisvaatimuksia taksin kuljettajien ominaisuuksien suhteen. Mikäli tilatun taksin kuljettaja ei pysty kuljettamaan turvallisesti taksin tilaajaa hänen vammansa vuoksi, voidaan paikalle tilata toinen taksi.\n      Jaostolla on oikeus päättää kuljetuspalvelujen järjestämistavasta. Kuljetuspalvelun saajalla ei ole ehdotonta oikeutta vaatia kuljetuspalvelun järjestämistä haluamallaan tavalla. Kuljetuspalvelun saaja ei siten voi itse valita kuljetukset suorittavaa kuljettajaa. Mikäli henkilö ei voi vammansa tai sairautensa vuoksi tai muusta perustellusta syystä käyttää kunnan päättämällä tavalla järjestettyä kuljetuspalvelua, on kunnan järjestettävä vammaispalvelulain mukaiset kuljetuspalvelut asianomaisen henkilön yksilöllisten tarpeiden edellyttämällä tavalla.\n      Asiassa ei ole osoitettu, että lautakunnan valitsema kuljetuksien järjestämistapa taksidatan välityksellä estäisi A:ta käyttämästä hänelle myönnettyjä kuljetuspalveluja. Jaoston päätöstä ei ole syytä muuttaa.\n      Sovelletut oikeusohjeet:Laki vammaisuuden perusteella järjestettävistä palveluista ja tukitoimista 8 § 2 mom.Asetus vammaisuuden perusteella järjestettävistä palveluista ja tukitoimista 4 § 3 mom.Laki sosiaali- ja terveydenhuollon suunnittelusta ja valtionosuudesta 4 §\n      Käsittely korkeimmassa hallinto-oikeudessa\n      \n        Vaatimukset korkeimmassa hallinto-oikeudessa:\n      \n      A on valituksessaan vaatinut, että hallinto-oikeuden ja sosiaalijaoston päätökset kumotaan siltä osin kuin hänen entistä taksin tilauskäytäntöään on muutettu. Taksin tilaamisen keskittämistä taksidataan on perusteltu laskutukseen liittyvillä syillä. Näitä syitä ei ole yksilöity. X:n sosiaali- ja terveysviraston toimivaltaan kuuluu sosiaali- ja terveyspalvelujen tuottaminen kuntalaisille. Tätä tarkoitusta varten sosiaali- ja terveysvirastolle on annettu toimivalta tehdä päätöksiä. X:n sosiaali- ja terveysviraston toimivaltaan ei kuulu yksityisen osakeyhtiön, tässä tapauksessa Lounais-Suomen Taxidata Oy:n toiminnan tukeminen. Tällainen toiminnan tukeminen rikkoo tarkoitussidonnaisuuden periaatetta. Taxidata ei tuota kuljetuspalvelua, jonka kunta vammaisuuden perusteella järjestettävistä palveluista ja tukitoimista annetun lain perusteella on velvollinen järjestämään. Suhteellisuusperiaatetta on rikottu rajoittamalla A:n oikeutta valita itse kuljettajansa yksityisiltä markkinoilta ja siirtämällä tämä oikeus toiselle yksityiselle eli Lounais-Suomen Taxidata Oy:lle. Tällä järjestetyllä on myös rikottu yhdenvertaisuusperiaatetta. A on sairastanut sokeritautia 1980-luvulta alkaen ja hänen liikkumistaan haittaavat heikko näkö, huimaus ja verenkiertohäiriöt, minkä vuoksi on tärkeää, että hän saa valita tavan käyttää palveluja siten, että se on hänelle mahdollisimman mutkatonta ja jo omaksutun käytännön mukaista.\n      \n        Selvitykset korkeimmassa hallinto-oikeudessa:\n      \n      X:n sosiaalilautakunnan jaosto on antanut lausunnon.\n      A on antanut vastaselityksen.\n      Korkeimman hallinto-oikeuden ratkaisu\n      Korkein hallinto-oikeus on tutkinut asian. Kun otetaan huomioon asiassa esitetyt vaatimukset, saatu selvitys sekä Turun hallinto-oikeuden ratkaisu ja sen perustelut, hallinto-oikeuden päätöksen muuttamiseen ei ole syytä.\n      Asian ovat ratkaisseet hallintoneuvokset Ilmari Ojanen, Pirkko Ignatius, Marita Liljeström, Niilo Jääskinen ja Heikki Jukarainen. Asian esittelijä Marja-Terttu Savolainen.\n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "2003-12-31"
  ],
  "judgmentNumber": [
    "100"
  ],
  "subject": [
    "http://data.finlex.fi/common/Hallinto-oikeus"
  ],
  "creator": [
    "http://data.finlex.fi/common/KHO"
  ],
  "isVersionOf": [
    "ECLI:FI:KHO:2003:100"
  ],
  "year": [
    "2003"
  ],
  "description": [
    "http://data.finlex.fi/voc/kho/fin/15f7f0cb",
    "http://data.finlex.fi/voc/kho/fin/42757473",
    "http://data.finlex.fi/voc/kho/fin/0fbebff3",
    "http://data.finlex.fi/voc/kho/fin/e7859682"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}