{
  "@id": "sfecli:kho/1996/T2256",
  "languageVersion": [
    {
      "@id": "sfecli:kho/1996/T2256/fin",
      "title_fi": [
        "3.7.1996/2256"
      ],
      "abstract_fi": [
        "\n    Vapo Oy on hankkeesta vastaavana pannut 29.11.1991 Itä-Suomen vesioikeudessa vireille vesilakiin perustuvan lupahakemuksen Ilomantsin kunnan itäosassa Koitajoen valuma-alueella sijaitsevien Koivusuon ja Ruosmesuon ottamiseksi turvetuotantoon johtamalla turvetuotantoalueiden kuivatusvedet Koitajoen vesistöön. Vesioikeus on 22.6.1992 määrännyt hakemuksen käsiteltäväksi katselmustoimituksessa. Koivusuon turvetuotantokelpoinen ala on 875 hehtaaria, josta 199 hehtaaria tuotantokunnossa. Lisäksi suunnitellaan käyttöönotettavaksi 664 hehtaarin sarkaojitettu, pintakäsittelemätön alue. Ruosmesuon turvetuotantokelpoinen ala on 764 hehtaaria, josta sarkaojitettua pintakäsittelemätöntä aluetta on 615 hehtaaria. Loppuosa Ruosmesuosta muodostuu kahdesta ojittamattomasta, luonnontilaisesta palstasta, joiden yhteispinta-ala on vajaa 150 hehtaaria.\n    Ympäristöministeriö on valituksenalaisella päätöksellään määrännyt hankkeen ympäristövaikutukset selvitettäviksi ympäristövaikutusten arviointimenettelyssä. Perustellessaan päätöstään ministeriö on katsonut jo ojitettujen soiden avaamisen turvetuotantoon olevan sellainen ympäristövaikutusten arviointimenettelystä annetun lain 4 §:n 2 momentissa tarkoitettu hanke tai jo toteutetun hankkeen muutos, jolla saattaa olla merkittäviä ja haitallisia ympäristövaikutuksia. Tässä harkinnassa ei ole merkitystä alueiden luonnontilaisuudella, koska yksittäistapauksessa arvioinnin tarvetta on harkittava myös jo toteutetun hankkeen olennaiseen muutokseen. Ympäristövaikutusten merkittävyyttä ja haitallisuutta perustellessaan ministeriö on muun ohella katsonut, että turvetuotannon aloittaminen Koivusuon ja Ruosmesuon alueilla aiheuttaa todennäköisesti laadultaan ja laajuudeltaan huomattavia haitallisia ympäristövaikutuksia alueeseen rajautuville, olemassa oleville ja suunnitelluille luonnonsuojelualueille sekä alueen monikäytölle. Ministeriö on edelleen lausunut, että ennen kuin Koivusuon ja Ruosmesuon turvetuotannon vaikutuksia voidaan tarkemmin arvioida, tarvitaan riittävän yksityiskohtaiset selvitykset tuotannon kokonaisvaikutuksista Koitajoen alueen suojelukokonaisuuteen, koska turvetuotanto voi aiheuttaa ympäristömuutoksia ja muita haittoja suunniteltua tuotantopinta-alaa laajemmalti.\n    Yhtiö on vaatinut ministeriön päätöksen kumoamista ja sen vahvistamista, ettei turvetuotantohankkeeseen ole tarpeen soveltaa ympäristövaikutusten arviointimenettelystä annettua lakia.\n    Yhtiö on lausunut, että kysymyksessä olevia alueita 1970-luvun lopulla turvetuotantoon vuokrattaessa on ympäristön luonnonsuojeluarvot jo otettu huomioon muun muassa erottamalla Koivusuon pohjoisosasta noin 480 hehtaarin suuruinen alue liitettäväksi Koivusuon suojelualueeseen. Asiassa ei myöskään ole kysymys sellaisesta lain 4 §:n 2 momentissa tarkoitetusta jo toteutetun hankkeen olennaisesta muutoksesta, joka on arviointimenettelyn soveltamisen edellytys, koska Koivusuota ja Ruosmesuota on niitä koskevien vesioikeuskäsittelyn ja ympäristövaikutusten arviointimenettelyn samanaikaisuudesta johtuen pidettävä yhtenä tuotantoaluekokonaisuutena eikä erillisenä osahankkeena. Myös se ministeriön käsitys, ettei alueen luonnontilaisuudella ole merkitystä harkittaessa arviointimenettelyn soveltamista lain 4 §:n 2 momentin nojalla, on virheellinen. Metsätaloudelliseen käyttöön ojitettuja soita ei voida pitää sellaisina luonnontilaisina alueina, joita ympäristövaikutusten arviointimenettelystä annetun asetuksen 5 §:n 17 kohdassa tarkoitetaan. Luonnontilaisuuden vaatimukset Ruosmesuon osalta täyttyvät ainoastaan kahden edellä mainitun ojittamattoman palstan osalta. Näiden palstojen osalta ei kuitenkaan ollut edellytyksiä soveltaa arviointimenettelyä, koska niidenkään ottamisesta turvetuotantoon ei, päin vastoin kuin ministeriö on katsonut, minkäänlaisella todennäköisyydellä aiheudu ympäristövaikutusten arviointimenettelystä annetun lain 2 §:ssä tarkoitettuja merkittäviä haitallisia ympäristövaikutuksia. Turvetuotannon vaikutukset ovat pääasiassa vesistövaikutuksia, jotka tulevat riittävästi selvitetyiksi jo hanketta koskevassa vireillä olevassa vesioikeudellisessa lupamenettelyssä.\n    Korkein hallinto-oikeus katsoi, että ministeriö on voinut määrätä ympäristövaikutusten arviointimenettelyn sovellettavaksi tässä yksittäistapauksessa, eikä sen päätös loukannut yhtiön oikeutta.\n    Perustellessaan yhtiön valituksen hylkäävää päätöstään korkein hallinto-oikeus lausui, ettei niitä 1970-luvun lopulla tehtyjä luovutussopimuksia, joilla silloinen valtion polttoainekeskus oli vuokrannut suoalueet turvetuotantoon, voida pitää ympäristövaikutusten arviointimenettelystä annetun lain 27 §:ssä tarkoitettuun lupaan rinnastettavina päätöksinä. Koivusuolla ja Ruosmesuolla suoritettuihin turvetuotantotoiminnan aloittamista valmisteleviin ja alueen luonnontilaa osaltaan jo muuttaneisiin toimenpiteisiin suhteutettuna sekä siihen nähden, että samalla vajaa 150 hehtaaria vielä luonnontilaisena säilynyttä Ruosmesuota otetaan turvetuotantoon, on turpeen noston ja siihen liittyvien oheistoimintojen aloittamista pidettävä ympäristövaikutusten arviointimenettelystä annetun lain 4 §:n 2 momentissa tarkoitettuna jo toteutetun hankkeen olennaisena muutoksena, johon voidaan sanotussa lainkohdassa säädetyin edellytyksin soveltaa ympäristövaikutusten arviointimenettelyä. Kun otetaan huomioon hankkeen laatu, laajuus, turvetuotannon yleisistä vesistövaikutuksista ennestään oleva tieto, hankkeen sijainti jo perustettuihin ja vielä suunnitteilla oleviin luonnonsuojelualueisiin nähden sekä muu turvetuotantoalueiden ympäristöä koskeva selvitys, hankkeesta todennäköisesti aiheutuu ympäristövaikutusten arviointimenettelystä annetun lain 4 §:n 2 momentissa tarkoitettuja, 1 momentissa tarkoitettujen hankkeiden ympäristövaikutuksiin rinnastettavia merkittäviä haitallisia ympäristövaikutuksia. Ne voivat ilmetä lain 2 §:n 1 a kohdassa tarkoitettuina viihtyvyysvaikutuksina, 2 §:n 1 b kohdassa tarkoitettuina vaikutuksina vesiin, kasvillisuuteen, eliöihin, eliöiden keskinäisiin vuorovaikutussuhteisiin ja luonnon monimuotoisuuteen sekä 2 §:n 1 c kohdassa tarkoitettuina maisemavaikutuksina.\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1996-07-03"
  ],
  "judgmentNumber": [
    "T2256"
  ],
  "subject": [
    "http://data.finlex.fi/common/Hallinto-oikeus"
  ],
  "creator": [
    "http://data.finlex.fi/common/KHO"
  ],
  "isVersionOf": [
    "ECLI:FI:KHO:1996:T2256"
  ],
  "year": [
    "1996"
  ],
  "description": [
    "http://data.finlex.fi/voc/kho/fin/b3c33052",
    "http://data.finlex.fi/voc/kho/fin/2bfbb944",
    "http://data.finlex.fi/voc/kho/fin/4b9cfc23"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:undefined",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}