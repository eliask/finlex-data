{
  "@id": "sfecli:kho/2000/43",
  "languageVersion": [
    {
      "@id": "sfecli:kho/2000/43/fin",
      "title_fi": [
        "14.06.2000/1510 KHO:2000:43"
      ],
      "abstract_fi": [
        "\n    Valtioneuvoston 20.8.1998 tekemällä Euroopan  yhteisön Natura 2000 -verkoston Suomen ehdotuksen  hyväksymistä koskevalla päätöksellä muun ohella  kohde FI0500001,  Kolovesi-Vaaluvirta-Pyttyselkä ,  oli sisällytetty siihen luetteloon, joka oli  päätetty lähettää Euroopan yhteisön komissiolle  Suomen ehdotuksena luontodirektiivin (92/43/ETY)  mukaisiksi yhteisön tärkeinä pitämiksi alueiksi  eli SCI (Sites of Community Importance)  -alueiksi.\n    Kohteen pinta-ala oli 8 731 hehtaaria ja se  käsitti vesialuetta, kokonaisia saaria sekä  mannerrantoja. Kohteen ottaminen  verkostoehdotukseen perustui ensisijaisesti  siihen, että kohde on luontodirektiivin  liitteessä II mainitun erityisesti suojeltavan  lajin saimaannorpan (Phoca hispida saimensis)  elinympäristö. Mainittu laji oli osoitettu  luontodirektiivin liitteessä II tähdellä (*)  ensisijaisesti suojeltavaksi lajiksi. Kohde oli  katsottu kokonaisuudessaan mainitun lajin  elinympäristöksi.\n    Kohteen eri osa-alueilla esiintyy myös eräitä  luontodirektiivin liitteessä I mainittuja  luontotyyppejä. Nämä luontotyypit olivat olleet  myös perusteena kohteen ottamiselle verkostoon  niiden kohteen osa-alueiden osalta, joilla ne  esiintyivät. Luontodirektiivin liitteen II  lajeista kohteessa esiintyy saimaannorpan ohella  saukko (Lutra lutra), joka niin ikään on  ollut perusteena kohteen ottamiseen  verkostoehdotukseen sikäli kuin alue edusti  saukon elinympäristöä. Valituksissa tarkoitetut  alueet oli sisällytetty verkostoehdotukseen vain  sillä perusteella, että ne kuuluivat  saimaannorpan elinympäristöön. Alueita ei ollut  otettu ehdotukseen sillä perusteella, että ne  edustivat jotakin edellä mainituista  luontotyypeistä tai että ne kuuluivat saukon  elinympäristöön.\n    Kolovesi oli Saimaan päävirtaamasta erillään  oleva erämainen latvavesi saarineen ja  mannerrantoineen. Aluetta luonnehtivat jyrkät  rannat ja luode-kaakko-suuntaiset pitkät kapeat  selät ja salmet. Vesi oli erittäin  niukkaravinteista ja sen laatu oli erinomainen.  Kolovesi oli Puruveden ohella Saimaan  kirkasvetisimpiä osia. Koloveden vesialueet  olivat luontodirektiivin luontotyyppiä karut  kirkasvetiset järvet.\n    Kolovesi oli tärkeä saimaannorpan esiintymisalue:  alueella oli arvioitu elävän noin 7 % koko  kannasta (noin 14 yksilöä). Saimaannorppatiheys  suhteessa vesipinta-alaan oli Saimaan alueen  suurin.\n    Kohde Kolovesi-Vaaluvirta-Pyttyselkä liittyi  Vaaluvirran ja Pyttyselän välisen vesiväylän  kautta Savonlinnan kaupungin ja Enonkosken,  Savonrannan sekä Kangaslammen kunnissa olevaan  kohteeseen FI0500031, Joutenvesi-Pyyvesi,  joka käsitti Joutenveden alueen.  Joutenveden-Pyyveden alue kuului Koloveden  ohella saimaannorpan tärkeimpiin pesimäalueisiin,  ja sillä eli noin kaksikymmentä saimaannorppaa  eli noin 10 % lajin kannasta. Joutenveden  alueelta oli puolestaan yhteys Haukiveden  pesimäalueeseen.\n    Koloveden ja Joutenveden välisen vesiväylän alue  oli osa saimaannorpan esiintymisaluetta,  vaikkakaan siellä ei ympäristöministeriön  lausunnon mukaan ollut havaittu pesintää. Sen  sijaan Koloveden samoin kuin alueeseen liittyvän  Heinävedenselän alueella oli tehty sekä poikas-  että makuupesähavaintoja.\n    Valittajaryhmän A maa- ja vesialueet sijaitsivat  Koloveden ja Joutenveden toisiinsa yhdistävän  Vaaluvirralta Pyttyselälle johtavan väylän  varrella. Tilat rajoittuivat kohteeseen kuuluvaan  vesialueeseen. Kohteeseen ei ollut sisällytetty  tiloihin kuuluvaa maa-aluetta.\n    Valittajaryhmän A osalta todettiin, että yhdellä  saimaannorpalla oli 1-3 pesää, ja lajille oli  tyypillistä vara- tai pakopesän rakentaminen.  Näiden makuupesien sijainti vaihteli  lisääntymisalueiden sisällä ja ne olivat osa  pesimäaluetta. Saimaannorppa oli  pesäpaikkauskollinen, joskin runsassaarisilla  alueilla, joihin Joutenvesi ja Kolovesi kuuluvat,  synnyttävät naaraat vaihtoivat jopa vuosittain  pesäpaikkaa lisääntymisalueen sisällä. Siirtymä  saattoi olla muutaman kilometrin luokkaa.  Makuupesäpaikkoja käyttivät urokset ja  ei-sukukypsät eläimet. Pesimäalueita yhdistävät  alueet olivat lajin elämän ja lisääntymisen  kannalta tarpeen, koska niillä suoritettava  kalastus vaaransi lajin säilymisen toisaalta  kalanpyydysten aiheuttamien kuolemantapausten  vuoksi ja toisaalta naarasta etsivien nuorten  urosnorppien pesimäalueiden välisen siirtymisen  estymisestä johtuvan sisäsiitoksen aiheuttaman  kannan heikentymisvaaran kautta.\n    Luontodirektiivin 3(1) artiklan mukaan Natura  2000 -verkostolla oli varmistettava  luontodirektiivin liitteessä II lueteltujen  lajien elinympäristöjen suotuisan suojelun tason  säilyttäminen tai tarvittaessa ennalleen  saattaminen niiden luontaisella  levinneisyysalueella.\n    Kun otettiin huomioon norpan eri pesintäalueita yhdistävän vesialueen kuuluminen  lajin esiintymisalueeseen ja etenkin sen tarpeellisuus uhanalaisen lajin säilymisen kannalta, oli valittajaryhmän A  tiloihin rajoittuva vesialue voitu sisällyttää verkostoehdotukseen luontodirektiivin liitteeseen II kuuluvan, ensisijaisesti suojeltavan lajin, saimaannorpan, elinympäristönä.\n    Valittajan B tilat sijaitsivat saaressa, jossa myös maa-aluetta oli sisällytetty kohteeseen. Tilan X koillisrannalla oli vuosina 1985-1998 tehdyissä pesälaskennoissa löydetty kaksi saimaannorpan makuupesää. Saaresta oli löytynyt yhteensä  neljä makuupesää. Lähin poikaspesä oli sijainnut 500-600 metrin päässä tilasta. Kun otettiin huomioon rannanläheisen maa-alueen rakentamisen tai muun käyttämisen haitallinen vaikutus  norpan elinympäristötekijöihin, oli myös tiloihin kuuluva maa-aluetta voitu valtioneuvoston päätöksen mukaisessa laajuudessa sisällyttää kohteeseen.\n    Valittajaryhmän C omistamat tilat sijaitsivat Koloveden rannalla, ja kohteeseen oli sisällytetty tiloihin kuuluvaa maa-aluetta. Lähimmät saimaannorpan makuupesät olivat sijainneet saaren rannalla, noin 300 metrin päässä yhden tilan rannasta. Tilan rannan  läheisyydestä noin 500 metrin etäisyydellä tunnettiin 5 makuupesää vuosilta 1986-1998. Kohde oli rajattu tilan kohdalla käsittämään myös maa-aluetta. Kun kuitenkin otettiin huomioon havaittujen pesien läheisyys ja rannankäytön kielteiset vaikutukset norpan elinympäristötekijöihin, oli myös tilaan kuuluva maa-alueet voitu valtioneuvoston päätöksen mukaisessa laajuudessa sisällyttää kohteeseen rajattavaan saimaannorpan elinympäristöön.\n    Valittajan D omistaman tilan rannat ja sen lähivedet ovat osa saimaannorpan pesimäaluetta. Myös tämä tila sijaitsi saaressa, ja sen maa-aluetta on sisällytetty kohteeseen. Tilan rannalta ei vuosina 1985-1998 tehdyissä pesäpaikkainventoinneissa ollut löydetty norpan pesäpaikkoja. Tilaa lähinnä olevat pesät ovat sijainneet 500-600 metriä  tilan rannoilta. Tilan läheisyydestä tunnettiin vuosilta 1986-1998 yhteensä 12 pesää. Norpalle riittävän elinympäristön turvaaminen edellytti riittävän laajojen pesintään soveltuvin alueiden sisällyttämistä kohteeseen. Tila oli näistä syistä voitu sisällyttää verkostoehdotukseen osana saimaannorpan elinympäristöä.\n    Valittajan E omistama tila kuului saimaannorpan pesimäalueeseen. Tilan rannoilla oli havaittu vuosina 1986-1998 kaksi poikaspesää ja 4 makuupesää, minkä lisäksi noin alle puolen kilometrin päässä tilasta on ollut samana aikana 8 makuupesää.\n    Valittajan F omistama tila sijaitsi Koloveden rannalla, ja sen rannat ja lähivedet olivat osa saimaannorpan pesimäaluetta. Noin 800 metrin etäisyydellä tilan rannasta tunnettiin 16 makuupesää ja 2 poikaspesää vuosilta 1986-1998. Selvitysten perusteella tilaan kuuluvaa maa-aluetta oli  voitu osittain sisällyttää kohteeseen riittävän saimaannorpan elinympäristön turvaamiseksi. Kohteen rajaus ulottui kuitenkin tilan kohdalla noin 800-900 metrin syvyyteen, eikä näin syvä mannerkaista kokonaisuudessaan voinut kuulua saimaannorpan elinympäristöön.\n    Ympäristökeskuksen vastineessa ja ministeriön lausunnossa valittajan F omistamalla tilalla mantereelle ulotettua rajausta on perusteltu sillä, että Natura 2000 -verkostolla toteutettiin valtakunnallista rantojensuojeluohjelmaa. Tämä ei kuitenkaan olllut luontodirektiivin mukainen luonnontieteellinen peruste, jolla kohteet Natura 2000 -verkostoon on valittava.\n    Valittajan F tilan sisällyttäminen verkostoehdotukseen valtioneuvoston päätöksen mukaisessa laajuudessa ei näin ollen perustunut luontodirektiivissä edellytetyin tavoin luonnontieteelliseen selvitykseen alueen merkityksestä luontodirektiivin liitteen I luontotyyppien ja liitteen II lajien kannalta. Alueella ei ollut merkitystä kohteen  yhtenäisyydenkään kannalta. Edellä lausutuin perustein korkein hallinto-oikeus katsoi, ettei valittajan F omistaman tilan ottaminen valtioneuvoston päätöksen mukaisessa laajuudessa osana kohdetta verkostoehdotukseen perustunut luontodirektiivin 4(1) artiklan edellyttämin tavoin riittävään tieteelliseen tietämykseen ja direktiivin liitteen III mukaisiin kansallisen arvioinnin perusteisiin.\n    Kun valtioneuvosto ei näin ollen ollut tältä osin toiminut sille luonnonsuojelulain 8 §:n 3 momentissa ja 64 §:n 2 momentissa säädetyn toimivallan nojalla sekä sille kuuluvan harkintavallan rajoissa, valtioneuvoston päätös oli  tältä osin hallintolainkäyttölain 7 §:n 1 momentissa, luonnonsuojelulain 61 §:n 1 momentissa ja 64 §:n 3 momentissa tarkoitetuin tavoin lainvastainen.\n    Ottaen muutoin huomioon edellä Natura 2000 -tietokannasta ilmenevän selvityksen korkein hallinto-oikeus katsoi, että kohteen FI0500001, Kolovesi-Vaaluvirta-Pyttyvesi,  ottaminen luetteloon perustui muulta kuin valittajan F tilaa koskevalta osaltaan luontodirektiivin 4(1) artiklan edellyttämin tavoin  riittävään tieteelliseen tietämykseen sekä direktiivin liitteen III mukaisiin kansallisen arvioinnin perusteisiin, vaikka täydellisen kansallisen inventoinnin  puuttuminen olikin vaikeuttanut arvioinnin suorittamista. Tässä tilanteessa arviointia edellyttävissä tietolomakkeen kohdissa oli tullut käyttää parasta mahdollista asiantuntija-arviota  tai muuta vastaavaa perustetta. Se, että kohteen kansallisen arvioinnin tulokset eivät olleet sisältyneet vielä yleisesti nähtävillä olleeseen ympäristöministeriön ehdotukseen Natura 2000 -verkostoksi,  oli saattanut vaikeuttaa ehdotukseen perehtymistä, mutta valtioneuvoston päätöksen lainmukaisuuden arvioinnissa tällä seikalla ei ollut merkitystä.\n    Kohde oli näin ollen muulta kuin edellä lausutulta osalta ollut otettavissa luontodirektiivin 4(1) artiklassa tarkoitettuun luetteloon ja samalla  luonnonsuojelulain 64 §:ssä sekä direktiivin liitteen III kohdassa \"1 vaihe\" tarkoitettuun ehdotukseen. Kun valtioneuvosto on näin ollen muulta kuin valittajan F  tilaa koskevalta osalta toiminut sille luonnonsuojelulain 8 §:n 3 momentissa ja 64 §:n 2 momentissa säädetyn toimivallan nojalla sekä sille kuuluvan harkintavallan rajoissa, valtioneuvoston  päätös ei ollut näiltä osin hallintolainkäyttölain 7 §:n 1 momentissa, luonnonsuojelulain 61 §:n 1 momentissa ja  64 §:n 3 momentissa tarkoitetuin tavoin lainvastainen.\n    Valtioneuvoston päätös kumottiin valittajan F omistaman alueen osalta ja asia palautettiin tältä osalta valtioneuvostolle uudelleen käsiteltäväksi. Muulta osalta valitukset hylättiin.\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "2000-06-14"
  ],
  "judgmentNumber": [
    "43"
  ],
  "subject": [
    "http://data.finlex.fi/common/Hallinto-oikeus"
  ],
  "creator": [
    "http://data.finlex.fi/common/KHO"
  ],
  "isVersionOf": [
    "ECLI:FI:KHO:2000:43"
  ],
  "year": [
    "2000"
  ],
  "description": [
    "http://data.finlex.fi/voc/kho/fin/960ad37a",
    "http://data.finlex.fi/voc/kho/fin/84fe3f45",
    "http://data.finlex.fi/voc/kho/fin/a4b2e572",
    "http://data.finlex.fi/voc/kho/fin/b37dd033",
    "http://data.finlex.fi/voc/kho/fin/4acb22df",
    "http://data.finlex.fi/voc/kho/fin/c125d52c",
    "http://data.finlex.fi/voc/kho/fin/33165d43"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:undefined",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}