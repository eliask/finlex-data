{
  "@id": "sfecli:kho/2001/T2975",
  "languageVersion": [
    {
      "@id": "sfecli:kho/2001/T2975/fin",
      "title_fi": [
        "28.11.2001/2975"
      ],
      "abstract_fi": [
        "\n    X oli hakenut toimeentulotukea itselleen ja hänen  kanssaan samassa taloudessa asuneelle 17-vuotiaalle Y:lle ilmoittaen heidän asuvan  avoliitossa. Sosiaalilautakunta oli myöntänyt toimeentulotukea X:n ja Y:n  yhteenlaskettujen tulojen perusteella siten, että Y:n tuloina oli otettu huomioon  muun ohella laskennallisena elatusavustuksena hänen vanhemmiltaan 500 markkaa.\n    Lääninoikeus katsoi X:n valituksesta, ettei alle 18-vuotiasta lasta voitu pitää  henkilönä, joka voisi asua yhteistaloudessa avioliitonomaisissa olosuhteissa eikä X:n ja Y:n  voitu katsoa muodostavan perhettä toimeentulotuesta annetun lain 3 §:ssä  tarkoitetulla tavalla. Y:n vanhemmilla oli velvollisuus ensisijaisesti huolehtia  alaikäisen lapsensa Y:n toimeentulosta eikä Y:n tuloja ja menoja olisi tullut ottaa  huomioon X:n toimeentulotuen suuruutta määrättäessä. Lääninoikeus hylkäsi X:n  valituksen, koska hänelle ei laskelman mukaan ollut maksettava lisää toimeentulotukea.  Y:n toimeentulotuesta lääninoikeus ei antanut lausuntoa.\n    Korkein hallinto-oikeus myönsi X:lle ja Y:lle valitusluvan ja ratkaisi asian seuraavin perusteluin:\n    Saadun selvityksen mukaan X ja alle 18-vuotias Y olivat asuneet yhteistaloudessa.  Asiassa oli näin ollen ratkaistava, oliko heidän toimeentulotuesta annettua lakia sovellettaessa  katsottava muodostavan lain 3 §:n 1 momentissa  tarkoitetun perheen, jonka oikeus toimeentulotukeen määrätään heille  yhteisesti tehtävän laskelman perusteella.\n    Toimeentulotuesta annetun lain 2 §:n 2 momentin mukaan vanhemmat vastaavat kykynsä mukaan siinä  laajuudessa kuin lapsen elatuksesta annetussa laissa (704/1975) säädetään  alaikäisten lastensa elatuksesta. Tämä elatusvelvollisuus on riippumaton siitä, asuuko lapsi  vanhempiensa luona. Lain 3 §:n 1 momentin mukaan perheellä tarkoitetaan muun ohella  yhteistaloudessa asuvia miestä ja naista, jotka elävät avioliitonomaisissa olosuhteissa.  Säännöksessä ei ole säädetty tarkemmin siitä, millä edellytyksellä miehen ja naisen  on katsottava tuota lakia sovellettaessa elävän avioliitonomaisissa olosuhteissa.  Arvioitaessa yhteistaloudessa asuvan alaikäisen olosuhteiden avioliitonomaisuutta on muun  ohella kiinnitettävä huomiota siihen, että avioliittolain 4 §:n mukaan avioliittoon  ei saa ilman oikeusministeriön erikseen antamaa lupaa mennä alle kahdeksantoistavuotias.  Lisäksi holhoustoimesta annetun lain 2 §:n mukaan alle 18-vuotias  henkilö on vajaavaltainen. Lapsen huollosta ja tapaamisoikeudesta annetun lain 3 §:n mukaan  lapsen huoltajia ovat hänen vanhempansa tai henkilöt, joille hänen huoltonsa on uskottu, ja  lapsen huolto päättyy, kun hän täyttää kahdeksantoista vuotta tai sitä ennen menee avioliittoon. Mainitun  lain 4 §:n mukaan lapsen huoltajan on turvattava lapsen kehitys ja hyvinvointi. Tässä tarkoituksessa  huoltajalla on oikeus päättää lapsen hoidosta, kasvatuksesta, asuinpaikasta sekä muista  henkilökohtaisista asioista. Lapsen elatuksesta annetun lain 2 §:n mukaan vanhemmat vastaavat  lapsen elatuksesta ja lapsen oikeus elatukseen päättyy  mainitun lain 3 §:n 1 momentin mukaan, kun hän täyttää  kahdeksantoista vuotta.\n    Avioliitonomaisissa olosuhteissa avioliittoa solmimatta asuville henkilöille ei ole säädetty  elatusvelvollisuutta toisiinsa nähden. Toimeentulotuesta annetun lain 3 §:n 1 momentissa tarkoitetulle perheelle on  lain 6, 7, 9, 11 ja 12 §:n säännösten perusteella  laadittava yhteinen toimeentulotukilaskelma ja perheen oikeus  toimeentulotukeen määräytyy puolisoiden yhteenlaskettujen  menojen ja tulojen perusteella. Tämän johdosta yhteistaloudessa kysymyksessä  olevissa olosuhteissa asuvan oikeutta toimeentulotukeen rajoittavat  muun ohella toisen puolison tulot. Toimeentulotuesta annetun lain 3 §:n 1  momentin säännös, jossa avioliitonomaisissa olosuhteissa yhteistaloudessa asuvat mies ja nainen  katsotaan perheeksi, on näin ollen tosiasiassa poikkeus siitä periaatteesta, ettei  heillä ole elatusvelvollisuutta toisiinsa nähden. Säännöstä on tämän poikkeusluonteisuutensa  vuoksi tulkittava suppeasti.\n    Y oli toimeentulotukea koskevaa päätöstä tehtäessä ollut 17-vuotias ja siten  edellä mainittujen säännösten mukaan X:n kanssa asumisestaan riippumatta vajaavaltainen ja  vanhempiensa päätösvallan alainen sekä oli kuulunut heidän elatusvastuuseensa.  Näistä syistä korkein hallinto-oikeus katsoi, kuten lääninoikeus, ettei Y huolimatta yhteistaloudestaan X:n  kanssa ollut elänyt hänen kanssaan avioliitonomaisissa olosuhteissa  toimeentulotuesta annetun lain 3 §:n 1 momentissa  tarkoitetussa merkityksessä eivätkä X ja Y siten olleet myöskään muodostaneet  perhettä sanotussa lainkohdassa tarkoitetulla tavalla. X:n osalta lääninoikeuden  päätöksen lopputulosta ei ollut syytä muuttaa.\n    Y:n valituksen johdosta korkein hallinto-oikeus otti asian Y:n toimeentulotuen osalta  viivytyksen välttämiseksi välittömästi ratkaistavakseen palauttamatta asiaa  tältä osin hallinto-oikeuden käsiteltäväksi.\n    Vanhemmat vastaavat alaikäisen lapsensa elatuksesta kykynsä mukaan, vaikka lapsi ei asu  vanhempiensa luona. Mikäli alaikäinen ei saa toimeentuloaan omista tuloistaan tai  varoistaan tai vanhempiensa huolenpidolla, hän on oikeutettu saamaan tarpeen mukaan  toimeentulotukea. Lapselle maksettu toimeentulotuki voidaan periä takaisin vanhemmilta, mikäli  vanhemmat ovat tahallaan laiminlyöneet elatusvelvollisuutensa. Y:lle oli laadittava hänen  menoistaan sekä tuloistaan ja varoistaan laskelma, jonka perusteella hänen  oikeutensa toimeentulotukeen voitiin ratkaista. Laskelmaa laadittaessa oli  otettava huomioon hänen vanhempiensa elatusvelvollisuus vain siltä osin kuin vanhemmat ovat tosiasiassa avustaneet  häntä. Näillä perusteilla korkein hallinto-oikeus kumosi lääninoikeuden ja sosiaali- ja terveyslautakunnan  päätökset Y:n osalta ja palautti asian sosiaali- ja terveyslautakunnalle uudelleen  käsiteltäväksi.\n    Äänestys 3-2.\n    Laki toimeentulotuesta 2, 3, 6, 7, 9, 11 ja 12 §\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "2001-11-28"
  ],
  "judgmentNumber": [
    "T2975"
  ],
  "subject": [
    "http://data.finlex.fi/common/Hallinto-oikeus"
  ],
  "creator": [
    "http://data.finlex.fi/common/KHO"
  ],
  "isVersionOf": [
    "ECLI:FI:KHO:2001:T2975"
  ],
  "year": [
    "2001"
  ],
  "description": [
    "http://data.finlex.fi/voc/kho/fin/fd2dd756",
    "http://data.finlex.fi/voc/kho/fin/c7a3b162",
    "http://data.finlex.fi/voc/kho/fin/1af1d52a",
    "http://data.finlex.fi/voc/kho/fin/43e1c47a",
    "http://data.finlex.fi/voc/kho/fin/773d56bd",
    "http://data.finlex.fi/voc/kho/fin/acd93c82"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:undefined",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}