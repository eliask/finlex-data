{
  "@id": "sfecli:kho/2003/T3222",
  "languageVersion": [
    {
      "@id": "sfecli:kho/2003/T3222/fin",
      "title_fi": [
        "11.12.2003/3222"
      ],
      "abstract_fi": [
        "\n    1. Yhtiö A myi hollantilaiselle yhtiölle X informaatioteknologian logistiikkapalveluja. Myytävät palvelut liittyivät ulkomaisten yritysten valmistamiin laitteisiin, jotka palautuivat suomalaisilta loppukäyttäjiltä laitteiden valmistajille. Kun A sai X:ltä tiedon palautuvan laitteen suomalaisesta osoitteesta, A:n alihankkijana toimiva kuljetusliike nouti tavaran A:n varastoon. Kun laite saapui varastoon, A lähetti siitä tiedon X:lle. A:n varastossa palautuneet tavarat lajiteltiin ja kuormattiin kuljetuslavalle odottamaan kuljetusta Hollantiin tai Saksaan. X nouti laitteet yhtiön varastosta kerran viikossa. Kuljetuksesta toiseen jäsenvaltioon A:lle jäi jäljennös joko pakkauslistasta tai rahtikirjasta. A laskutti X:ää kerran kuukaudessa palautuvien laitteiden kotimaankuljetus-, varastointi-, kuormaus- ja informaatiopalvelusta. Ostossa X käytti Hollannissa saamaansa arvonlisäverotunnistetta, joka on myös mainittu A:n laskussa. Koska loppukäyttäjiltä laitteiden valmistajille palautuvat tavarat jäivät A:n varastossa tapahtuvan lajittelun ja kuormaamisen jälkeen varastoon odottamaan myöhemmin tapahtuvaa kuljetusta toiseen jäsenvaltioon, A:n itsenäiseltä yhtiöltä ostaman palautuvien tavaroiden kotimaan kuljetuspalvelun ei voitu katsoa liittyvän arvonlisäverolain 66 a §:ssä tarkoitetulla tavalla välittömästi jäsenvaltiosta toiseen jäsenvaltioon tapahtuvaan kuljetukseen siten, että tätä kotimaan kuljetuspalvelua olisi pidettävä mainitussa lainkohdassa määriteltynä yhteisökuljetuksena. Kyseessä oli siten arvonlisäverolain 66 §:n 1 momentin mukainen Suomessa suoritettu kuljetuspalvelu, jonka myynnistä A:n oli suoritettava arvonlisäveroa. Myöskään A:n suorittaman palautuneisiin tavaroihin kohdistuvan informaatio-, kuormaus- ja varastointipalvelun ei voitu katsoa liittyvän näiden tavaroiden myöhemmin X:n toimesta tapahtuvaan yhteisökuljetukseen siten, että näitä palveluja olisi pidettävä arvonlisäverolain 67 a §:ssä tarkoitettuina palveluina. Suomessa suoritettu palautuneisiin laitteisiin kohdistuva informaatio-, kuormaus- ja varastointipalvelu oli siten arvonlisäverolain 67 §:n 2 kohdassa tarkoitettua Suomessa suoritettua palvelua, jonka myynnistä A:n oli suoritettava arvonlisäveroa.\n    2. A:n vaihtotavaroihin liittyvät palvelut koskivat suomalaisille loppukäyttäjille rikkoutuneiden laitteiden tilalle toimitettavia uusia laitteita. X kuljetti toisesta jäsenvaltiosta A:n varastoon kuljetuslavallisen uusia atk-laitteita, joista jokainen laite oli yksilöity toimitusnumerolla. Todistukseksi toisesta jäsenvaltiosta tapahtuvasta kuljetuksesta A:lle jäi jäljennös rahtikirjasta. A:n varastossa kuljetuserä purettiin pienempiin toimituskokonaisuuksiin ja laitteet toimitettiin laitekohtaisen toimitusnumeron ja X:ltä saadun tiedon perusteella loppukäyttäjille. Laitteiden toimitus loppukäyttäjille tapahtui pääosin viimeistään vuorokauden sisällä varastoon saapumisesta. Osa laitteista voi viipyä A:n varastossa pitempäänkin odottaen tietoa lopullisesta toimitusosoitteesta. Kuljetuksen loppukäyttäjille suoritti itsenäinen kuljetusliike, joka laskutti kuljetuksesta A:ta. A laskutti uusien laitteiden purku-, varastointi- ja kuljetuspalvelut X:ltä kerran kuukaudessa. Ostossa X käytti Hollannissa annettua arvonlisäverotunnistetta. A:n varastossa tapahtuvat vaihtolaitteiden purku- ja varastointipalvelut eivät liittyneet kyseessä olevien tavaroiden X:n toimesta tapahtuneeseen yhteisökuljetukseen sillä tavoin, että mainittuja palveluita voitaisiin pitää arvonlisäverolain 67 a §:ssä tarkoitettuina yhteisökuljetuksen liitännäispalveluina. Palveluita oli siten pidettävä arvonlisäverolain 67 §:n 2 kohdan mukaisina Suomessa suoritettuina palveluina. A:n oli suoritettava arvonlisäveroa vaihtolaitteiden purku- ja varastointipalvelun myynnistä X:lle. Koska vaihtolaitteet varastoitiin A:n varastossa, A:n vaihtolaitteiden kotimaan kuljetus ei liittynyt välittömästi toisesta jäsenvaltiosta Suomeen tapahtuneeseen kuljetukseen eikä se siten ollut arvonlisäverolain 66 a §:ssä tarkoitettu yhteisökuljetus vaan lain 66 §:n 1 momentin mukainen Suomessa myyty kuljetuspalvelu, jonka myynnistä A:n oli suoritettava arvonlisäveroa.\n    3. A myi tietokoneiden logistiikkapalveluita hollantilaisyhtiölle Y. Suomalaiset kuluttajat toimittivat omalla rahdillaan rikkoutuneet tietokoneet A:n varastoon. A syötti tiedon tietokoneen saapumisesta varastoon Y:n tietojärjestelmään ilmoittamalla rikkoutuneen tietokoneen tilaus- ja sarjanumeron. Tiedot tulostuivat kahdelle tarraetiketille. A pakkasi tietokoneet erillisiin muovipusseihin ja sinetöi ne tietokonekohtaisella tarraetiketillä. Toinen tietokoneen tarraetiketeistä liimattiin tietokoneet varastosta noutavan yhtiön Z rahtikirjaan, josta jäi jäljennös A:lle. Z nouti tietokoneet A:n varastosta kerran viikossa ja toimitti ne Iso-Britanniaan korjattavaksi. Z veloitti kuljetuksesta muuta osapuolta. A:n Y:lle myymä Suomessa suoritettu tietokoneiden varastointi-, pakkaus- ja informaatiopalvelu ei liittynyt sillä tavoin myöhemmin tapahtuvaan, Z:n suorittamaan tietokoneiden yhteisökuljetukseen, että palveluita olisi pidettävä arvonlisäverolain 67 a §:n mukaisina yhteisökuljetuksen liitännäispalveluina. Palvelua oli siten pidettävä arvonlisäverolain 67 §:n 2 kohdassa tarkoitettuna Suomessa myytynä palveluna, jonka myynnistä A:n oli suoritettava arvonlisäveroa.\n    Arvonlisäverolaki 64 § 1 mom., 66 § 1 mom., 66 a § 1 ja 2 mom., 67 § 2 kohta ja 67 a § 1 mom.\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KHO:2003:T3222"
  ],
  "description": [
    "http://data.finlex.fi/voc/kho/fin/cbbb93e6",
    "http://data.finlex.fi/voc/kho/fin/72e167ab",
    "http://data.finlex.fi/voc/kho/fin/c8ef1899",
    "http://data.finlex.fi/voc/kho/fin/35f1f915",
    "http://data.finlex.fi/voc/kho/fin/c6a8aed8",
    "http://data.finlex.fi/voc/kho/fin/798d81e4"
  ],
  "judgmentNumber": [
    "T3222"
  ],
  "issued": [
    "2003-12-11"
  ],
  "creator": [
    "http://data.finlex.fi/common/KHO"
  ],
  "year": [
    "2003"
  ],
  "subject": [
    "http://data.finlex.fi/common/Hallinto-oikeus"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}