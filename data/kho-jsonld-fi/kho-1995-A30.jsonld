{
  "@id": "sfecli:kho/1995/A30",
  "languageVersion": [
    {
      "@id": "sfecli:kho/1995/A30/fin",
      "title_fi": [
        "8.9.1995/3475 KHO:1995-A-30"
      ],
      "abstract_fi": [
        "\n    Helsingin kaupunginhallitus (kph) oli, satamalautakunnan päätettyä korottaa Helsingin satamalaitoksen matkustajamaksun 1.1.1993 lukien 5 mk:sta 10 mk:aan, siirtänyt asian käsiteltäväkseen ja päättänyt muuttaa päätöstä niin, että matkustajamaksu korotetaan 1.1.1993 lukien 10 mk:n asemasta 20 mk:aan.\n    Lääninoikeus (LO) oli hylännyt kahden liikkeenharjoittajan tekemät valitukset. Ratkaisua oli perusteltu muun ohella sillä, että asia siltä osin, kuin siinä oli kysymys määräävän markkina-aseman väärinkäytöstä, voitiin saattaa ratkaistavaksi kilpailuneuvostossa, eikä asian oikeudellinen arvioiminen tältä osin kuulunut LO:n toimivaltaan. Kun kph:n ei ollut näytetty maksun korottamisesta päättäessään käyttäneen harkintavaltaansa muuhun, kuin mihin se oli ollut käytettävissä, ei päätös ollut kunnallislaissa tarkoitetulla tavalla lainvastainen.\n    KHO: Satamamaksut ovat luonteeltaan julkisoikeudellisia maksuja, joiden on perustuttava lakiin, asetukseen tai niiden nojalla hyväksyttyyn taksaan. Siten kunnalla ei ole välittömästi itsehallintoon perustuvaa oikeutta ilman riittävää lainsäädännöllistä tukea määrätä tällaista maksua kannettavaksi. Toisaalta kunnallisista satamajärjestyksistä ja liikennemaksuista annetussa laissa, joka sinänsä muodostaa perustan tällaisten maksujen määräämiselle, ei ole säädetty maksun määräytymisen perusteista tai suuruudesta. Lain 2 §:n nojalla satamamaksuista päättäminen kuuluu kunnan harkintavaltaan. Satamamaksujen suuruudesta päättämistä rajoittavat siten vain ne periaatteet, jotka koskevat yleisesti julkisoikeudellisten maksujen määräytymistä ja kunnallisen toimielimen päätösvallan käyttöä.\n    Kaupunginhallituksen päätettyä 12.10.1992 matkustajamaksun korottamisesta kilpailuvirasto on asiakirjoista ilmenevän menettelyn jälkeen saattanut asian kilpailuneuvoston ratkaistavaksi. Sittemmin KHO on päätöksellään 30.8.1993 taltio n:o 5053 katsonut, että matkustajamaksun korotus merkitsee kilpailunrajoituksista annetun lain 7 §:n 1 momentin 4 kohdassa tarkoitetun kohtuuttoman hinnoittelukäytännön soveltamista, minkä vuoksi KHO on kumoten kilpailuneuvoston päätöksen määrännyt, että kaupunginhallituksen päätöstä matkustajamaksun korotuksesta ei saa soveltaa. KHO on yhtyen kilpailuneuvoston asiassa antaman päätöksen perusteluihin katsonut, että satamamaksujen määräämiseen voidaan soveltaa kilpailunrajoituksista annettua lakia. Kilpailuneuvosto oli antamassaan päätöksessä tältä osin nimenomaisesti todennut, että se seikka, että kunnallisen viranomaisen satamamaksuja koskevasta päätöksestä on mahdollista tehdä kunnallisvalitus, ei sinänsä ole esteenä kilpailunrajoituksista annetun lain soveltamiselle.\n    Kunnallisvalituksessa on kysymys päätöksen lainmukaisuuden saattamisesta hallintotuomioistuimen tutkittavaksi kunnallislaissa säädetyillä valitusperusteilla. Kilpailunrajoituksista annetun lain mukainen kontrolli on sisällöltään toinen, ja myös lain 7 §:n mukaiset väärinkäyttöperusteet voivat tulla sovellettavaksi kilpailunrajoitukseen muulloinkin kuin välittömästi päätöksen jälkeisessä laillisuuskontrollissa. Kilpailunrajoituslaissa tarkoitettu menettely ja kunnallisvalituksen ratkaiseminen ovat sillä tavoin toisistaan erillisiä, että kilpailunrajoitusasian vireilläolo tai siinä annettu ratkaisu ei ole esteenä asian käsittelemiselle kunnallisvalituksen johdosta. Tällöin on otettava erityisesti huomioon myös se, että kunnallisvalituksen tekeminen on sidottu valitusaikaan ja että mahdollisen kilpailunrajoituksen selvittäminen voi tulla esille elinkeinonharjoittajan, jollaiseksi kuntakin tässä tapauksessa mainitun korkeimman hallinto-oikeuden ratkaisun mukaisesti on katsottava, soveltaessa toimenpidettä käytäntöön. Menettelyjen erillisyys ilmenee myös siinä, että kunnallis- ja kilpailunrajoitusasioissa ovat eri asianosaiset ja että kilpailunrajoituksista annetun lain 4 - 7 §:ssä kiellettyjen kilpailunrajoitusten soveltamisesta voidaan kilpailuoikeudellisessa menettelyssä määrätä seuraamusmaksu, jonka suuruuteen vaikuttavia selvityksiä ei voida edellyttää tulevan esillekään kunnallisvalitusta ratkaistaessa. KHO katsoo, että asian käsitteleminen kilpailunrajoituksena kilpailuvirastossa, kilpailuneuvostossa ja aikaisemmin myös KHO:ssa ei ole ollut esteenä satamamaksun korotuksesta tehdyn kunnallisvalituksen ratkaisemiselle. Kun kunnallisvalitus voidaan tehdä vain kunnallislaissa tarkoitetuilla perusteilla ja kun tutkittavaksi voivat tulla vain valituksessa esitetyt laillisuusperusteet, kilpailunrajoitusasiassa annettua päätöstä ei suoraan voida ottaa kunnallisvalituksen ratkaisemisen perustaksi. Vastaavasti myöskään kunnallisvalituksen johdosta ei voida ratkaista kilpailunrajoitusasiaa, tuossa laissa säädetyt seuraamuksetkin huomioon ottaen.\n    Kaupunginhallitus on päätöksellään 12.10.1992 päättänyt siirtää satamalautakunnan laskelmiin perustuvan ja kaupunginvaltuuston hyväksymän tulostavoitteen mukaisesti tehdyn matkustajamaksun korotusta koskevan päätöksen käsiteltäväkseen. Kaupunginhallitus on sittemmin ilman asiassa laadittuja lisälaskelmia ja muutenkin perusteitta muuttanut maksun viimevaiheessa kaksinkertaiseksi 20 markkaan eli kaikkiaan nelinkertaiseksi alkuperäisestä 5 markasta. Asiassa saadun selvityksen mukaan maksua on aikaisemmin korotettu vähitellen siten, että alkuperäisen maksun elinkustannusindeksillä nykyarvoon tarkistettu määrä olisi ollut 7,25 markkaa.\n    Satamamaksun suuruudelle ei ole edellä esitetyn mukaisesti asetettu lakisääteisiä rajoituksia. Satamamaksuihin on katsottu voitavan sisällyttää siten myös välillisiä kustannuksia samoin kuin voitavan käyttää kertyviä tuloja myös kaupungin muihin kuin satamaa koskeviin menoihin. Kun satamamaksun suuruutta rajoittavat kuitenkin yleisesti julkisoikeudellisen maksun määräytymistä ja kunnallisten toimielinten päätösvallan käyttöä koskevat periaatteet, kaupunginhallitus korottaessaan matkustajamaksun nelinkertaiseksi asiassa ilmenevän menettelyn jälkeen on käyttänyt harkintavaltaansa muuhun kuin satamamaksun perimiseen ja ylittänyt siten toimivaltansa.\n    Edellä esitetyillä perusteilla KHO on, ottaen huomioon kunnallislain 139 §:n 2 momentin säännökset, kumonnut LO:n valituksenalaisen päätöksen ja kaupunginhallituksen matkustajamaksun korottamista koskevan päätöksen. Myös D:5249/1/93\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KHO:1995:A30"
  ],
  "description": [
    "http://data.finlex.fi/voc/kho/fin/53818701",
    "http://data.finlex.fi/voc/kho/fin/40278307",
    "http://data.finlex.fi/voc/kho/fin/13ac7703",
    "http://data.finlex.fi/voc/kho/fin/7743a5bf",
    "http://data.finlex.fi/voc/kho/fin/80f8d97d"
  ],
  "judgmentNumber": [
    "A30"
  ],
  "issued": [
    "1995-09-08"
  ],
  "creator": [
    "http://data.finlex.fi/common/KHO"
  ],
  "year": [
    "1995"
  ],
  "subject": [
    "http://data.finlex.fi/common/Hallinto-oikeus"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}