{
  "@id": "sfecli:kho/2002/40",
  "languageVersion": [
    {
      "@id": "sfecli:kho/2002/40/fin",
      "title_fi": [
        "17.06.2002/1486 KHO:2002:40"
      ],
      "abstract_fi": [
        "\n     Rakennuspaikkaa ei pidetty vastapäisenä, kun rakennuspaikkana olevan tontin ja valittajan tontin väliin jäiristeys, rautatiekuilu ja yleinen alue, jolla kasvoi puustoa. Etäisyys yhtiön omistamasta kiinteistöstärakennuspaikkana kaupungin keskusta-alueella olevaan tonttiin oli noin 150 metriä. Valitusoikeus vähäisen poikkeuksen sisältävästä rakennusluvasta määräytyi MRL 192 §:n mukaan, kunMRL 171 §:ssä säädetty poikkeus asemakaavasta ei ollut tarpeen. Maankäyttö- ja rakennuslaki 192 §\n  "
      ],
      "hasFormat": {
        "@id": "sfecli:kho/2002/40/fin/txt",
        "content_fi": [
          "\n    \n       Asian aikaisempi käsittely \n       Helsingin rakennuslautakunta  on 19.2.2002 tekemällään päätöksellä myöntänyt Suomen valtiolle rakennusluvan eduskunnan lisärakennuksen rakentamiseen Helsingin kaupungin 4. kaupunginosan korttelin 214 tontille 1 (lupatunnus 4-4594-01-A). Rakennusluvan yhteydessä lautakunta on sallinut vähäisinä poikkeuksina kellareiden alimman lattiatason sijoittamisen tasoon -10,0, kaavassa määrätyn tason -3,5 sijaan, rakennuksen sijoittamisen Arkadiankadun varressa yleiselle jalankululle varatulle tontinosalle, kaarevan toimisto-osan räystään rakentamisen yli sallitun korkeusaseman 270millimetriä ja toimisto-osan sijoittamisen osin 1. kerroksiselle rakennukselle määrätylle alueelle, rakennuksen ilmanvaihtoratkaisun toteuttamisen Suomen rakentamismääräyskokoelman osan E 7 ohjeista poiketen sekä etuaukion ajoneuvoliittymän ja pohjakerroksen poistumistien sijoittamisen viereiselle puistoalueelle.\n       A  on valituskirjelmästään lähemmin ilmenevin perustein vaatinut, ettärakennuslautakunnan päätös kumotaan.\n      A on perustellut valitusoikeuttaan Suomen kansalaisuudella, rakennushankkeen kalleudella ja sillä, että hanke vaarantaa elinympäristön viihtyisyyden ja kansallisen kulttuurimaiseman eikä asemakaavan sisältövaatimusten toteutumista tule jättää ainoastaan naapuritonttien omistajien valitusten varaan.\n       Töölöläisen Kulttuurikerho ry ja Talo-osakeyhtiö Arkadia,  joka omistaa tontin 8osoitteessa Arkadiankatu 8, ovat yhteisellä kirjelmällään vaatineet, että päätös kumotaan. Valituksensa perusteena ne ovat esittäneet muun ohella, että rakennushankkeen sisältämät poikkeamiset asemakaavasta eivät ole vähäisiä ja että rakennusluvan myöntäminen edellyttäisi siksi maankäyttö- ja rakennuslain 171 §:n mukaista poikkeamislupaa. Yhdistys on, viitaten maankäyttö- ja rakennuslain 193 §:n 6 kohtaan, perustellut tällä seikalla myös valitusoikeuttaan asiassa.\n       Helsingin hallinto-oikeus  on valituksenalaisella päätöksellä jättänyt valitukset tutkimatta.\n      \n         Perustelut \n      \n      Maankäyttö- ja rakennuslain 192 §:n 1 momentin mukaan valitusoikeus rakennuslupapäätöksestä on 1) viereisen tai vastapäätä olevan alueen omistajalla ja haltijalla; 2) sellaisen kiinteistön omistajalla ja haltijalla, jonka rakentamiseen tai muuhun käyttämiseen päätös voi olennaisesti vaikuttaa; 3) sillä, jonka oikeuteen, velvollisuuteen tai etuun päätös välittömästi vaikuttaa; sekä 4) kunnalla.\n      B, A tai Töölöläisen Kulttuurikerho ry eivät omista kiinteistöä rakennuspaikan vieressä tai sitä vastapäätä. Talo-osakeyhtiö Arkadia omistaa korttelin 405 tontin 8, joka sijaitsee yli 100 metrin päässä eduskuntatalon lisärakennuksen rakennuspaikasta pienehkön puistoalueen sekä Arkadiankadun, Olavinkadun, Nervanderinkadun, Eteläisen Rautatiekadun ja Pohjoisen Rautatiekadun muodostaman laajan risteysalueen erottamana. Yhtiön kiinteistö ei ole rakennuspaikan vieressä tai sitä vastapäätä.\n      Maankäyttö- ja rakennuslain 193 §:n 6 kohdan mukaan poikkeamispäätöksestä on valitusoikeus toimialueellaan sellaisella rekisteröidyllä yhdistyksellä, jonka tarkoituksena on luonnon- tai ympäristönsuojelun tai kulttuuriarvojen suojelun edistäminen taikka elinympäristön laatuun muutoin vaikuttaminen. Yhdistysrekisteristä saatujen Töölöläisen Kulttuurikerho ry:n sääntöjen 2 §:n mukaan yhdistyksen tarkoituksena on herättää ja ylläpitää kulttuuritapahtumiin ja näyttelytilaisuuksiin osallistumisharrastusta jäsentensä keskuudessa. Tarkoituksensa toteuttamiseksi yhdistys järjestää vierailuja ja retkiä historiallisiin kohteisiin, taidetapahtumiin, konsertteihin, teattereihin yms. kulttuurikohteisiin sekä järjestää erilaisia tilaisuuksia kuten ohjelmallisia illanviettoja, kirkkotilaisuuksia, musiikkitilaisuuksia ja muita viihdetilaisuuksia sekä painattaa toimintaansa koskevaa aineistoa. Hallinto-oikeus katsoo, että yhdistyksen tarkoitus ei ole edellä mainitun lainkohdan mukaista. Yhdistyksellä ei näin ollen olisi maankäyttö- ja rakennuslain 193 §:n 6 kohdan mukaan oikeutta valittaa mahdollisesta poikkeamispäätöksestä. Yhdistyksen valitusoikeuden kannalta kysymyksessä olevassa rakennuslupa-asiassa ei siten ole merkitystä sillä valituksessa esitetyllä seikalla, että rakennusluvan sisältämät poikkeamiset asemakaavasta olisivat vähäistä suurempia. Asiassa ei ole ilmennyt syytä, jonka mukaan myöskään Talo-osakeyhtiö Arkadialla olisi oikeutta valittaa poikkeamispäätöksestä.\n      Edellä mainituin perustein muutoksenhakijat eivät ole maankäyttö- ja rakennuslain 192 §:n 1 momentin tarkoittamia kiinteistön omistajia tai haltijoita. Rakennuslautakunnan päätös ei asiassa esitetyillä perusteilla myöskään vaikuta välittömästi muutoksenhakijoiden oikeuteen, velvollisuuteen tai etuun. Muutoksenhakijoilla ei näin ollen ole valitusoikeutta asiassa.\n      \n         Sovelletut oikeusohjeet \n      \n      Maankäyttö- ja rakennuslaki 192 § 1 mom.\n       Käsittely korkeimmassa hallinto-oikeudessa \n       Töölöläisen Kulttuurikerho ry ja Talo-osakeyhtiö Arkadia  ovat vaatineet hallinto-oikeuden päätöksen kumoamista ja valituksen tutkimista sekä rakennuslupapäätöksen täytäntöönpanon kieltämistä.\n      Vaatimuksensa tueksi yhdistys ja yhtiö ovat esittäneet, että yhtiöllä on valitusoikeus, koska sen omistama kiinteistö on lähin rakennuspaikasta länteen oleva tontti. Väliin jäävä alue on yleistä aluetta, joten valitusoikeus on sillä perusteella, että kysymys on vastapäisestä tontista. Lisärakennus poistaa taloyhtiön huoneistoista nykyisin itään olevan puistonäkymän. Etäisyys yhtiön rakennuksesta eduskunnan lisärakennuksen tonttiin on vain 150 metriä.\n      Maankäyttö- ja rakennuslaissa on laajennettu valitusoikeutta tapauksissa, joissa poiketaan asemakaavasta. Tällöin valitusoikeus on muun ohella toimialueellaan sellaisella rekisteröidyllä yhdistyksellä, jonka tarkoituksena on luonnon- tai ympäristönsuojelun tai kulttuuriarvojen suojelun edistäminen taikka elinympäristön laatuun muutoin vaikuttaminen. Töölöläisen Kulttuurikerho ry on juuri laissa tarkoitettu Töölön alueen kehittämistä, elinympäristön laatua ja kulttuuriarvojen suojelua edistävä yhdistys, jolla on valitusoikeus. Tämä ilmenee yhdistyksen toimintakertomuksesta vuodelta 2001 ja toimintasuunnitelmasta.\n       A on vaatinut hallinto-oikeuden päätöksen kumoamista ja valitusten tutkimista.\n       Korkeimman hallinto-oikeuden ratkaisu \n      \n         Valitusoikeutta koskevat säännökset \n      \n      Maankäyttö- ja rakennuslain 192 §:n 1 momentin mukaa valitusoikeus rakennus- jatoimenpidelupapäätöksestä on: 1) viereisen tai vastapäätä olevan alueen omistajalla ja haltijalla; 2) sellaisen kiinteistön omistajalla ja haltijalla, jonka rakentamiseen tai muuhun käyttämiseen päätös voi olennaisesti vaikuttaa; 3) sillä, jonka oikeuteen, velvollisuuteen tai etuun päätös välittömästi vaikuttaa; sekä 4) kunnalla.\n      Maankäyttö- ja rakennuslain 193 §:n mukaan valitusoikeus poikkeamispäätöksestä on: 1) viereisen tai vastapäätä olevan alueen omistajalla ja haltijalla; 2) sellaisen kiinteistön omistajalla ja haltijalla, jonka rakentamiseen tai muuhun käyttämiseen päätös voi olennaisesti vaikuttaa; 3) sillä, jonka asumiseen, työntekoon tai muihin oloihin hanke saattaa huomattavasti vaikuttaa; 4) sillä, jonka oikeuteen, velvollisuuteen tai etuun päätös välittömästi vaikuttaa; 5) kunnalla ja naapurikunnalla, jonka maankäytön suunnitteluun päätös vaikuttaa; 6) toimialueellaan sellaisella rekisteröidyllä yhdistyksellä, jonka tarkoituksena on luonnon- tai ympäristönsuojelun tai kulttuuriarvojen suojelun edistäminen taikka elinympäristön laatuun muutoin vaikuttaminen; 7) alueellisella ympäristökeskuksella; sekä 8) muulla viranomaisella toimialaansa kuuluvissa asioissa.\n      Maankäyttö- ja rakennuslain 175 §:n mukaan kunnan rakennusvalvontaviranomainen voi sanotun lain 171 ja 172 §:ssä säädetyin edellytyksin ja rajoituksin myöntää rakennusluvan, milloin on kysymys vähäisestä poikkeamisesta rakentamista koskevista säännöksistä, määräyksistä, kielloista tai muista rajoituksista.\n      Poikkeamista koskevia maankäyttö- ja rakennuslain menettelysäännöksiä ei ole säädetty sovellettaviksi vähäisen poikkeuksen sisältävään rakennuslupaan. Myöskään valitusoikeutta poikkeamispäätöksestä koskevaa maankäyttö- ja rakennuslain 193 §:ää ei ole säädetty sovellettavaksi haettaessa muutosta vähäisen poikkeuksen sisältävään rakennuslupaan. Tähän nähden vain lain 192 §:ssä tarkoitetuilla tahoilla on oikeus valittaa vähäisen poikkeuksen sisältävästä rakennusluvasta.\n      Valitusoikeus rakennusluvastakin voi kuitenkin perustua maankäyttö- ja rakennuslain 193 §:ään, jos rakennuslupa on myönnetty ilman maankäyttö- ja rakennuslain 171 §:ssä säädettyä poikkeusta, vaikka tällainen lupa olisi ollut tarpeen.\n      \n         Vähäistä suuremman poikkeamisen tarve \n      \n      Rakennusluvassa asemakaavasta myönnetyt poikkeukset asemakaavan määräyksistä ovathankekokonaisuuteen verrattuna niin vähäisiä, että ne ovat olleet myönnettävissä maankäyttö- ja rakennuslain 175 §:n nojalla rakennusluvan yhteydessä. Maankäyttö- ja rakennuslain 171 §:ssä säädetty poikkeus ei näin ollen ole ollut tarpeen. Tähän nähden valitusoikeus ei tule harkittavaksi valittamista poikkeamispäätöksestä koskevan maankäyttö- ja rakennuslain 193 §:n pohjalta.\n      \n         Töölöläisen Kulttuurikerho ry:n ja A:n valitusoikeus \n      \n      Maankäyttö- ja rakennuslain 192 §:n 1 momentin mukaan valitusoikeus rakennuslupapäätöksestä voi perustua vain viereisen, vastapäisen tai sellaisen kiinteistön, jonka rakentamiseen tai muuhun käyttämiseen päätös voi olennaisesti vaikuttaa, omistukseen tai hallintaan. Yhdistyksellä ja A:lla ei näin ollen ole mainitun säännöksen mukaan oikeutta valittaa rakennuslupapäätöksestä.\n      \n         Talo-osakeyhtiö Arkadian valitusoikeus \n      \n      Rakennuspaikkana olevan korttelin 214 tontin 1 ja valittajan omistaman korttelin 405 tontin 8 väliin jää Rautatiekatujen ja Arkadiankadun risteys, rautatiekuilu ja yleinen alue, jolla kasvaa puustoa. Etäisyys yhtiön omistamasta kiinteistöstä rakennuspaikkana kaupungin keskusta-alueella olevaan tonttiin on noin 150 metriä. Yhtiötä ei voida pitää rakennuspaikkaan nähden viereisen tai vastapäisen kiinteistön omistajana tai haltijana.\n      Rakennuspaikkana olevalle tontille on osoitettu 17.10.2000 vahvistetussa asemakaavan muutoksessa hallinto- ja virastorakennusten rakennusoikeutta 10140 kerrosalaneliömetriä, joka tulee rakennettavaksi I - VII kerroksiseen rakennukseen.\n      Kun otetaan huomioon tonttien 1 ja 8 välinen etäisyys, hankkeen laatu ja laajuus sekä kaavasta ja muista määräyksistä myönnettyjen poikkeusten vähäisyys hankekokonaisuuden ja muutoksenhakijan kiinteistön kannalta, rakennusluvan ja vähäisten poikkeusten myöntäminen ei voi olennaisesti vaikuttaa Talo-osakeyhtiö Arkadian omistaman tontin n:o 8 rakentamiseen tai muuhun käyttämiseen.\n      Kun rakennusluvan ja vähäisten poikkeusten myöntäminen ei myöskään vaikuta välittömästi yhtiön oikeuteen, etuun tai velvollisuuteen, yhtiöllä ei ole maankäyttö- ja rakennuslain 192 §:n 1 momentin mukaan oikeutta valittaa rakennuslautakunnan päätöksestä.\n      \n         Lopputulos \n      \n      Korkein hallinto-oikeus katsoo, ettei ole syytä muuttaa hallinto-oikeuden päätöksen, jolla A:n, yhdistyksen ja yhtiön valitukset on jätetty tutkimatta, lopputulosta.\n      Asian tultua tällä päätöksellä lopullisesti ratkaistuksi raukeaa lausunnon antaminen rakennuslautakunnan päätöksen täytäntöönpanon kieltämistä koskevasta vaatimuksesta.\n      Asian ovat ratkaisseet presidentti Pekka Hallberg sekä hallintoneuvokset Erkki Onikki, Ritva Koljonen, Esa Aalto ja Marjatta Kaján. Asian esittelijä Hannu Ranta.\n\n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "2002-06-17"
  ],
  "judgmentNumber": [
    "40"
  ],
  "subject": [
    "http://data.finlex.fi/common/Hallinto-oikeus"
  ],
  "creator": [
    "http://data.finlex.fi/common/KHO"
  ],
  "isVersionOf": [
    "ECLI:FI:KHO:2002:40"
  ],
  "year": [
    "2002"
  ],
  "description": [
    "http://data.finlex.fi/voc/kho/fin/343ae0a3",
    "http://data.finlex.fi/voc/kho/fin/99f557bc",
    "http://data.finlex.fi/voc/kho/fin/2cba935b"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}