{
  "@id": "sfecli:kho/2006/39",
  "languageVersion": [
    {
      "@id": "sfecli:kho/2006/39/fin",
      "title_fi": [
        "19.6.2006/1573 KHO:2006:39"
      ],
      "abstract_fi": [
        "\n    Vaikeavammaisella henkilöllä oli vapaa-ajan asunto Multialla, joka ei ole Jyväskylän kaupungin rajakunta ja jonne on matkaa Jyväskylästä noin 65 kilometriä. Korkein hallinto-oikeus katsoi, että lähikuntaa ei voida määritellä pelkästään siten, että sellainen olisi vain naapurikunta, maantieteellinen rajakunta. Lähikunta voi olla toiminnallinen lähikunta, minkä määrittelyssä on otettava huomioon tarve sellaisiin yleisesti saatavilla oleviin palveluihin, joita asuinkunnan tai naapurikunnan alueella ei ole tarjolla. Tällaisissakaan tilanteissa etäisyys ei saa kuitenkaan olla kohtuuttoman pitkä. Multian kuntaa ei sen sijainti ja etäisyys Jyväskylän kaupungista huomioon ottaen pidetty sellaisena Jyväskylän kaupungin lähikuntana, jonne suuntautuneet matkat kuuluivat kaupungin järjestettävien kohtuullisten kuljetuspalvelujen piiriin.\n    Laki vammaisuuden perusteella järjestettävistä palveluista ja tukitoimista 8 § 2 mom. ja 10 §Asetus vammaisuuden perusteella järjestettävistä palveluista ja tukitoimista 4 ja 6 §\n    \n      Kort referat på svenska\n    \n  "
      ],
      "hasFormat": {
        "@id": "sfecli:kho/2006/39/fin/txt",
        "content_fi": [
          "\n    \n      Asian aikaisempi käsittely\n      Jyväskylän kaupungin sosiaali- ja terveyslautakunnan alainen viranhaltija on 5.2.2004 tekemällään päätöksellä hylännyt D:n hakemuksen saada käyttää vuonna 2004 vammaispalvelulain nojalla korvattavista matkoista kuusi matkaa Multialle. Multialla sijaitsevaan vapaa-ajan asuntoon on 65 - 70 kilometriä Jyväskylästä. Jokapäiväiseen elämään kuuluvia kuljetuksia ovat vaikeavammaisen henkilön asuinkunnan alueella tapahtuvat tai lähikuntiin ulottuvat kuljetukset. Multia ei ole Jyväskylän lähikunta ja matka on kohtuuttoman pitkä.\n      Sosiaali- ja terveyslautakunnan yksilöhuoltojaosto on päätöksellään 30.3.2004 pysyttänyt viranhaltijan päätöksen. Päätöspöytäkirjan esittelytekstin mukaan D on vaikeavammainen henkilö, jolla on oikeus vammaispalvelulain mukaiseen kuljetuspalveluun. Multiaa ei kuitenkaan ole pidettävä lain tarkoittamalla tavalla Jyväskylän lähikuntana. Jyväskylän kaupungilla ei ole velvollisuutta järjestää kuljetuspalvelua Jyväskylän ja Multian välisille matkoille.\n      D on hakenut muutosta Jyväskylän kaupungin sosiaali- ja terveyslautakunnan yksilöhuoltojaoston päätökseen ja vaatinut päätöksen kumoamista ja oikeutta käyttää hänelle vammaispalvelulain nojalla myönnettyjä kuljetuspalvelumatkoja Multian kunnassa sijaitsevalle vapaa-ajan asunnolle suuntautuvilla matkoilla.\n      D:llä on Multialla vapaa-ajan asunto, jossa hän tulee viettämään merkittävän osan vuodesta. Kyseiselle vapaa-ajan asunnolle tehtävät matkat ovat D:n tavanomaiseen jokapäiväiseen elämään kuuluvia matkoja. Multian kunta on siten katsottava Jyväskylän lähikunnaksi ja D:lle on myönnettävä oikeus käyttää kuljetuspalvelumatkoja myös Multiaan suuntautuvilla matkoilla.\n      Jyväskylän kaupungin sosiaali- ja terveyslautakunta on lausunnossaan esittänyt, että Multiaa ei ole pidettävä lain tarkoittamalla tavalla Jyväskylän lähikuntana ja matka sinne on kohtuuttoman pitkä. Kaupungilla ei ole velvollisuutta järjestää kuljetuspalvelua Jyväskylän ja Multian välisille matkoille.\n      D on vastaselityksessään lausunut, että hänellä on yksilöllinen, perusteltu tarve käydä Multialla, joka on hänen entinen kotikuntansa. Hän on perinyt äitinsä kuoleman jälkeen kotitalon, jossa hän tulee viettämään merkittävän osan vuodesta. Hänellä tulee näin ollen olemaan Multian kuntaan ulottuvia tavanomaiseen elämään liittyviä matkoja.\n      Hämeenlinnan hallinto-oikeuden ratkaisu\n      Hallinto-oikeus on valituksenalaisella päätöksellään hylännyt D:n valituksen.\n      \n        Perustelut\n      \n      \n        Sovellettavat säännökset\n      \n      Vammaisuuden perusteella järjestettävistä palveluista ja tukitoimista annetun lain (vammaispalvelulaki) 8 §:n 2 momentin mukaan kunnan on järjestettävä vaikeavammaiselle henkilölle kohtuulliset kuljetuspalvelut niihin liittyvine saattajapalveluineen, jos henkilö vammansa tai sairautensa johdosta välttämättä tarvitsee palvelua suoriutuakseen tavanomaisista elämän toiminnoista.\n      Vammaisuuden perusteella järjestettävistä palveluista ja tukitoimista annetun asetuksen (vammaispalveluasetus) 4 §:n 1 momentin mukaan kuljetuspalveluihin niihin liittyvine saattajapalveluineen kuuluu vaikeavammaisen henkilön työssä käymisen, opiskelun, asioimisen, yhteiskunnallisen osallistumisen, virkistyksen tai muun sellaisen syyn vuoksi tarpeelliset, jokapäiväiseen elämään kuuluvat kuljetukset.\n      Saman pykälän 2 momentin mukaan jokapäiväiseen elämään kuuluvia kuljetuksia ovat vaikeavammaisen henkilön asuinkunnan alueella tapahtuvat tai lähikuntiin ulottuvat kuljetukset.\n      \n        Asiassa saatu selvitys\n      \n      Sosiaali- ja terveyslautakunta on lausunnossaan todennut, että D:n Multialla sijaitsevaan vapaa-ajan asuntoon on Jyväskylästä matkaa noin 65-70 kilometriä.\n      Jyväskylän kaupungin sosiaali- ja terveyslautakunta on 29.1.2003 vahvistanut vammaispalvelujen soveltamisohjeet. Soveltamisohjeiden mukaan vaikeavammaisten henkilöiden kuljetuspalvelua voi käyttää Jyväskylän kaupungin, Jyväskylän maalaiskunnan, Laukaan ja Muuramen kunnan alueilla sekä erityisin perustein jonkin muun lähikunnan alueella.\n      \n        Johtopäätös\n      \n      Vammaispalveluasetuksen 4 §:n 2 momentin mukainen kuljetuspalvelujen järjestämisvelvollisuus koskee jokapäiväiseen elämään kuuluvia kuljetuksia, joilla tarkoitetaan vaikeavammaisen henkilön asuinkunnan alueella tapahtuvia kuljetuksia tai lähikuntiin ulottuvia kuljetuksia. Lähikuntaa ei voi käsittää yksinomaan siten, että se koskisi vain naapurikuntia, maantieteellisiä rajakuntia. Lähikunta voidaan määritellä toiminnallisena lähikuntana, jolloin on otettava huomioon vammasta tai sairaudesta aiheutunut tarve sellaisiin palveluihin, joita ei ole saatavissa asuinkunnan alueelta. Tällaisissa tilanteissa matka toiminnalliseen lähikuntaan ei saa olla kuitenkaan kohtuuttoman pitkä.\n      D:n valituksessaan mainitsemaa Multian kuntaa ei sen sijainti ja etäisyys Jyväskylästä huomioon ottaen voida pitää sellaisena Jyväskylän kaupungin lähikuntana, jota vammaispalveluasetuksen 4 §:n 2 momentissa tarkoitetaan.\n      Sosiaali- ja terveyslautakunnan yksilöhuoltojaoston päätöstä ei näin ollen ole syytä muuttaa.\n      Käsittely korkeimmassa hallinto-oikeudessa\n      D on valituksessaan vaatinut, että hallinto-oikeuden päätös kumotaan ja hänelle myönnetään oikeus käyttää vammaispalvelulain nojalla myönnettyjä kuljetuspalvelumatkoja Multian kunnassa sijaitsevalle vapaa-ajan asunnolle suuntautuvilla matkoilla.\n      D:llä on Multialla, joka on hänen entinen kotikuntansa, vapaa-ajan asunto. Hän on perinyt äidiltään kotitalonsa, josta on tullut perheen toinen asunto ja jossa vietetään merkittävä osa vuoden ajasta. Matkaa sinne tulee Jyväskylästä 65 kilometriä. Kyseiselle vapaa-ajan asunnolle tehtävät matkat ovat D:n tavanomaiseen jokapäiväiseen elämään kuuluvia matkoja. Multian kunta on siten katsottava Jyväskylän lähikunnaksi ja D:lle on myönnettävä oikeus käyttää kuljetuspalvelumatkoja myös Multiaan suuntautuvilla matkoilla. Hallinto-oikeuden päätöksen mukaan matka Jyväskylästä Multian kuntaan on kohtuuttoman pitkä. Missään ei ole esitetty määritelmää siitä, mikä tämä kilometrimäärä kohtuuttoman pitkän matkan kohdalla on.\n      \n        Selvitykset korkeimmassa hallinto-oikeudessa\n      \n      Jyväskylän kaupungin sosiaali- ja terveyslautakunta on antanut selityksen. Jyväskylästä Multian kirkonkylään on maanteitse matkaa noin 65 kilometriä. Jyväskylästä Multialle kuljetaan Jyväskylän maalaiskunnan ja Petäjäveden kuntien läpi. Multialta asioidaan pääasiassa sen naapurikuntaan Keuruulle, joten Multia ei ole myöskään Jyväskylän toiminnallinen lähinkunta. D on vaikeavammainen henkilö, jolla on oikeus vammaispalvelulain mukaiseen kuljetuspalveluun. Kun Multian kunta ei sen sijainti ja etäisyys Jyväskylästä huomioon ottaen ole vammaispalveluasetuksen 4 §:n 2 momentissa tarkoitetulla tavalla Jyväskylän kaupungin lähikunta, kaupunki ei ole velvollinen järjestämään D:lle vammaispalvelulain mukaista kuljetuspalvelua Jyväskylän ja Multian välisille matkoille.\n      D:lle on varattu tilaisuus antaa vastaselitys.\n      Korkeimman hallinto-oikeuden ratkaisu\n      Korkein hallinto-oikeus hylkää valituksen. Hämeenlinnan hallinto-oikeuden päätöksen lopputulosta ei muuteta.\n      \n        Perustelut\n      \n      Vammaisuuden perusteella järjestettävistä palveluista ja tukitoimista annetun lain (vammaispalvelulaki) 8 §:n 2 momentin mukaan kunnan on järjestettävä vaikeavammaiselle henkilölle kohtuulliset kuljetuspalvelut niihin liittyvine saattajapalveluineen, jos henkilö vammansa tai sairautensa johdosta välttämättä tarvitsee palvelua suoriutuakseen tavanomaisista elämän toiminnoista.\n      Vammaispalvelulain 10 §:n mukaan tarkemmat perusteet palvelujen ja tukitoimien saamiselle säädetään asetuksella.\n      Vammaisuuden perusteella järjestettävistä palveluista ja tukitoimista annetun asetuksen (vammaispalveluasetus) 4 §:n 1 momentin mukaan kuljetuspalveluihin niihin liittyvine saattajapalveluineen kuuluu vaikeavammaisen henkilön työssä käymisen, opiskelun, asioimisen, yhteiskunnallisen osallistumisen, virkistyksen tai muun sellaisen syyn vuoksi tarpeelliset, jokapäiväiseen elämään kuuluvat kuljetukset. Sanotun pykälän 2 momentin mukaan jokapäiväiseen elämään kuuluvia kuljetuksia ovat vaikeavammaisen henkilön asuinkunnan alueella tapahtuvat tai lähikuntiin ulottuvat kuljetukset.\n      Vammaispalveluasetuksen 6 §:n mukaan kuljetuspalveluja on järjestettävä vaikeavammaiselle henkilölle siten, että hänellä on mahdollisuus suorittaa välttämättömien työhön ja opiskeluun liittyvien matkojen lisäksi vähintään kahdeksantoista yhdensuuntaista jokapäiväiseen elämään kuuluvaa matkaa kuukaudessa.\n      Vammaispalvelulakia koskevan hallituksen esityksen (HE 219/1986 vp) yksityiskohtaisten perustelujen mukaan kohtuullisina kustannuksina pidetään kustannuksia, jotka aiheutuvat yleensä oman kunnan alueella tapahtuvista tai lähikuntiin ulottuvista takseilla tai niin sanotuilla invatakseilla suoritettavista matkoista.\n      D on vammaisuuden perusteella järjestettävistä palveluista ja tukitoimista annetun lain 8 §:n 2 momentin ja vastaavan asetuksen 5 §:n tarkoittama vaikeavammainen henkilö, jolle Jyväskylän kaupunki on velvollinen järjestämään edellä selostetut kohtuulliset kuljetuspalvelut.\n      Korkein hallinto-oikeus katsoo kuten hallinto-oikeuskin, että asuinkunnan lähikuntaa ei voida määritellä yksinomaan siten, että se koskisi vain naapurikuntia, maantieteellisiä rajakuntia. Lähikunta voidaan määritellä toiminnallisena lähikuntana, jolloin on otettava käsitettä laajentavana seikkana huomioon tarve sellaisiin yleensä saatavilla oleviin palveluihin, joita ei asuinkunnan tai naapurikunnan alueella ole. Tällaisissakaan tilanteissa etäisyys ei saa olla kuitenkaan kohtuuttoman pitkä.\n      Multian kuntaa ei edellä selostetuin perustein sekä sen sijainti ja etäisyys Jyväskylän kaupungista huomioon ottaen voida pitää sellaisena Jyväskylän kaupungin lähikuntana, jota vammaisuuden perusteella järjestettävistä palveluista ja tukitoimista annetun asetuksen 4 §:n 2 momentissa tarkoitetaan. Korvattavaksi haetut noin 65 kilometrin pituiset yhdensuuntaiset matkat vapaa-ajan asunnolle eivät kuuluneet kunnan järjestettävien kohtuullisten kuljetuspalvelujen piiriin.\n      Tämän vuoksi ei ole syytä muuttaa hallinto-oikeuden päätöksen lopputulosta.\n      Asian ovat ratkaisseet hallintoneuvokset Ilmari Ojanen, Pirkko Ignatius, Niilo Jääskinen, Ahti Vapaavuori, Jukka Mattila, Eila Rother ja Matti Halén. Asian esittelijä Marja-Terttu Savolainen.\n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KHO:2006:39"
  ],
  "description": [
    "http://data.finlex.fi/voc/kho/fin/15f7f0cb",
    "http://data.finlex.fi/voc/kho/fin/2b89a2fc",
    "http://data.finlex.fi/voc/kho/fin/5c4fbe23",
    "http://data.finlex.fi/voc/kho/fin/284c7ecf"
  ],
  "judgmentNumber": [
    "39"
  ],
  "issued": [
    "2006-06-19"
  ],
  "creator": [
    "http://data.finlex.fi/common/KHO"
  ],
  "year": [
    "2006"
  ],
  "subject": [
    "http://data.finlex.fi/common/Hallinto-oikeus"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}