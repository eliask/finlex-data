{
  "@id": "sfecli:kho/2017/101",
  "languageVersion": [
    {
      "@id": "sfecli:kho/2017/101/fin",
      "title_fi": [
        "14.6.2017/2867 KHO:2017:101"
      ],
      "abstract_fi": [
        "\n    \n      Hallinto-oikeus oli hallintoriitaa koskevassa päätöksessään velvoittanut omaishoitajana toimineen A:n suorittamaan B:n kaupungille hänelle perusteettomasti maksetut omaishoidon tuen hoitopalkkiot. Hallinto-oikeus oli hylännyt kaupungin vaatimuksen siitä, että A velvoitettaisiin korvaamaan kaupungille hallinto-oikeudessa aiheutuneena oikeudenkäyntikuluna kaupungin maksettavaksi päätöksestä tullut 250 euron oikeudenkäyntimaksu.\n    \n    \n      Korkein hallinto-oikeus totesi, että asian saattaminen hallinto-oikeuden käsiteltäväksi oli johtunut siitä, ettei A ollut vapaaehtoisesti suorittanut B:n kaupungin vaatimaa rahamäärää. Saadakseen hoitopalkkioiden takaisinperintää koskevassa asiassa täytäntöönpanokelpoisen päätöksen B:n kaupungin oli ollut haettava hoitopalkkioiden takaisin maksamista hallintoriitateitse hallinto-oikeudessa. A:n ei kuitenkaan voitu katsoa esittäneen asiassa hallintolainkäyttölain 74 §:n 3 momentissa tarkoitetulla tavalla ilmeisen perusteetonta vaatimusta hallinto-oikeudessa. Asian arvioinnissa annettiin merkitystä myös sille, että omaishoidon tuen osalta kysymys oli sosiaalihuoltolaissa tarkoitettuun palveluun tai etuuteen liittyvästä asiasta. Häntä ei siten voitu velvoittaa korvaamaan B:n kaupungille sen vaatimaa oikeudenkäyntimaksua.\n    \n    \n      Hallintolainkäyttölaki 73 § ja 74 § 1 ja 3 momentti\n    \n  "
      ],
      "hasFormat": {
        "@id": "sfecli:kho/2017/101/fin/txt",
        "content_fi": [
          "\n    \n      Päätös, josta valitetaan\n      Helsingin hallinto-oikeus 19.9.2016 nro 16/0847/6\n    \n    \n      Hallinto-oikeuden ratkaisu\n      Hallinto-oikeus on valituksenalaisella päätöksellään velvoittanut A:n suorittamaan B:n kaupungille hänelle virheellisesti maksetut omaishoidon tuen hoitopalkkiot. Hallinto-oikeus on hylännyt B:n oikeudenkäyntikulujen korvaamista koskevan vaatimuksen.\n      Hallinto-oikeus on perustellut päätöstään oikeudenkäyntikulujen korvaamista koskevilta osin sillä, ettei A ollut esittänyt asiassa sellaista ilmeisen perusteetonta vaatimusta, jonka perusteella hänet voitaisiin velvoittaa korvaamaan julkisen asianosaisen oikeudenkäyntikulut.\n      \n        Hallinto-oikeuden soveltamat oikeusohjeet\n      \n      Hallintolainkäyttölaki 74 § 3 momentti\n      \n        Asian ovat ratkaisseet hallinto-oikeuden jäsenet Eija Rosendahl, Anja Talja ja Jaana Hemminki. Esittelijä Heidi Orrenmaa.\n      \n    \n    \n      Käsittely korkeimmassa hallinto-oikeudessa\n      B:n kaupunki on valituksessaan vaatinut, että korkein hallinto-oikeus kumoaa hallinto-oikeuden päätöksen siltä osin kuin kaupungin oikeudenkäyntikuluvaatimus on hylätty, ja velvoittaa A:n korvaamaan kaupungin oikeudenkäyntikulut hallinto-oikeudessa 250 eurolla. Vaatimus vastaa kaupungin maksettavaksi tullutta oikeudenkäyntimaksua.\n      Kaupunki on todennut asiassa olevan riidatonta, että omaishoitaja A on laiminlyönyt velvollisuutensa ilmoittaa kaupungille, että omaishoidettava henkilö ei enää tietystä ajankohdasta lukien ole asunut A:n luona. Laiminlyönnistä johtuen A:lle on maksettu perusteettomasti omaishoidon tukea, minkä määrän hallinto-oikeus on päätöksellään velvoittanut A:n maksamaan takaisin kaupungille.\n      Kaupunki kohtelee kaikkia velallisiaan yhdenvertaisuusperiaatteen mukaisesti. Velallisen maksukyky ei vaikuta siihen, haetaanko kaupungin saatavalle täytäntöönpanoperuste vai ei. Sikäli kuin A on maksukyvytön, häneltä ei kuitenkaan käytännössä voida periä mitään.\n      A on esittänyt ilmeisen perusteettoman vaatimuksen, joten A tulee velvoittaa suorittamaan kaupungille oikeudenkäyntimaksu 250 euroa.\n    \n    \n      Korkeimman hallinto-oikeuden ratkaisu\n      Korkein hallinto-oikeus on tutkinut asian. Valitus hylätään. Hallinto-oikeuden päätöksen lopputulosta ei muuteta.\n      \n        Perustelut\n      \n      Hallintolainkäyttölain 74 §:n 1 momentin mukaan asianosainen on velvollinen korvaamaan toisen asianosaisen oikeudenkäyntikulut kokonaan tai osaksi, jos erityisesti asiassa annettu ratkaisu huomioon ottaen on kohtuutonta, että tämä joutuu pitämään oikeudenkäyntikulunsa vahinkonaan. Saman pykälän 3 momentin mukaan yksityistä asianosaista ei saa velvoittaa korvaamaan julkisen asianosaisen oikeudenkäyntikuluja, ellei yksityinen asianosainen ole esittänyt ilmeisen perusteetonta vaatimusta.\n      Hallintolainkäyttölain 12 luvussa on säädetty muun ohella hallintoriita-asiasta. Mainitun luvun 73 §:n mukaan menettelystä tässä luvussa tarkoitetussa asiassa on muuten soveltuvin osin voimassa, mitä tässä laissa säädetään valituksesta.\n      Tuomioistuinmaksulain 2 §:n 1 momentin nojalla muun ohella muutoksenhakuasian ja muun lainkäyttöasian käsittelystä peritään hallinto-oikeudessa 250 euron suuruinen oikeudenkäyntimaksu.\n      Hallinto-oikeuden valituksenalaisesta B:n kaupungin hallintoriitahakemukseen antamasta päätöksestä ilmenee, että B:n kaupunki on tuloksetta yrittänyt periä hoitopalkkiota takaisin omaishoitajana toimineelta A:lta muun ohella palautuspyynnöin, muistutuksin ja perintäkirjeitä lähettämällä ennen asian vireillepanoa hallinto-oikeudessa. A on hallintoriitahakemuksen johdosta antamassaan selityksessä ilmoittanut muun ohella, että omaishoidon tukeen liittyvistä muutoksista ilmoittamatta jättäminen ei ollut tahallista, vaan johtui henkisestä uupumuksesta. Lisäksi A:lla ei ollut sillä hetkellä tuloja.\n      Helsingin hallinto-oikeus on päätöksessään velvoittanut A:n suorittamaan B:n kaupungille hänelle virheellisesti maksetut omaishoidon tuen hoitopalkkiot. Hallinto-oikeuden päätöksestä on määrätty B:n kaupungin maksettavaksi tuomioistuinmaksulain mukainen 250 euron suuruinen oikeudenkäyntimaksu.\n      Hallinto-oikeus on hylännyt kaupungin vaatimuksen velvoittaa vastapuolena ollut A korvaamaan kaupungille hallinto-oikeudessa aiheutuneina oikeudenkäyntikuluina edellä mainittu oikeudenkäyntimaksu. Kaupunki on valittanut hallinto-oikeuden päätöksestä tältä osin korkeimpaan hallinto-oikeuteen.\n      Korkein hallinto-oikeus toteaa, että kaupungin A:han kohdistamien perintätoimien jäätyä tuloksettomiksi kaupungin on saadakseen hoitopalkkioiden takaisinperintää koskevassa asiassa täytäntöönpanokelpoisen päätöksen ollut välttämätöntä hakea perusteetta maksettujen hoitopalkkioiden määrää vastaavaa suoritusta A:lta hallintoriitateitse hallinto-oikeudessa. Hallinto-oikeus on hyväksynyt kaupungin hakemuksen ja velvoittanut A:n suorittamaan vaaditun summan kaupungille.\n      Kaupungilta on peritty asian käsittelystä hallinto-oikeudessa 250 euron suuruinen tuomioistuinmaksulain 2 §:n 1 momentin mukainen oikeudenkäyntimaksu.\n      Korkein hallinto-oikeus toteaa, että joskin asian saattaminen hallinto-oikeuden käsiteltäväksi on johtunut siitä, ettei A ole vapaaehtoisesti kaupungin omien perintätoimenpiteiden johdosta suorittanut kaupungin vaatimaa rahamäärää, A:n ei voida katsoa esittäneen asiassa hallintolainkäyttölain 74 §:n 3 momentissa tarkoitetulla tavalla ilmeisen perusteetonta vaatimusta hallinto-oikeudessa. Asian arvioinnissa tulee merkitystä antaa sille, että omaishoidon tuen osalta kysymys on sosiaalihuoltolaissa tarkoitettuun palveluun tai etuuteen liittyvästä asiasta. A:ta ei näin ollen ole ollut syytä velvoittaa korvaamaan B:n kaupungin oikeudenkäyntikuluja edes kaupungille määrätyn oikeudenkäyntimaksun suuruisena.\n      Näillä perusteilla hallinto-oikeuden päätöksen lopputuloksen muuttamiseen ei ole perusteita.\n      Asian ovat ratkaisseet oikeusneuvokset Niilo Jääskinen, Matti Halén, Alice Guimaraes-Purokoski, Anne Nenonen ja Antti Pekkala. Asian esittelijä Annina Nieminen.\n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "2017-06-14"
  ],
  "judgmentNumber": [
    "101"
  ],
  "subject": [
    "http://data.finlex.fi/common/Hallinto-oikeus"
  ],
  "creator": [
    "http://data.finlex.fi/common/KHO"
  ],
  "isVersionOf": [
    "ECLI:FI:KHO:2017:101"
  ],
  "year": [
    "2017"
  ],
  "description": [
    "http://data.finlex.fi/voc/kho/fin/009f4803",
    "http://data.finlex.fi/voc/kho/fin/1bb0245a",
    "http://data.finlex.fi/voc/kho/fin/7dabfa04",
    "http://data.finlex.fi/voc/kho/fin/c94b83e1",
    "http://data.finlex.fi/voc/kho/fin/7fec4a0d"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}