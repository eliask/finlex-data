{
  "@id": "sfecli:kho/2003/T1110",
  "languageVersion": [
    {
      "@id": "sfecli:kho/2003/T1110/fin",
      "title_fi": [
        "06.05.2003/1110"
      ],
      "abstract_fi": [
        "\n     H:n ympäristölautakunta  oli myöntänyt yhtiölle A ympäristönsuojelulain mukaisen  toistaiseksi voimassa olevan ympäristöluvan muuttaa tärkeällä pohjavesialueella huippu- ja  varalämpölaitoksena entuudestaan toimivan lämpövoimalaitoksen toimintaa siten, että laitoksen aikaisemmin pääpolttoaineinaan käyttämien raskaan polttoöljyn ja sittemmin kevyen polttoöljyn sijasta pääpolttoaineena käytettäisiin maakaasua kevyen polttoöljyn jäädessä varapolttoaineeksi. Käytettäessä laitosta täydellä teholla sen laskennalliset typpioksidipäästöt (NO 2 ) olisivat vuosittain keskimäärin noin 32 tonnia, hiilidioksidipäästöt (CO  2 ) noin 19 tonnia, rikkidioksidipäästöt (SO  2 ) noin kolme tonnia ja hiukkaspäästöt noin 0,32 tonnia. Käytännössä laitos tulisi kuitenkin toimimaan ainoastaan puolella suurimmasta mahdollisesta energian tuotanto- ja käyttötuntimäärästä. Lupaa on perusteltu sillä, että maakaasun käyttöön siirryttäessä laitoksen ympäristössään aiheuttamat haitalliset päästöt vähenivät eikä luvan myöntämiselle siten ollut ympäristönsuojelulaissa ja -asetuksessa tarkoitettuja esteitä.\n     Vaasan hallinto-oikeus  kumotessaan lautakunnan noudattaman lupamenettelyn  virheellisyyden vuoksi alueellisen ympäristökeskuksen valituksesta yhtiölle A myönnettyä ympäristölupaa koskeneen päätöksen ja palauttaessaan asian lautakunnalle uudelleen käsiteltäväksi oli perustellut ympäristöluvan tarpeellisuutta lämpövoimalaitoksen polttoaineen muutoksen johdosta siten, että polttoaineen muutos vaikutti muun muassa laitoksen ilmapäästöihin ja vaikutukseen maaperään ja pohjaveteen mahdollisessa onnettomuustilanteessa. Tästä syystä muutosta varten tarvittiin ympäristölupaa, jota ympäristönsuojelulainsäädännön voimaanpanosta annetun lain (2000/113) 5 §:n mukaisesti oli haettava koko toiminnalle. Hakemukseen oli liitettävä selvitykset alueen maaperästä, pohjavesioloista ja vedenottamoista.\n     Korkein hallinto-oikeus  lausui yhtiön A hallinto-oikeuden päätöksestä tekemään valitukseen valituksen hylätessään ja hallinto-oikeuden päätöksen lopputuloksen pysyttäessään ympäristöluvan tarpeesta seuraavaa: \"Ympäristönsuojelulain 28 §:n 3 momentin mukaan luvan saaneen toiminnan päästöjä tai niiden vaikutuksia lisäävään tai muuhun olennaiseen toiminnan muuttamiseen on oltava lupa. Lupaa ei kuitenkaan tarvita, jos muutos ei lisää ympäristöön kohdistuvia vaikutuksia tai riskejä eikä lupaa toiminnan muutoksen vuoksi ole tarpeen tarkistaa.\n    Hallituksen esityksen no 84/1999 vp s. 57 mukaan ympäristönsuojelulain 28 §:n 3 momentin  mukaisella päästöjen lisääntymisellä tarkoitetaan myös tilanteita, joissa eri aineiden suhteellinen osuus muuttuisi.\n    Tämän lupa-asian asiakirjoista saatu ja yleisemminkin maakaasukäyttöisten lämpövoimaloiden päästöistä tiedossa oleva selvitys öljykäyttöisten lämpökeskusten vastaaviin päästöihin nähden osoittaa, että maakaasukäyttöisten lämpövoimaloiden typenoksidipäästöt typpidioksidiksi muutettuna ovat suhteellisen suuret verrattuina niiden vähäisiin rikkidioksidipäästöihin, kun taas öljykäyttöisten lämpövoimaloiden typenoksidipäästöt typpidioksidiksi muutettuna ovat suhteellisen vähäiset verrattuina niiden suuriin rikkidioksidipäästöihin. Typenoksidi- ja rikkidioksidipäästöjen ympäristövaikutuksista yleisesti saatu selvitys samalla osoittaa, että kummatkin päästöt vaikuttavat maaperän ja sen välityksin myös pohjaveden happamoitumiseen, typenoksidipäästöt lisäksi myös vesistöjen rehevöitymiseen. Laitos on tärkeällä pohjavesialueella pohjaveden muodostumisalueella. Vaikka lämpövoimalaa käytettäessä sen päästöjen sisältämä happamoittava rikkidioksidi polttoaineen muutoksen seurauksena tosin vähenee, niin toisaalta päästöjen sisältämien ympäristöä samoin happamoittavien typenoksidien määrä puolestaan lisääntyy. Koska siis polttoaineen muutoksen seurauksena rikkidioksidin ja typenoksidien keskinäinen suhteellinen osuus laitoksen päästöissä tulisi muuttumaan edellä kerrotuin tavoin, sitä on pidettävä sellaisena ympäristönsuojelulain 28 §:n 3 momentissa tarkoitettuna toiminnan muutoksena, joka edellyttää ympäristölupaa. Yhtiölle on tällöin samalla syntynyt, kun otetaan huomioon ympäristönsuojelulainsäädännön voimaanpanosta annetun lain 5 §:n 2 momentti, velvollisuus hakea ympäristölupaa koko toimintaansa varten. Yhtiön vireille panema ympäristölupa-asia on siten käsiteltävä ja ratkaistava kaikki toiminnan  ympäristönsuojelulaissa tarkoitetut vaikutukset huomioon ottaen.\"\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "2003-05-06"
  ],
  "judgmentNumber": [
    "T1110"
  ],
  "subject": [
    "http://data.finlex.fi/common/Hallinto-oikeus"
  ],
  "creator": [
    "http://data.finlex.fi/common/KHO"
  ],
  "isVersionOf": [
    "ECLI:FI:KHO:2003:T1110"
  ],
  "year": [
    "2003"
  ],
  "description": [
    "http://data.finlex.fi/voc/kho/fin/93bbb562",
    "http://data.finlex.fi/voc/kho/fin/3044a63e",
    "http://data.finlex.fi/voc/kho/fin/aa65d765",
    "http://data.finlex.fi/voc/kho/fin/db9fd8ae",
    "http://data.finlex.fi/voc/kho/fin/6f421913",
    "http://data.finlex.fi/voc/kho/fin/27dda36c",
    "http://data.finlex.fi/voc/kho/fin/d2925ac8",
    "http://data.finlex.fi/voc/kho/fin/a7fbd09f"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:undefined",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}