{
  "@id": "sfecli:kho/2009/17",
  "languageVersion": [
    {
      "@id": "sfecli:kho/2009/17/fin",
      "title_fi": [
        "9.2.2009/286 KHO:2009:17"
      ],
      "abstract_fi": [
        "\n    Kunnan jäsenen valitusaika alkaa kuntalain 95 §:n 2 momentin mukaan siitä, kun päätöksen sisältävä pöytäkirja on asetettu yleisesti nähtäväksi. Ilmoitus kunnanvaltuuston kokouksen pöytäkirjan nähtävänä pitämisestä oli asetettu kunnan julkisten kuulutusten ilmoitustaululle 24.6.2008. Ilmoituksen mukaan kokouksen tarkistettu pöytäkirja pidetään yleisesti nähtävänä kunnanvirastossa 1.7. 2008 kello 9.00-11.00. Koska kunnanvirasto oli tuolloin ollut suljettuna, eikä ilmoitustaulu ollut sijainnut siten, että sillä olevia ilmoituksia olisi voinut lukea 1.7.2008 virka-aikana, ei pöytäkirjaa ollut asetettu yleisesti nähtäväksi laissa edellytetyllä tavalla.\n    Kunnanviraston ovessa oleva tiedote päivystyspuhelinnumerosta ei vastannut pöytäkirjan asettamista yleisesti nähtäväksi. Sillä seikalla, että päätöksestä on mahdollisesti tiedotettu myös muilla tavoin, kuten kunnan internetsivuilla tai lähettämällä päätös kunnan jäsenelle, ei ollut merkitystä kunnan jäsenen valitusajan alkamispäivän osalta.\n    Kuntalaki 63, 64 ja 95 §Laki julkisista kuulutuksista 2 § 2 momentti ja 3 §\n    \n      Kort referat på svenska\n    \n    Päätös, josta valitetaan\n    Kuopion hallinto-oikeuden päätös 11.8.2008 nro 08/0412/1\n  "
      ],
      "hasFormat": {
        "@id": "sfecli:kho/2009/17/fin/txt",
        "content_fi": [
          "\n    \n      Asian aikaisempi käsittely\n      Karttulan kunnanvaltuusto on 30.6.2008 tekemällään päätöksellä (§ 23)  nimittänyt sivistysjohtajan toistaiseksi voimassa olevaan virkaan kasvatustieteiden maisteri A:n.\n      Hallinto-oikeuden ratkaisu\n      Kuopion hallinto-oikeus on valituksenalaisella päätöksellään jättänyt tutkimatta B:n valituksen, jossa hän on vaatinut, että kunnanvaltuuston päätös kumotaan ja tehtävä pannaan julkiseen hakuun ja täytetään ehdokkaalla, joka parhaiten täyttää viran vaatimukset, tai palvelu ostetaan Kuopiolta kuntaliitokseen saakka.\n      Hallinto-oikeus on perustellut päätöstään seuraavasti:\n      Kuntalain 92 §:n 1 momentin mukaan oikaisuvaatimuksen ja kunnallisvalituksen saa tehdä se, johon päätös on kohdistettu tai jonka oikeuteen, velvollisuuteen tai etuun päätös välittömästi vaikuttaa (asianosainen) sekä kunnan jäsen.\n      Kuntalain 93 §:n mukaan kunnallisvalitus on tehtävä 30 päivän kuluessa päätöksen tiedoksisaannista.\n      Kuntalain 95 §:n mukaan asianosaiselle lähetetään päätöstä koskeva pöytäkirjanote oikaisuvaatimusohjeineen tai valitusosoituksineen erikseen tiedoksi kirjeellä. Asianosaisen katsotaan saaneen päätöksestä tiedon, jollei muuta näytetä, seitsemän päivän kuluttua kirjeen lähettämisestä. Kunnan jäsenen katsotaan saaneen päätöksestä tiedon, kun pöytäkirja on asetettu yleisesti nähtäväksi.\n      B ei ole asiassa asianosainen.\n      Päätöksen pöytäkirja on ollut julkisesti nähtävänä 1.7.2008. Kunnan jäsenen olisi siten tullut tehdä valitus viimeistään 31.7.2008 ennen virka-ajan päättymistä. B:n valitus on saapunut hallinto-oikeuteen 1.8.2008 eli myöhässä. Tämän johdosta valitus on jätettävä tutkimatta.\n      Käsittely korkeimmassa hallinto-oikeudessa\n      B on valituksessaan vaatinut, että hallinto-oikeuden päätös kumotaan ja asia palautetaan hallinto-oikeudelle uudelleen käsiteltäväksi. Valitus ei ole saapunut hallinto-oikeuteen myöhässä. Karttulan kunnantoimisto on ollut suljettuna 30.6.-20.7.2008. Valitusajan laskeminen alkaa 27.7.2008 lukien.\n      Karttulan kunnanhallitus on antanut valituksen johdosta selityksen. Kunnanviraston sulkemisesta kesäaikana on tiedotettu kuntatiedotteessa. Tiedotteesta ilmenevät niiden henkilöiden yhteystiedot, joilta nähtäville asetetut asiakirjat on voinut saada nähtäväksi. Kunnanvaltuuston kokouksesta 30.6.2008 on tiedotettu niin ikään kuntatiedotteella.  Kokouskutsu on ollut yleisesti nähtävillä kunnan ilmoitustaululla ja www-sivuilla. Tiedotteessa ja kokouskutsussa on mainittu kunnanvaltuuston kokouksen pöytäkirjan nähtävilläoloaika 1.7.2008 kello 9.00-11.00. Lisäksi kunnanviraston ovessa on ollut edellä mainittu tiedote kunnanviraston sulkemisesta kesäaikana yhteystietoineen. B:lle on vielä erikseen lähetetty hänen pyytämänsä ote kunnanvaltuuston kokouksen pöytäkirjasta.\n      B on antanut vastaselityksen. Karttulan kunnan virallinen ilmoitustaulu on ollut suljetun virastotalon sisällä, eikä sitä ole voinut käydä katsomassa kunnanvaltuuston päätöksessä mainitulla tavalla kunnanvirastossa 1.7.2008.\n      Korkeimman hallinto-oikeuden ratkaisu\n      Korkein hallinto-oikeus on tutkinut valituksen. Hallinto-oikeuden päätös kumotaan ja asia palautetaan hallinto-oikeudelle uudelleen käsiteltäväksi.\n      \n        Perustelut\n      \n      \n        Oikeusohjeet\n      \n      Kuntalain (365/1995) 63 §:n mukaan kunnanvaltuuston pöytäkirja siihen liitettyine valitusosoituksineen pidetään tarkastamisen jälkeen yleisesti nähtävänä siten kuin siitä on ennakolta ilmoitettu.\n      Kuntalain 64 §:n mukaan kunnan ilmoitukset saatetaan tiedoksi julkaisemalla ne julkisten kuulutusten ilmoitustaululla sekä tarpeen vaatiessa muulla kunnan päättämällä tavalla.\n      Julkisista kuulutuksista annetun lain (34/1925) 2 §:n 2 momentin mukaan jos kuulutus on niin laaja, ettei sitä sopivasti käy julkipaneminen, on sen sijasta lyhyt ilmoitus sen sisällyksestä julkipantava ja kuulutus pidettävä luettavana soveliaassa, ilmoitustaululla mainittavassa paikassa.\n      Mainitun lain 3 §:n (954/1976) mukaan ilmoitustaulu on pidettävä kunnan virastotalossa tai muussa kunnanhallituksen määräämässä sopivassa paikassa, johon virka-aikana on vapaa pääsy.\n      Kuntalain 95 §:n 1 momentin mukaan asianosaiselle lähetetään päätöstä koskeva pöytäkirjanote oikaisuvaatimusohjeineen tai valitusosoituksineen erikseen tiedoksi kirjeellä. Asianosaisen katsotaan saaneen päätöksestä tiedon, jollei muuta näytetä, seitsemän päivän kuluttua kirjeen lähettämisestä.\n      Mainitun pykälän 2 momentin mukaan kunnan jäsenen katsotaan saaneen päätöksestä tiedon, kun pöytäkirja on asetettu yleisesti nähtäväksi.\n      \n        Tosiseikat\n      \n      Kunnanvaltuusto on kokouksessaan 30.6.2008 pöytäkirjan 23 §:n kohdalla tekemällään päätöksellä nimittänyt sivistysjohtajan virkaan kasvatustieteiden maisteri A:n. Päätökseen liitetyn valitusosoituksen mukaan muun kuin asianosaisen valitusaika alkaa päivämäärästä, jolloin mainittu pöytäkirja on asetettu yleisesti nähtäväksi. Pöytäkirjaan on merkitty, että pöytäkirja on julkisesti nähtävillä kunnanvirastossa 1.7.2008.\n      Karttulan kunnanvirasto on ollut kunnanhallituksen päätöksen mukaisesti suljettuna 30.6.-20.7.2008. Kunnan julkisten kuulutusten ilmoitustaulu on sijainnut kunnanvirastossa. Kunnanviraston ollessa suljettuna ilmoitustaululle ei ole ollut vapaata pääsyä.\n      Asiakirjoista saatavan selvityksen mukaan kunnanviraston ovessa on ollut ilmoitus kiireellisiä asioita koskevista päivystyspuhelinnumeroista.  Nähtävänä pidettäviä asiakirjoja on voinut tiedustella ilmoituksessa mainitusta numerosta maanantaista perjantaihin kello 9.00-11.00. Vastaava tiedote oli aikaisemmin lähetetty jokaiseen talouteen. Kunnan ilmoitus pöytäkirjan nähtävilläpidosta oli julkaistu kunnan ilmoitustaululla 24.6.2008.\n      Kunnanhallitus on lisäksi selityksessään tuonut esille, että päätös oli julkaistu kunnan www-sivuilla ja lähetetty vielä erikseen B:lle.\n      \n        Oikeudellinen arviointi\n      \n      B ei ole asianosainen kunnanvaltuuston tekemän sivistysjohtajan virkaan nimittämistä koskevan päätöksen osalta. B on hakenut päätökseen muutosta kunnan jäsenenä.\n      Kunnan jäsenen valitusaika alkaa kuntalain 95 §:n 2 momentin mukaan siitä, kun päätöksen sisältävä pöytäkirja on asetettu yleisesti nähtäväksi. Ilmoitus kunnanvaltuuston kokouksen pöytäkirjan nähtävänä pitämisestä on asetettu kunnan julkisten kuulutusten ilmoitustaululle 24.6.2008. Ilmoituksen mukaan kokouksen tarkistettu pöytäkirja pidetään yleisesti nähtävänä Karttulan kunnanvirastossa 1.7. 2008 kello 9.00-11.00. Koska kunnanvirasto on tuolloin ollut suljettuna, eikä ilmoitustaulu ole sijainnut siten, että sillä olevia ilmoituksia olisi voinut lukea 1.7.2008 virka-aikana, ei pöytäkirjaa ole asetettu yleisesti nähtäväksi laissa edellytetyllä tavalla.\n      Kunnanviraston ovessa oleva tiedote päivystyspuhelinnumerosta ei vastaa pöytäkirjan asettamista yleisesti nähtäväksi. Edellä esitetyn mukaisesti kunnan jäsenen valitusaika alkaa siitä, kun päätöksen sisältävä pöytäkirja on asetettu yleisesti nähtäväksi. Sillä seikalla, että päätöksestä on mahdollisesti tiedotettu myös muilla tavoin, kuten kunnan internetsivuilla tai lähettämällä päätös B:lle, ei ole merkitystä kunnan jäsenen valitusajan alkamispäivän osalta.\n      Tämän vuoksi hallinto-oikeuden ei olisi tullut jättää B:n valitusta tutkimatta. Hallinto-oikeuden päätös tulee kumota ja asia palauttaa hallinto-oikeudelle uudelleen käsiteltäväksi.\n      Asian ovat ratkaisseet hallintoneuvokset Esa Aalto, Marjatta Kaján, Kari Kuusiniemi, Tuula Pynnä ja Hannu Ranta. Asian esittelijä Anneli Tulikallio.\n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "2009-02-09"
  ],
  "judgmentNumber": [
    "17"
  ],
  "subject": [
    "http://data.finlex.fi/common/Hallinto-oikeus"
  ],
  "creator": [
    "http://data.finlex.fi/common/KHO"
  ],
  "isVersionOf": [
    "ECLI:FI:KHO:2009:17"
  ],
  "year": [
    "2009"
  ],
  "description": [
    "http://data.finlex.fi/voc/kho/fin/53818701",
    "http://data.finlex.fi/voc/kho/fin/11933ec6",
    "http://data.finlex.fi/voc/kho/fin/8eebc57f",
    "http://data.finlex.fi/voc/kho/fin/90c3908f",
    "http://data.finlex.fi/voc/kho/fin/9aa93c17",
    "http://data.finlex.fi/voc/kho/fin/95b544fb"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}