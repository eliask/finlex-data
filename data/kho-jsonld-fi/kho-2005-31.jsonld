{
  "@id": "sfecli:kho/2005/31",
  "languageVersion": [
    {
      "@id": "sfecli:kho/2005/31/fin",
      "title_fi": [
        "1.6.2005/1295 KHO:2005:31"
      ],
      "abstract_fi": [
        "\n    Kun Suomessa rajoitetusti verovelvollinen Viron tasavallassa asuva urheilija osallistuu Suomessa vuonna 2005 järjestettävään urheilutapahtumaan, hän harjoittaa tuloverolain 10 §:n 4 b kohdassa tarkoitettua toimintaa Suomessa ja hän on velvollinen maksamaan Suomeen lähdeveroa ulkomaiselta yhdistykseltä mahdollisesti saamastaan rahapalkinnosta.\n    Tuloverolaki 9 § 1 mom. 2 kohta, 10 § 4 b kohtaLaki rajoitetusti verovelvollisen tulon ja varallisuuden verottamisesta 3 § 1 mom.\n    \n      Kort referat på svenska\n    \n  "
      ],
      "hasFormat": {
        "@id": "sfecli:kho/2005/31/fin/txt",
        "content_fi": [
          "\n    \n      Asian aikaisempi käsittely\n      \n        Ennakkoratkaisuhakemus\n      \n      1. Selvitys asian ratkaisemiseksi\n      1.1 Palkkionmaksutilanteen kuvaus pääpiireittäin\n      Yhdistys B on kansainvälisen urheiluliiton C:n jäsenyhdistyksenä saanut järjestettäväkseen vuoden 2005 urheilukilpailun. Yhdistys C on suunnitellut maksavansa Suomessa järjestettävissä kilpailuissa menestyville urheilijoille rahapalkintoja. Palkinnot maksetaan yhdistys C:n varoista. Kilpailun järjestävä yhdistys B ei osallistu palkkioiden maksamiseen ja niiden rahoittamiseen eikä se ole osallistunut eikä osallistu päätökseen maksaa rahapalkintoja.\n      1.2 Yksityiskohtainen selvitys asian ratkaisemiseksi\n      1.2.1 Yhdistys B\n      Yhdistys B on 21.3.1941 yhdistysrekisteriin merkitty aatteellinen yhdistys. Yhdistystä on pidetty koko sen toiminta-ajan tuloverolain 22 §:ssä tarkoitettuna yleishyödyllisenä yhteisönä. Yhdistyksen tarkoitus on sen sääntöjen mukaan edistää ja kehittää yleisurheilua sekä toimia jäsentensä valtakunnallisena liittona. Yhdistyksen toiminnan perustana ovat liikunnan eettiset arvot, urheilun reilun pelin periaatteet ja tasa-arvo.\n      Yhdistyksellä on yhteensä 855 jäsentä. Jäsenet ovat yleisurheilutoimintaa harjoittavia ja edistäviä urheiluseuroja.\n      1.2.2 Yhdistys C ja urheilukilpailut\n      Yhdistys C on Monacon ruhtinaskunnassa rekisteröity voittoa tavoittelematon aatteellinen yhdistys. Yhdistyksellä on jäsenenä 211 kansallista yleisurheilun lajiliittoa. Yhdistys C omistaa lajin maailmanjärjestönä oikeudet kahden vuoden välein järjestettäviin urheilukilpailuihin. Yhdistys ei itse järjestä kilpailuja vaan myöntää kilpailun järjestämisoikeudet kulloinkin erikseen valittavalle organisaatiolle. Yhdistys kuitenkin pidättää itsellään oikeudet eräisiin kilpailuihin liittyviin oikeuksiin kuten kansainvälisiin sponsorointi- ja televisiointioikeuksiin ja niistä saataviin korvauksiin. Yhdistys C tavanomaisesti myy oikeudet edelleen.\n      1.2.3 Vuoden 2005 urheilukilpailut\n      1.2.3.1 Järjestämisoikeus\n      Yhdistys C:n hallitus päätti 14.4.2002 myöntää vuonna 2005 järjestettävät urheilukilpailut hakemuksesta yhdistys B:n ja Suomen valtion järjestettäväksi. Järjestämisestä on 6.6.2003 allekirjoitettu järjestämissopimus. Sopimusosapuolina ovat yhdistys C, Suomen valtio, yhdistys B ja kilpailun markkinointioikeudet omistava C:n tytäryhtiö Japanin keisarikunnasta.\n      Yhdistys B vastaa tapahtuman järjestelyistä sopimuksessa edellytettyjen periaatteiden ja velvoitteiden mukaisesti. Suomen valtio ei osallistu kilpailutapahtuman käytännön järjestelyihin, vaikka se on sopimuskumppani suhteessa C:hen. Valtiolla on kuitenkin edustaja kilpailutapahtuman järjestelytoimikunnassa. Suomen valtion tehtävänä on lähinnä luoda ja mahdollistaa puitteet kilpailun järjestämiseksi. Valtio on lisäksi sitoutunut vastaamaan kaikista kilpailutapahtuman sitoumuksista.\n      1.2.3.2 Osapuolten oikeudet ja velvollisuudet\n      Yhdistys C on myöntänyt kilpailun kaikki markkinointi-, mainos-, sponsorointi-, promootio-, lisenssi- ja muut kaupalliset samoin kuin mediaoikeudet japanilaiselle tytäryhtiölle. C ja japanilainen tytäryhtiö ovat järjestelysopimuksen mukaan myöntäneet seuraavat vuoden 2005 kilpailuja koskevat oikeudet yhdistys B:lle:\n      - yksinoikeus myydä kilpailun pääsyliput ja pitää saamansa lipputulot- yksinoikeus myydä kilpailun käsiohjelmakirjaset ja pitää niistä saamansa tulot- oikeus hyödyntää erikseen sovitulla tavalla kilpailun nimeä, logoa, maskottia ja muita kilpailun symboleja- oikeus hankkia kilpailulle kansallisia yhteistyökumppaneita eli sponsoreita erikseen sovituissa puitteissa ja rajoissa ja pitää niistä saamansa tuotot- oikeus myöntää kansallisille yhteisöille kilpailuun liittyviä oikeuksia C:n markkinointisääntöjen puitteissa ja pitää niistä saamansa tulot- oikeus saada kilpailun kotikaupungin nimi kilpailunumeroihin- oikeus tehdä eräitä kilpailuun liittyviä tavarantoimitussopimuksia\n      Kaikki muut kuin edellä luetellut oikeudet kuten televisio- ja sponsorointioikeudet ja niistä kertyvät tulot kuuluvat C:lle ja markkinointiyhtiölle.\n      Yhdistys B vastaa kaikista kilpailun järjestämisestä aiheutuvista kuluista kuten urheilijoiden majoittamisesta, stadionin vuokrasta sekä muun muassa osasta urheilijoiden matkakuluista kotimaasta kilpailupaikkakunnalle samoin kuin kaikista paikallisesta liikkumisesta aiheutuvista menoista.\n      1.2.3.3 Kilpailun talousarvio\n      Kilpailusta yhdistys B:lle kertyvät tuotot ovat alustavan talousarvion mukaan yhteensä 24,2 miljoonaa euroa ja kulut 24,2 miljoonaa euroa.\n      Valtio on tehnyt periaatepäätöksen, jonka mukaan se vastaa yhdistys B:lle kilpailuista mahdollisesti aiheutuvista tappioista kolmeen miljoonaan euroon saakka.\n      1.2.3.4 Kilpailussa maksettavat rahapalkkiot\n      Urheilukilpailuihin osallistuu vuonna 2005 yhteensä noin 2000 urheilijaa noin 200 maasta. Kukin jäsenliitto voi lähettää kilpailuun yhdestä kolmeen tietyt tulosrajat saavuttanutta urheilijaa. Urheilija edustaa kilpailussa lähettämäänsä jäsenliittoa ja valtiota.\n      Yhdistys C on suunnitellut maksavansa vuoden 2005 kilpailuissa rahapalkintoja kussakin lajissa sijoille 1-8 sijoittuneille urheilijoille. Palkinnot maksetaan urheilijoille itselleen C:n omista varoista. Palkintorahat maksetaan C:n pankkitililtä Monacosta suoraan urheilijoille seuraavan vuoden alussa. Rahapalkintoja maksetaan yhteensä noin 380 urheilijalle ja niiden yhteismäärä on suunnitelman mukaan noin 7 miljoonaa USD. Lopullisen päätöksen palkkioiden maksamisesta ja niiden suuruudesta tekee C:n hallitus.\n      Urheilijoille ja jäsenliitoille ilmoitetaan etukäteen kustakin sijoituksesta maksettavan rahapalkinnon määrä. Palkinto maksetaan urheilijalle ilmoitetun suuruisena, jolloin rajoitetusti verovelvollisen urheilijan palkinnosta mahdollisesti perittävä lähdevero lisätään palkinnon nettomäärään siten, että palkinnon verolla vähennetty määrä vastaa etukäteen ilmoitettua palkinnon määrää. Järjestämissopimuksen kohdan 4.2.18 mukaan yhdistys B vastaa muun ohessa palkinnoista mahdollisesti maksettavista veroista. Jos rahapalkinnoista on pidätettävä ja tilitettävä lähdevero, yhdistys B joutuu korvaamaan C:lle nettopalkkioihin lisätyn veron määrän eli vero jää kuluna rasittamaan yhdistys B:tä eikä urheilijaa tai palkkion maksavaa C:tä. Yhdistys C:ltä saatujen tietojen mukaan aikaisempien kisojen rahapalkkioista ei ole lähdeveroa tullut maksuun.\n      2. Oikeuskysymys\n      Onko Suomessa vuonna 2005 järjestettävissä urheilukilpailuissa urheilija A:lle mahdollisesti maksettavasta rahapalkinnosta maksettava lähdeveroa Suomeen tuloverolain ja lähdeverolain säännösten perusteella, kun Suomen ja Viron tasavallan välillä solmitussa verosopimuksessa ei ole rajoitettu Suomen oikeutta veron perimiseen?\n      \n        Keskusverolautakunnan ennakkoratkaisu\n      \n      Suomessa rajoitetusti verovelvollinen Viron tasavallassa asuva urheilija A ei ole velvollinen maksamaan Suomeen lähdeveroa C-nimiseltä ulkomaalaiselta yhdistykseltä saamastaan rahapalkinnosta, jonka hän mahdollisesti saa urheilusuorituksistaan yhdistys B:n Suomessa vuonna 2005 järjestämissä urheilukilpailuissa.\n      \n        Perustelut\n      \n      Yhdistys C on Monacon ruhtinaskunnassa rekisteröity voittoa tavoittelematon aatteellinen yhdistys. C omistaa lajin maailmanjärjestönä oikeudet kahden vuoden välein järjestettäviin urheilukilpailuihin. Yhdistys ei itse järjestä kilpailuja vaan myöntää kilpailun järjestämisoikeudet kulloinkin erikseen valittavalle organisaatiolle.\n      C:n hallitus päätti 14.4.2002 myöntää vuonna 2005 järjestettävät urheilukilpailut hakemuksesta yhdistys B:n ja Suomen valtion järjestettäväksi. Kilpailut järjestetään Suomessa.\n      C on suunnitellut maksavansa vuoden 2005 kilpailuissa rahapalkintoja kussakin lajissa sijoille 1-8 sijoittuneille urheilijoille. Palkinnot maksetaan urheilijoille itselleen C:n omista varoista. Palkintorahat maksetaan C:n pankkitililtä Monacosta suoraan urheilijoille kauden päätyttyä. Rahapalkintoja maksetaan yhteensä noin 380 urheilijalle ja niiden yhteismäärä on suunnitelman mukaan noin 7 miljoonaa USD. Lopullisen päätöksen palkkioiden maksamisesta ja niiden suuruudesta tekee C:n hallitus.\n      Tuloverolain 9 §:n 1 momentin 2 kohdan mukaan velvollinen suorittamaan veroa tulon perusteella on henkilö, joka verovuonna ei ole asunut Suomessa, täältä saamastaan tulosta (rajoitettu verovelvollisuus). Saman lain 10 §:n 4 b kohdan mukaan Suomesta saatua tuloa on muun ohessa tulo, joka on saatu urheilijan Suomessa harjoittamasta henkilökohtaisesta toiminnasta.\n      Mikäli Monacon ruhtinaskunnasta oleva yhdistys C hakemuksessa tarkoitetulla tavalla suorittaa A:lle rahapalkinnon hänen urheilusuorituksistaan Suomessa, tämä rahapalkinto ei ole sellaista Suomesta saatua tuloa kuin tuloverolain 10 §:n 4 b kohdassa tarkoitetaan.\n      Sovelletut oikeusohjeet\n      Tuloverolaki 9 § 1 momentti 2 kohta ja 10 § 4 b kohta\n      Käsittely korkeimmassa hallinto-oikeudessa\n      Veroasiamies on hakenut muutosta keskusverolautakunnan päätökseen ja vaatinut ennakkoratkaisun kumottavaksi ja uutena ennakkoratkaisuna lausuttavaksi, että Suomessa rajoitetusti verovelvollinen Viron tasavallassa asuva urheilija A on velvollinen maksamaan Suomeen lähdeveroa siitä rahapalkinnosta, jonka hän mahdollisesti saa C-nimiseltä ulkomaiselta yhdistykseltä urheilusuorituksistaan B:n vuonna 2005 Suomessa järjestämissä urheilukilpailuissa.\n      A on antanut asiassa vastineen ja veroasiamies tämän jälkeen vastaselityksen.\n      Korkeimman hallinto-oikeuden ratkaisu\n      Korkein hallinto-oikeus on tutkinut asian. Korkein hallinto-oikeus kumoaa keskusverolautakunnan päätöksen ja annetun ennakkoratkaisun sekä lausuu uutena ennakkoratkaisuna, että Suomessa rajoitetusti verovelvollinen Viron tasavallassa asuva urheilija A on velvollinen maksamaan Suomeen lähdeveroa C-nimiseltä ulkomaiselta yhdistykseltä saamastaan rahapalkinnosta, jonka hän mahdollisesti saa urheilusuorituksistaan yhdistys B:n Suomessa järjestämissä urheilukilpailuissa.\n      \n        Perustelut\n      \n      Tuloverolain 9 §:n 1 momentin 2 kohdan mukaan henkilö, joka verovuonna ei ole asunut Suomessa, on velvollinen suorittamaan veroa tulon perusteella täältä saamastaan tulosta. Tuloverolain 10 §:n 4 b kohdan mukaan Suomesta saatua tuloa on muun ohessa urheilijan Suomessa harjoittamasta henkilökohtaisesta toiminnasta saatu tulo. Rajoitetusti verovelvollisen tulon ja varallisuuden verottamisesta annetun lain 3 §:n 1 momentin mukaan lähdeveroa on suoritettava muun muassa urheilijan henkilökohtaiseen toimintaan perustuvasta korvauksesta.\n      Kun rajoitetusti verovelvollinen urheilija A osallistuu Suomessa vuonna 2005 järjestettävään urheilutapahtumaan, hän harjoittaa tuloverolain 10 §:n 4 b kohdassa tarkoitettua toimintaa Suomessa ja hän on näin ollen Suomen sisäisen lainsäädännön perusteella velvollinen maksamaan Suomeen lähdeveroa C-nimiseltä ulkomaiselta yhdistykseltä mahdollisesti saamastaan rahapalkinnosta.\n      Asian ovat ratkaisseet hallintoneuvokset Ahti Rihto, Tuulikki Keltanen, Olli Nykänen, Heikki Kanninen ja Ahti Vapaavuori. Asian esittelijä Liisa Tähtinen.\n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KHO:2005:31"
  ],
  "description": [
    "http://data.finlex.fi/voc/kho/fin/2ef49bf0",
    "http://data.finlex.fi/voc/kho/fin/fc2d056e",
    "http://data.finlex.fi/voc/kho/fin/360f648b",
    "http://data.finlex.fi/voc/kho/fin/cc1a75cb"
  ],
  "judgmentNumber": [
    "31"
  ],
  "issued": [
    "2005-06-01"
  ],
  "creator": [
    "http://data.finlex.fi/common/KHO"
  ],
  "year": [
    "2005"
  ],
  "subject": [
    "http://data.finlex.fi/common/Hallinto-oikeus"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}