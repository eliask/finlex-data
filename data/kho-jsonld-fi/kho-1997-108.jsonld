{
  "@id": "sfecli:kho/1997/108",
  "languageVersion": [
    {
      "@id": "sfecli:kho/1997/108/fin",
      "title_fi": [
        "21.10.1997/2632 KHO:1997:108"
      ],
      "abstract_fi": [
        "\n    Tekninen johtaja irtisanoi 11.1.1996 viranhaltijan viran lakkauttamisen ja kuntayhtymän virkasäännön 13 §:n 2 momentin 1 kohdan nojalla viranhaltijan virkasuhteen kuntayhtymään. Virkasäännön määräys oli hyväksytty 1.7.1995 voimaantulleen kuntalain 45 §:n 2 momentin 1 kohdan (365/95) perusteella ja ennen 1.8.1995 voimaan tulleen Suomen Hallitusmuodon 15 §:n 3 momenttia, jonka mukaan ketään ei saa ilman lakiin perustuvaa syytä erottaa työstä. Hallitusmuodon säännös on tarkoitettu koskemaan myös virkasuhdetta. Perusoikeusuudistukseen ei sisällytetty nimenomaisia säännöksiä uudistuksen voimaansaattamista koskevasta siirtymäajasta. Uudistusta koskevassa hallituksen esityksessä todetaan kuitenkin, että uudet perusoikeussäännökset saattavat johtaa yksittäisiin lainsäädännön uudistustarpeisiin. Perustuslakivaliokunnan (PeVM 25/1994 vp) mietinnön mukaan lainsäädännön tarkistustyöhön on ryhdyttävä pikaisesti niissä tapauksissa, joissa ristiriitoja uusien perusoikeussäännösten kanssa voidaan epäillä ilmenevän. Sekä hallituksen esityksestä että perustuslakivaliokunnan mietinnöstä on pääteltävissä, että perusoikeusuudistuksen edellyttämien tavallisten lainsäädännön muutosten ei ajateltu kaikilta osin toteutuvan välittömästi perusoikeusuudistuksen tultua voimaan.\n    Kuntalaki, johon sisältyi edellä mainittu valtuutus määrätä virkasäännöllä viranhaltijoiden irtisanomisperusteista, annettiin 17.3.1995. Tuolloin perusoikeusuudistusta ei vielä oltu lopullisesti hyväksytty eikä perusoikeusuudistuksen voimaantuloajankohtaa vielä tiedetty. Kuntalain hyväksyessään eduskunta edellytti hallituksen huolehtivan siitä, että pikaisesti valmistellaan lakiehdotus ainakin kunnan viranhaltijoiden irtisanomisperusteista ja muusta palvelussuhdeturvasta. Eduskunnan lausuma perustui hallintovaliokunnan mietintöön (HaVM 18/1994 vp), jonka mukaan palvelussuhdeturvaa ei voitu vastaisuudessa jättää virkasäännön varaan.\n    Hallitusmuodon perusoikeussäännösten 1.8.1995 voimaantulon jälkeen kunnallisten viranhaltijoiden irtisanomisperusteet olivat siis edelleen kuntalain 45 §:n 2 momentin 1 kohdan nojalla annetuissa kuntien ja kuntayhtymien virkasäännöissä, kunnes kunnallisen viranhaltijan palvelussuhdeturvasta annettu laki tuli voimaan 1.7.1996. Viran lakkauttaminen ei mainitun lain mukaan ole enää viranhaltijan irtisanomisperuste. Viimeksi mainitun lain voimaantulosäännöksen 23 §:n 2 momentin mukaan, jos laissa tarkoitettu asia on vireillä tämän lain voimaan tullessa, noudatetaan tämän lain voimaan tullessa voimassa olleita säännöksiä ja määräyksiä, ja 4 momentin mukaan, jos ennen lain voimaantuloa lain nojalla annetussa asetuksessa on tästä laista poikkeavia säännöksiä, niitä sovelletaan tämän lain asemesta.\n    Asiaa ratkaistaessa on otettava huomioon irtisanomispäätöstä tehtäessä voimassa ollut kuntalaki, jossa ovat olleet kunnallista virkasuhdetta koskevat perussäännökset. Kunnallisten virkasuhteiden osalta ei ole ollut yleistä, esimerkiksi valtion virkamieslakia tai työsopimuslakia vastaavaa lakia. Kuntalaki tuli voimaan 1.7.1995. Kuntalain 44 §:n 2 momentin mukaan viran lakkauttamisesta päättää valtuusto tai johtosäännössä määrätty kunnan muu toimielin. Aikaisempien kunnallislakien mukaan viran perustamisesta ja lakkauttamisesta oli nimenomaan valtuuston päätettävä. Vaikka viran lakkauttaminen ja viranhaltijan irtisanominen sen johdosta ovat vakiintuneen käytännön mukaisesti eri asioita, viran lakkauttaminenkin koskee sillä tavoin viranhaltijaa, että tälle on muun muassa varattava tilaisuus tulla kuulluksi.\n    Huomioon on otettava myös palvelussuhdeturvaa koskevan lain voimaantulosäännöksen 23 §:n 2 momentin säännös. Sen mukaan, jos laissa tarkoitettu asia on vireillä tämän lain voimaan tullessa, noudatetaan tämän lain voimaan tullessa voimassa olleita säännöksiä ja määräyksiä. Eduskunnan perustuslakivaliokunta totesi lausunnossaan (PeVL 11/1996 vp) uudistuksen toteuttavan palvelussuhdeturvan järjestämisen lakisääteisesti. Laista tai myöskään eduskunta-asiakirjoista ei ilmene, että perusoikeusuudistuksen voimaantulon jälkeen 1.8.1995 ja toisaalta ennen palvelussuhdeturvaa koskevien säännösten voimaantuloa 1.7.1996 eli tänä 11 kuukauden aikana ei tulisi soveltaa aikaisemman lain, tässä tapauksessa kuntalain säännöksiä. Kun edellä esitetty otetaan huomioon, ei perusoikeusuudistukseen sisältynyttä hallitusmuodon 15 §:n 3 momenttia ollut tarkoitettu sovellettavaksi siten, että välittömästi sen voimaan tultua olisi tullut kielletyksi kuntalain säännösten ja tuon lain valtuutussäännöksen nojalla annettuihin kuntien virkasääntöihin perustuneiden irtisanomisperusteiden soveltaminen. Tällainen kielto olisi merkinnyt, ettei kuntien viranhaltijoiden irtisanomiseen olisi ollut käytettävissä mitään oikeudellisia perusteita eivätkä kuntien suorittamat irtisanomiset siten olleet lainkaan mahdollisia. Siten kuntalain 44 §:n mukaista viran lakkauttamista ja kuntayhtymän virkasäännön mukaista irtisanomisperustetta ei ole tullut jättää soveltamatta perusoikeusuudistuksen voimaantulon 1.8.1995 ja kunnallisen viranhaltijan palvelussuhdeturvasta annetun lain voimaantulon 1.7.1996 välisenä aikana ottaen huomioon myös viime mainitun lain 23 §:n 2 momentin voimaantulosäännös. Koska virka on lakkautettu kuntalain 44 §:n 2 momentin nojalla ja tämä on ollut irtisanomisperusteena virkasäännön 13 §:n 2 momentin 1 kohdan mukaisesti, teknisen johtajan päätös viranhaltijan virkasuhteen irtisanomisesta ei ollut lainvastainen.\n    Äänestys 5-4\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KHO:1997:108"
  ],
  "description": [
    "http://data.finlex.fi/voc/kho/fin/53818701",
    "http://data.finlex.fi/voc/kho/fin/a362c53d",
    "http://data.finlex.fi/voc/kho/fin/481075e8",
    "http://data.finlex.fi/voc/kho/fin/aba268d4",
    "http://data.finlex.fi/voc/kho/fin/3c5c80e9",
    "http://data.finlex.fi/voc/kho/fin/6743d5fc",
    "http://data.finlex.fi/voc/kho/fin/d4c11db2",
    "http://data.finlex.fi/voc/kho/fin/153b4166"
  ],
  "judgmentNumber": [
    "108"
  ],
  "issued": [
    "1997-10-21"
  ],
  "creator": [
    "http://data.finlex.fi/common/KHO"
  ],
  "year": [
    "1997"
  ],
  "subject": [
    "http://data.finlex.fi/common/Hallinto-oikeus"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}