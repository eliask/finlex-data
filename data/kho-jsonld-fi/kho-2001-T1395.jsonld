{
  "@id": "sfecli:kho/2001/T1395",
  "languageVersion": [
    {
      "@id": "sfecli:kho/2001/T1395/fin",
      "title_fi": [
        "11.06.2001/1395"
      ],
      "abstract_fi": [
        "\n    A oli kiinteistön omistajana hakenut maanmittaustoimistolta toimitusmääräystä tiekunnan perustamiseksi, tieyksikköjaon saamiseksi, tien leveyden määrittämiseksi ja mahdollisten korvausten ratkaisemiseksi tien osalta, joka alkoi hänen tilaltaan ja johti olemassa olevalle tiekunnan tielle. Asiassa oli määrätty suoritettavaksi yksityisistä teistä annetun lain mukainen yksityistietoimitus. Yksityistietoimituksen toimitusmiesten 31.7.1997 lopettamasta toimituksesta laaditussa pöytäkirjassa katsottiin, että toimituksesta oli hyötyä vain hakijalle, ja määrättiin toimituskustannukset kokonaan A:n maksettaviksi. Maanmittaustoimisto maksoi uskottujen miesten palkkiot, mutta päätti periä ne takaisin A:lta toimituslaskun yhteydessä. Kaikki yksityistietoimituksen toimituskustannukset, yhteensä 13 858,20 markkaa, laskutettiin 3.12.1997 A:lta.\n    A:n haettua maaoikeuteen 25.6.1998 saapuneella kantelukirjelmällä muutosta toimitusinsinöörin päätökseen maaoikeus oli 1.3.1999 jättänyt kantelun muilta osin myöhään tehtynä tutkimatta, mutta siirtänyt asian maanmittausmaksun suuruutta koskevalta osalta Hämeen lääninoikeuden ratkaistavaksi.\n    Hallinto-oikeuden ratkaisu: Asia käsiteltiin perustevalituksena hallinto-oikeuslain 25 §:n nojalla Hämeenlinnan hallinto-oikeudessa. Hallinto-oikeus hyväksyi valituksen osittain ja alensi A:n maksettavaksi määrättyjen kiinteistötoimituskustannusten yhteisen määrän 1 000 markkaan. Hallinto-oikeus lausui perusteluissaan muun ohella, että A:ta ei voitu pitää sellaisena tietoimituksen hakijana, joka oli velvollinen maksamaan kaikki toimituksesta aiheutuneet kustannukset, kun otettiin huomioon kiinteistönmuodostamislain 209 §:n mukaisesti hänen toimituksesta saamansa hyöty sekä yksityisistä teistä annetun lain 47 §:n edellyttämä kustannusten jakoperusteen kohtuullisuusvaatimus. Toimituksessa oli siten menetelty virheellisesti, kun kaikki toimituskustannukset on määrätty hänen maksettavakseen.\n    Maanmittauslaitoksen keskushallinto on korkeimmassa hallinto-oikeudessa vaatinut, että hallinto-oikeuden päätös kumotaan ja toimitusinsinöörin päätös saatetaan voimaan. Keskushallinto on katsonut, ettei hallinto-oikeuden toimivaltaan ollut kuulunut muuttaa yksityistietoimituksen toimitusmiesten lainvoimaista toimituskustannusten osittelupäätöstä, jolla yksityistietoimituksen toimituskustannukset oli määrätty kokonaan A:n maksettavaksi.\n    Korkeimman hallinto-oikeuden ratkaisu: Hallinto-oikeuden päätös kumottiin ja asia palautettiin hallinto-oikeudelle uudelleen käsiteltäväksi. Perustelut: Yksityisistä teistä annetun lain 48 §:n 1 momentin 11 kohdan (358/1962) mukaan tietoimituksessa on asian laadun mukaan ja huomioon ottaen 49 §:n säännökset ratkaistava, kuinka toimituskustannukset oli jaettava asianosaisten kesken. Saman lain 51 §:n 1 momentissa (555/1995) säädetään, että mikäli tämän lain säännöksistä ei muuta johdu, on menettelystä tietoimituksessa sekä toimituksen kustannuksista ja niiden perimisestä soveltuvin osin voimassa, mitä niistä kiinteistötoimitusten osalta säädetään. Saman pykälän 2 momentin mukaan muutoksenhausta tietoimituksessa annettuun päätökseen tai suoritettuun toimenpiteeseen on voimassa, mitä kiinteistötoimituksesta valittamisesta säädetään.\n    Kiinteistönmuodostamislain 207 §:n 1 momentin mukaan toimituskustannuksiin kuuluvat toimitusmenot ja kiinteistötoimitusmaksu. Saman pykälän 2 momentin 3 kohdan mukaan toimitusmenoja ovat muun ohella uskotuille miehille suoritetut palkkiot ja korvaukset. Kiinteistönmuodostamislain 208 §:n 2 momentin mukaan valtion varoista etukäteen maksetut toimitusmenot peritään valtiolle takaisin kiinteistötoimitusmaksun perimisen yhteydessä noudattaen kiinteistötoimitusmaksun perimistä koskevia säännöksiä. Lain 231 §:n 1 momentin mukaan asianosainen saa hakea muutosta toimituksessa tehtyyn ratkaisuun valittamalla maaoikeuteen, jollei muutoksenhakua ole lailla kielletty.\n    Yksityistietoimitusta koskevassa päätöksessä 31.7.1997 oli toimituskustannuksista määrätty pöytäkirjan kohdassa 11, jossa toimitusmiehet olivat katsoneet, että toimituksesta oli hyötyä vain hakijalle, ja määränneet toimituskustannukset A:n maksettaviksi. A ei ollut valittanut yksityistietoimitusta koskevasta päätöksestä maaoikeuteen. Hallinto-oikeus ei edellä mainitut säännökset huomioon ottaen ollut voinut toimivaltansa puitteissa muuttaa yksityistietoimituksessa annettua päätöstä, jolla muun ohella oli ratkaistu kustannusten jakaminen asianosaisten kesken eli niin sanottu osittelu.\n    Kiinteistötoimitusmaksusta annetun lain (558/1995) 13 §:n 1 momentin (878/1996) mukaan kiinteistötoimitusmaksun määräämistä koskevaan päätökseen ei saa hakea valittamalla muutosta. Saman pykälän 2 momentin mukaan kiinteistötoimitusmaksusta on voimassa, mitä verojen ja maksujen perimisestä ulosottotoimin annetussa laissa säädetään. Laissa tarkoitettu perustevalitus tehdään asianomaiselle hallinto-oikeudelle. Verojen ja maksujen perimisestä ulosottotoimin annetun lain 8 §:n 1 momentin mukaan se joka katsoo, että vero, leimaveroa lukuunottamatta, tai muu saaminen on määrätty tahi maksuunpantu lakia virheellisesti soveltaen taikka että asiaa käsiteltäessä on tapahtunut erehdys tai menettelyvirhe, jonka voidaan otaksua vaikuttaneen asian ratkaisuun, saa tehdä siitä perustevalituksen.\n    Kun vielä otetaan huomioon toimitukseen sovellettavana ollut maa- ja metsätalousministeriön päätös kiinteistötoimituksista sekä muista kiinteistönmuodostamislain (554/1995) mukaisista toimenpiteistä ja tehtävistä perittävistä työaikakorvauksista ja toimituskorvauksista sekä kiinteistötoimitusmaksun laskentaperusteista (1091/1996), hallinto-oikeuden ratkaisusta ja sen perusteluista ei ilmennyt, että hallinto-oikeus olisi tutkinut perustevalituksen siltä osalta kuin oli kysymys siitä, oliko kiinteistötoimitusmaksu määrätty oikein laskentaperusteiltaan tai muutoin niiltä osin kuin asia ei ollut tullut jo yksityistietoimituksessa ratkaistuksi.\n    Ks. myös KHO 28.11.1994 T 5865, KHO 2.11.1995 T 4423 ja T 4424 sekä KHO 11.3.1996 T 706.\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "2001-06-11"
  ],
  "judgmentNumber": [
    "T1395"
  ],
  "subject": [
    "http://data.finlex.fi/common/Hallinto-oikeus"
  ],
  "creator": [
    "http://data.finlex.fi/common/KHO"
  ],
  "isVersionOf": [
    "ECLI:FI:KHO:2001:T1395"
  ],
  "year": [
    "2001"
  ],
  "description": [
    "http://data.finlex.fi/voc/kho/fin/6d4f5aa1",
    "http://data.finlex.fi/voc/kho/fin/a4db4570",
    "http://data.finlex.fi/voc/kho/fin/58caa1f1",
    "http://data.finlex.fi/voc/kho/fin/f1192a59",
    "http://data.finlex.fi/voc/kho/fin/da4f9623",
    "http://data.finlex.fi/voc/kho/fin/e179a746",
    "http://data.finlex.fi/voc/kho/fin/7ea987b7"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:undefined",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}