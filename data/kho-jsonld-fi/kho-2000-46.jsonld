{
  "@id": "sfecli:kho/2000/46",
  "languageVersion": [
    {
      "@id": "sfecli:kho/2000/46/fin",
      "title_fi": [
        "13.07.2000/2041 KHO:2000:46"
      ],
      "abstract_fi": [
        "\n    Helsingin poliisilaitos oli päätöksellään  hylännyt toimittajan hakemuksen saada tutustua  pankin tutkintapyynnön yhteydessä syntyneeseen  aineistoon. Lääninoikeus kumosi päätöksen siinä  erikseen mainittujen henkilöiden  kuulustelupöytäkirjoja ja esitutkintapöytäkirjan  liitteinä olleita eräitä muita asiakirjoja  koskevilta osin ja oikeutti toimittajan  tutustumaan mainittuihin asiakirjoihin. Pankki  haki muutosta lääninoikeuden päätökseen ja  katsoi, että asiakirjat, yhtä poikkeusta lukuun  ottamatta, ovat salassa pidettäviä sillä  perusteella, että niissä on joko kysymys pankin  asiakkaiden liike- tai ammattisalaisuuksista tai  pankin omasta liikesalaisuuden piiriin  kuuluvasta asiasta.\n    Korkein hallinto-oikeus jätti tutkimatta pankin  valituksen. Kysymys pankin valitusoikeudesta oli  ratkaistava soveltaen valituksenalaisen  päätöksen tekoaikana voimassa ollutta lakia.  Näin ollen asiaan sovellettiin  hallintolainkäyttölain ohella yleisten  asiakirjain julkisuudesta annettua lakia  (83/1951). Joulukuun 1. päivästä 1999 alkaen on  tullut voimaan uusi laki viranomaisten toiminnan  julkisuudesta (621/1999). Käsiteltävänä olevan  asian osalta olikin kiinnitettävä huomiota myös  uuden lain periaatteisiin. Julkisuuslainsäädännön  uudistusta koskevista lainvalmisteluasiakirjoista  ilmenee, että muutoksenhakuun julkisuusasioissa  on tarkoitettu sovellettavan hallintolainkäytön  yleisiä periaatteita. Hallintolainkäyttölain  5 §:n 1 momentin mukaan päätöksellä, josta saa  valittaa, tarkoitetaan toimenpidettä, jolla asia  on ratkaistu tai jätetty tutkimatta.  Asiakirjojen julkisuutta koskeva hallintopäätös  on siten valituskelpoinen.\n    Hallintolainkäytön yleisten periaatteiden  soveltaminen merkitsee myös sen käsityksen  torjumista, että asiakirjojen luovuttamista  koskevasta myönteisestä päätöksestä ei olisi  koskaan muutoksenhakuoikeutta. Toiselta puolen  päätöksen valituskelpoisuus ei tarkoita sitä,  että julkisuusasiassa olisi aina jollakulla  valitusoikeus. Valitusoikeutta on siten  arvioitava sekä vanhan että uuden julkisuuslain  osalta hallintolainkäytön yleisten säännösten  mukaan ottaen huomioon julkisuusasioiden  erityispiirteet.\n    Hallintolainkäyttölain 6 §:n 1 momentin mukaan  päätöksestä saa valittaa se, johon päätös on  kohdistettu tai jonka oikeuteen, velvollisuuteen  tai etuun päätös välittömästi vaikuttaa.\n    Valitusoikeus on näin ollen ensinnäkin sillä,  johon päätös on kohdistettu. Tässä tapauksessa  poliisilaitoksen päätöstä olla luovuttamatta  tietoja toimittajalle ei ole kohdistettu  esitutkintapyynnön tehneeseen pankkiin. Myöskään  lääninoikeuden päätöstä ei ole kohdistettu  pankkiin, vaan asiassa on ollut kysymys sen  ratkaisemisesta, onko toisella valittajalla eli  toimittajalla oikeus tutustua asiakirjoihin,  jotka esitutkinnan yhteydessä syntyneinä tai  pankin poliisille luovuttamina olivat  viranomaisen esitutkinta-asiakirjoja.\n    Toiseksi valitusoikeus on sillä, jonka oikeuteen,  velvollisuuteen tai etuun päätös välittömästi  vaikuttaa, mutta johon päätöstä ei ole  muodollisesti kohdistettu. Tämä merkitsee sitä,  että valitusoikeutta ei yleensä ole sillä, johon  päätös vaikuttaa vain välillisesti.  Välittömyyttä arvioitaessa on otettava huomioon  muun ohella asian laatu ja asiassa oleva  oikeussuojan tarve.\n    Pankki on riitauttanut lääninoikeuden käsityksen  sen julkisina pitämistä asiakirjoista. Pankki on  valituksessaan korkeimmalle hallinto-oikeudelle  katsonut, että sitä on pidettävä muutoksenhakuun  oikeutettuna, koska asian ratkaiseminen koskee  ensisijaisesti pankin ja sen asiakkaina olleiden  etua. Pankki on valituksessaan katsonut, että  asiakirja-aineisto sisältää pankin oman  yrityssalaisuuden piiriin kuuluvien tietojen  lisäksi asiakkaiden nimi- ja luottotietoja sekä  näiden liikesalaisuuksia, mistä syystä pankki  oli velvollinen noudattamaan  luottolaitostoiminnasta annetun lain 94 §:ssä  säädettyä salassapitovelvoitetta.\n    Korkein hallinto-oikeus katsoi, ettei pankin  valituksesta eikä asiakirjoista muutoinkaan  ilmene, miten sen omina liikesalaisuuksina  pitämien tietojen antaminen voi vaikuttaa  selvitystilassa olevan pankin liike- tai  muuhunkaan toimintaan, tai, miten sen entisiä  asiakkaita koskevien tietojen antaminen  vaikuttaisi välittömästi pankin oikeuteen,  velvollisuuteen tai etuun ottaen huomioon, ettei  kysymys ole siitä, että viranomaisen hallussa  olevan yleisen asiakirjan luovuttamista  koskevalla viranomaisen päätöksellä pankki  rikkoisi salassapitovelvollisuuttaan. Pankki on  tosin vastaselityksessään viitannut siihen, että  asiakkaan liike- ja ammattisalaisuuden  paljastaminen voi johtaa siihen, että pankkia  vastaan esitetään korvausvaatimus, joka voi olla  huomattavakin. Tällaisen kanteen mahdollisuuden  sellaisenaan ei edellä lausuttu eikä kulunut  aika huomioon ottaen voida kuitenkaan katsoa  vaikuttavan välittömästi pankin oikeuteen,  velvollisuuteen tai etuun eikä niin ollen pitää  perusteena valitusoikeuden myöntämiselle.\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KHO:2000:46"
  ],
  "description": [
    "http://data.finlex.fi/voc/kho/fin/2e7f9f29",
    "http://data.finlex.fi/voc/kho/fin/99f557bc",
    "http://data.finlex.fi/voc/kho/fin/96f69eb9"
  ],
  "judgmentNumber": [
    "46"
  ],
  "issued": [
    "2000-07-13"
  ],
  "creator": [
    "http://data.finlex.fi/common/KHO"
  ],
  "year": [
    "2000"
  ],
  "subject": [
    "http://data.finlex.fi/common/Hallinto-oikeus"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}