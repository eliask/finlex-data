{
  "@id": "sfecli:kho/2001/T102",
  "languageVersion": [
    {
      "@id": "sfecli:kho/2001/T102/fin",
      "title_fi": [
        "23.01.2001/102"
      ],
      "abstract_fi": [
        "\n    Lohjan seudun terveyspalvelujen kuntayhtymä, johon myös Karjalohja kuului, päätettiin purkaa. Lohjan seudun terveyspalvelujen kuntayhtymän  yhtymäkokous oli 29.5.1996 (§ 10) päättänyt muun ohella, että Lohjan seudun terveyspalvelujen kuntayhtymä purettaisiin 1.1.1997  lukien ja että sen tehtävät siirrettäisiin jäsenkuntien hoidettavaksi. Yhtymäkokous oli 11 §:n kohdalla yksimielisesti hyväksynyt  henkilöstön asemaa tarkentavat sopimusehdotuksen  liitteet Yh 3/96 koskien Lohjan kaupunkia ja kuntaa sekä Yh 4/96 koskien muita jäsenkuntia Karjalohja mukaan luettuna.\n    Päätöksen perusteluissa todetaan muun ohella, että kuntayhtymän purkautumisen vuoksi sen henkilökunnan asema on järjestettävä uudelleen 1.1.1997 alkaen.  Kuntayhtymän purkautumisprosessin kuluessa hankituissa selvityksissä kuntajakolain säännösten ei ole katsottu kattavasti säätelevän henkilöstön  asemaa muun muassa siltä osin kuin on kysymys muun kunnan palvelukseen siirtyvän henkilöstön asemasta ja  purkautuvan kuntayhtymän toiminnan päättämisestä. Koko yhdistämissopimuksessa tarkoitetun henkilöstön aseman turvaamiseksi ja purkautuvan kuntayhtymän päätöksenteon  selkeyttämiseksi myös tältä osin on laadittu sopimukset, joilla mahdolliset avoimet kysymykset voitaisiin selvittää.  Sopimustekstissä täsmennetään kuntajakolain siirtymäsäännösten koskevan koko siirtyvää henkilökuntaa, määritellään  heidän palkanmaksuaan, vuosilomia ja eläke-etuja koskevat kysymykset. Lisäksi sopimuksessa edellytetään, ettei kuntayhtymä ryhdy irtisanomismenettelyyn siirtyvän  henkilöstön osalta. Perusteluna tälle menettelylle on se seikka, että kuntayhtymän purkautuessa on tarkoitus noudattaa kuntien yhdistämissopimukseen kirjattua periaatetta henkilöstön siirtymisestä  suoraan uuden kunnan palvelukseen. Henkilöstön siirtyessä kuntien yhdistyessä vastaanottavan kunnan palvelukseen palvelussuhde ei  katkea ja heidän palvelussuhteeseensa liittyvät vuosiloma- ja eläke-edut säilyvät entisellään.\n    Edellä mainitussa sopimusehdotuksen liitteessä Yh 4/96 todettiin muun ohella, että Lohjan seudun terveyspalvelujen  kuntayhtymän purkautuessa vuonna 1996 siirtyisivät kuntayhtymän palveluksessa tällöin olevat vastaanottavan kunnan alueella  palveluksessa olevat pääviran vakinaiset viranhaltijat heille soveltuvaan vastaanottavan kunnan virkaan 1.1.1997  lukien kuntajakolain 22 §:ssä tarkoitetulla tavalla. Vastaanottava kunta vastaisi 1.1.1997  lukien palkka- ja muista saatavista, jotka kohdistuvat sanotusta päivästä alkavaan aikaan, kun taas  vuosilomaa ja eläkekertymää koskevista kuntayhtymän velvoitteista vastaa vastaanottava kunta myös  ajalta ennen 1.1.1997. Lohjan seudun terveyspalvelujen kuntayhtymä sitoutui siihen, ettei se irtisano sopimusehdotuksessa tarkoitettua vastaanottavan  kunnan palvelukseen siirtyvää henkilökuntaa eikä ryhdy toimenpiteisiin tämän henkilökunnan irtisanomiseksi.\n    Karjalohjan kunnan terveyspalvelujen järjestelytyöryhmä oli 1.7.1996 päättänyt esittää kunnanhallitukselle ja  edelleen kunnanvaltuustolle muun ohella terveydenhoitajan viran perustamista kokoaikaisena virkana ja todennut, että  muun ohella tämän viran tultua perustetuksi voitiin virallisesti tiedustella terveyskeskuksen nykyisen henkilöstön halukkuutta siirtyä  kunnan palvelukseen.\n    Kunnanjohtaja oli kirjeellään pyytänyt kuntayhtymän palveluksessa ollutta T:tä kirjallisesti  vahvistamaan käyttääkö hän oikeuttaan siirtyä Karjalohjan kunnan palvelukseen 1.1.1997 perustettuun terveydenhoitajan virkaan.  T oli vastannut käyttävänsä oikeuttaan siirtyä Karjalohjan kunnan palvelukseen.\n    Näissä olosuhteissa antaessaan suostumuksensa siirtoon T:llä oli ollut perusteita luottaa siihen, että hänen nimittämisensä Karjalohjan terveyskeskuksen  terveydenhoitajan virkaan tapahtuu entisin ehdoin. Karjalohjan kunnanhallitus ei siten ollut voinut nimittäessään  12.11.1996 T:n suostumuksensa mukaisesti mainittuun virkaan päättää päätöksensä 4 kohdan mukaan  ratkaista palkkauskysymyksiä myöhemmin erikseen siten, että ne ilman T:n suostumusta olisivat tälle epäedullisemmat  kuin kuntayhtymässä sovelletut virkasuhteen ehdot. Tämän vuoksi korkein hallinto-oikeus kumosi lääninoikeuden päätöksen ja  kunnanhallituksen 12.11.1996 tekemän päätöksen 4 kohdan siltä osin  kuin se koski T:n palkkausta.\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KHO:2001:T102"
  ],
  "description": [
    "http://data.finlex.fi/voc/kho/fin/53818701",
    "http://data.finlex.fi/voc/kho/fin/f6e3e95e",
    "http://data.finlex.fi/voc/kho/fin/71f240af",
    "http://data.finlex.fi/voc/kho/fin/8cd0d866",
    "http://data.finlex.fi/voc/kho/fin/d6158937"
  ],
  "judgmentNumber": [
    "T102"
  ],
  "issued": [
    "2001-01-23"
  ],
  "creator": [
    "http://data.finlex.fi/common/KHO"
  ],
  "year": [
    "2001"
  ],
  "subject": [
    "http://data.finlex.fi/common/Hallinto-oikeus"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}