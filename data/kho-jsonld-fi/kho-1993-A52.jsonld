{
  "@id": "sfecli:kho/1993/A52",
  "languageVersion": [
    {
      "@id": "sfecli:kho/1993/A52/fin",
      "title_fi": [
        "9.12.1993/4955 KHO:1993-A-52"
      ],
      "abstract_fi": [
        "\n    Haarajoen pato oli rakennettu Uudenmaan läänin käskynhaltijan vuonna 1838 ja Uudenmaan läänin kuvernöörin vuonna 1852 antamien lupapäätösten perusteella. Päätöksissä on padon korkeutta koskeva määräys, mutta ei määräyksiä sallitusta padotuskorkeudesta eikä muistakaan vedenkorkeuksista. Muutakaan päätöstä, jossa olisi annettu padon yläpuolisia vedenkorkeuksia koskevia määräyksiä, ei ollut esitetty. Myllykiinteistön omistaja lopetti vuonna 1988 myllyn käytön ja ryhtyi pitämään padon luukkuja jatkuvasti avoimina. Vesi- ja ympäristöpiiri hakemuksellaan vesioikeudessa vuonna 1991 pyysi vesioikeutta antamaan vesilain 2 luvun 30 §:ään perustuen selventäviä myllypadon omistajaa velvoittavia määräyksiä. Koska padossa oli näkyvä vakiintunut pudotusraja korkeudella N 43 +40,1 m, oli annettava selventävä määräys, jonka mukaan padon yläpuolista vedenpinnan korkeutta ei saa laskea korkeuden N 43 40,0 m alapuolelle lyhytaikaisia poikkeuksia lukuunottamatta. Vesioikeus päätöksessään antoi myllypadon omistajaa velvoittavan, hakemuksessa pyydetyn sisältöisen selventävän määräyksen, jonka vesiylioikeus päätöksellään pysytti voimassa. KHO myönsi asiassa myllypadon omistajalle valitusluvan ja lausui päätöksessään seuraavasti:\n    Padon rakentamisluvat on annettu rakennuskaaren säännöksiin perustuen. Kun otetaan huomioon vesioikeuslain 7 luvun 14 §, on näihin padon rakentamislupiin vesioikeuslain voimaantulon jälkeen ollut sovellettava vesioikeuslakia. Kun vielä otetaan huomioon vesilain 22 luvun 2 §, tähän patoon on edelleen sovellettava vesioikeuslakia.\n    Vesioikeuslain 1 luvun 8 §:n mukaan, jos joku on ennen sanotun lain voimaantuloa saanut laillisesti oikeuden padota toisin kuin lain 1 ja 2 §:ssä on sanottu, nauttikoon sitä oikeutta hyväkseen. Ellei määräystä ole annettu siitä, kuinka korkealla vesi saadaan pitää, on kuitenkin padon sulkuluukku tahi muu laitos veden juoksua varten auki pidettävä silloin, kun se ylä- tai alapuolella taikka lähellä asuville koituvan vahingon estämiseksi on tarpeen. Jos vesilaitos lakkautetaan, omistaja on vesioikeuslain 1 luvun 22 §:n mukaisesti velvollinen panemaan vesistön entiseen tilaan tai ryhtymään muuhun sellaiseen toimeen, että vahinko ja haitta vältetään.\n    Vesilain 2 luvun 29 ja 30 §:ssä säädetään aikaisemmin tehdyistä rakennelmista. Sanotun luvun 30 §:n mukaan, jos ennen tämän lain voimaantuloa on myönnetty lupa rakentaa vesistöön antamatta samalla määräyksiä siitä, mitä yleisen tai yksityisen edun turvaamiseksi, jollaisena on myös pidettävä rakennelman turvallisuutta, on otettava varteen, on rakennelmaa kuitenkin käytettävä siten, että vesistössä ei tarpeettomasti aiheuteta vahingollisia muutoksia ja että vesistön käyttämistä muihin tarkoituksiin vaikeutetaan niin vähän kuin mahdollista. Vesioikeus voi rakennelman omistajan tai sen käyttämisestä haittaa kärsivän samoin kuin myös asianomaisen viranomaisen hakemuksesta antaa selventäviä määräyksiä rakennelman käyttämisestä, kuitenkin niin, ettei määräyksillä sanottavasti vähennetä rakennelmasta saatavaa hyötyä.\n    Koska patokiinteistön omistaja on esittänyt säilyttävänsä patoamislupiin perustuvan oikeutensa, asiassa ei ole kysymys vesioikeuslain 1 luvun 22 §:ssä tarkoitetusta vesilaitoksen lakkauttamisesta vaan myllyn toiminnan toistaiseksi tapahtuneen lopettamisen vaikutuksista. Vaikka padotusluvissa ei ole padon korkeutta koskevan määräyksen lisäksi määräyksiä sallitusta padotuskorkeudesta tai muistakaan vedenkorkeuksista, ylin sallittu vedenkorkeus seuraa luvista siten, että sallittuna on pidettävä rakentamisluvan mukaisesta patoamisesta aiheutunutta ylintä vedenkorkeutta. Kun asiassa saadun selvityksen mukaan vettä on pidetty kauan ja jatkuvasti padottuna ja padon yläpuolella oleva joen osuus on vakiintuneeksi katsottavalla tavalla sopeutunut padotuksen aikaansaamiin vedenkorkeuksiin, yläpuolisten vedenkorkeuksien voidaan senkin jälkeen, kun myllyn toiminta on lopetettu, edellyttää vastaavan patoamisesta johtuneita vedenkorkeuksia, ja tästä voidaan antaa selventäviä määräyksiä, joihin voidaan sisällyttää määräyksiä myös vedenkorkeuksien alarajoista. Määräyksiä annettaessa on kuitenkin otettava huomioon, että myllyn käytön aikana vedenkorkeudet ovat vaihdelleet myllyn käyttötavasta ja -ajoista sekä vesitilanteista riippuen, ja vakiintuminen viime aikoina havaittuun tasoon on voinut tapahtua vasta myllyn käytön lakkaamisen jälkeen.\n    Vesi- ja ympäristöpiirin hakemuksen mukaan padon avoinna pitäminen on voinut aiheuttaa vedenkorkeuksien alentumisen johdosta padon yläpuolella muutoksia, jotka ovat vaikeuttaneet vesistön käyttöä muihin tarkoituksiin ja aiheuttaneet haittaa etenkin virkistyskäytölle. Myllyn toiminnan lakkaamisen jälkeen, kun padon luukkuja on pidetty auki, yläpuolisten vedenkorkeuksien on todettu kesäisin olleen N 43 +39,50-39,90 m, eli 20-60 cm havaittua ylintä padotusrajaa N 43 +40,10 m alempana. Vertailua myllyn käytön aikana vallinneisiin muihin vedenkorkeuksiin ei asiakirjojen mukaan ole tehty.\n    Asiakirjoissa olevan selvityksen mukaan taso N 43 +40,10 m on 5.6.1990 todettu padon betonisessa siipimuurissa voimakkaimmin näkyvänä padotusrajana ja vedenkorkeus on tuolloin ollut N 43 +39,47 m. Myllyn lattian korkeudeksi on 3.2.1993 mitattu N 43 +39,25 m ja padon yläveden pinnankorkeudeksi N 43 +39,56 m. Muutoin selvitykset vallinneista vedenkorkeuksista ennen myllyn käytön lakkaamista vuonna 1988 ja sen jälkeen sekä muistakin korkeustasoista ovat puutteellisia. Hakemuksessa esitetyt tiedot perustuvat ainakin osittain arvioihin eikä paikalla tehtyihin mittauksiin.\n    Korkein hallinto-oikeus katsoi, että määräys, jonka mukaan padon yläpuolinen vedenpinta ei saa lyhytaikaisia poikkeuksia lukuunottamatta laskea tason N 43 +40,0 m alle, ei perustu riittäviin selvityksiin vallinneista vedenkorkeuksista. Selventävissä määräyksissä tulee myös ottaa huomioon riittävästi niiden toteuttamisen tekniset edellytykset ja se, ettei niillä sanottavasti vähennetä padotuslupien mukaan saatavaa hyötyä. Näillä perusteilla korkein hallinto-oikeus, ottamatta asiaa välittömästi ratkaistavakseen, kumosi vesiylioikeuden ja vesioikeuden päätökset ja palautti asian vesioikeudelle uudelleen käsiteltäväksi.\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1993-12-09"
  ],
  "judgmentNumber": [
    "A52"
  ],
  "subject": [
    "http://data.finlex.fi/common/Hallinto-oikeus"
  ],
  "creator": [
    "http://data.finlex.fi/common/KHO"
  ],
  "isVersionOf": [
    "ECLI:FI:KHO:1993:A52"
  ],
  "year": [
    "1993"
  ],
  "description": [
    "http://data.finlex.fi/voc/kho/fin/390cd56f",
    "http://data.finlex.fi/voc/kho/fin/4d4faa1f",
    "http://data.finlex.fi/voc/kho/fin/c8835e22",
    "http://data.finlex.fi/voc/kho/fin/fdfd271d",
    "http://data.finlex.fi/voc/kho/fin/dd454a48",
    "http://data.finlex.fi/voc/kho/fin/9a6a8213",
    "http://data.finlex.fi/voc/kho/fin/a6d0c3f6"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:undefined",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}