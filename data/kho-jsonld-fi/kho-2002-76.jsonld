{
  "@id": "sfecli:kho/2002/76",
  "languageVersion": [
    {
      "@id": "sfecli:kho/2002/76/fin",
      "title_fi": [
        "06.11.2002/2808 KHO:2002:76"
      ],
      "abstract_fi": [
        "\n     Valtion liikelaitoksen päätökseen asiakirjajulkisuusasiassa haetaan muutosta valittamalla hallinto-oikeuteen, eikä siis ensi asteena korkeimpaan hallinto-oikeuteen. Laki viranomaisten toiminnan julkisuudesta 33 § 1 mom. Hallintolainkäyttölaki 7 §\n  "
      ],
      "hasFormat": {
        "@id": "sfecli:kho/2002/76/fin/txt",
        "content_fi": [
          "\n    \n       Asian käsittely Metsähallituksessa \n       Kuljetusliike Veljekset Pesonen Ay  on pyytänyt saada, sikäli kuin nyt on kysymys, jäljennöksen Metsäkiito Oy:n hakemuksesta, jonka sanottu yritys on jättänyt Metsähallituksen Itä-Suomen alueelle julkisista hankinnoista annetun lain mukaisesti järjestetyssä puutavaran maantiekuljetuspalvelujen hankintaa koskevassa tarjouskilpailussa. Hankintapäätös asiassa on tehty 28.11.2000.\n       Metsähallitus  on valituksenalaisella päätöksellään päättänyt, että Kuljetusliike Veljekset Pesonen Ay:lle ei anneta jäljennöstä Metsäkiito Oy:n hakemuksesta. Päätöksen perusteluina on lausuttu seuraavaa:\n      Hakija on jättänyt tarjouksen Metsähallituksen Itä-Suomen alueella järjestetyssä puutavaran hankintaa koskevassa tarjouskilpailussa. Tämän vuoksi hakijalla on asianosaisen asema asiassa ja sen mukainen oikeus saada tieto asiakirjoista. Hakijalla asianosaisena ei kuitenkaan ole oikeutta viranomaisen järjestämässä tarjouskilpailussa toisen asianosaisen liike- ja ammattisalaisuutta koskeviin tietoihin hintatietoja lukuun ottamatta. Hakemus sisältää tietoja elinkeinonharjoittajan liiketoiminnan resursseista, jotka on katsottava sellaiseksi liikesalaisuudeksi, jonka paljastumisessa aiheutuu vahinkoa elinkeinonharjoittajalle. Tämän vuoksi Metsähallitus ei voi antaa hakijalle pyydettyä tietoa.\n      Sovellettuina lainkohtina on mainittu viranomaisten toiminnan julkisuudesta annetun lain 4 §:n 1 momentin 3 kohta, 11 §:n 2 momentin 6 kohta ja 24 §:n 1 momentin 20 kohta.\n      Muutoksenhausta Metsähallituksen päätöksessä on lausuttu, että koska Metsähallitus on maa- ja metsätalousministeriön hallinnonalalla toimiva valtion liikelaitos, Metsähallituksen päätökseen viranomaisten toiminnan julkisuutta koskevassa asiassa haetaan sanotun lain 33 §:n mukaan muutosta korkeimmassa hallinto-oikeudessa.\n       Käsittely korkeimmassa hallinto-oikeudessa \n       Kuljetusliike Veljekset Pesonen Ay  on valituksessaan korkeimmalle hallinto-oikeudelle vaatinut, että Metsähallituksen päätös kumotaan ja Metsähallitus velvoitetaan luovuttamaan Kuljetusliike Veljekset Pesonen Ay:lle hakemuskaavake, jolla Metsäkiito Oy osallistui maantiekuljetuspalvelujen hankintaa koskevaan tarjouskilpailuun syksyllä 2000. Valituksessa on lisäksi vaadittu, että Metsähallitus velvoitetaan korvaamaan Kuljetusliike Veljekset Pesonen Ay:lle valituksen laatimisesta aiheutuneet oikeudenkäyntikulut korkolain mukaisine korkoineen.\n       Metsähallitus  on antanut lausunnon.\n       Kuljetusliike Veljekset Pesonen Ay  on antanut vastaselityksen ja vaatinut, että Metsähallitus velvoitetaan korvaamaan vastaselityksen laatimisesta aiheutuneet oikeudenkäyntikulut korkolain mukaisine korkoineen.\n       Korkeimman hallinto-oikeuden ratkaisu \n      Viranomaisten toiminnan julkisuudesta annetun lain 33 §:n 1 momentin mukaan viranomaisen sanotussa laissa tarkoitettuun päätökseen saa hakea muutosta valittamalla siten kuin hallintolainkäyttölaissa säädetään, jollei 2 momentista muuta johdu. Muun kuin hallintolainkäyttölain 7 §:ssä tarkoitetun viranomaisen päätöksestä valitetaan korkeimpaan hallinto-oikeuteen. Valitus toimivallaltaan paikallisen tai alueellisen viranomaisen päätöksestä samoin kuin 4 §:n 1 momentin 8 kohdassa ja 4 §:n 2 momentissa tarkoitetun julkista tehtävää hoitavan laitoksen, yhteisön, säätiön ja yksityisen henkilön päätöksestä tehdään kuitenkin hallintolainkäyttölain 12 §:ssä tarkoitetulle toimivaltaiselle hallintotuomioistuimelle.\n      Hallintolainkäyttölain mukaan hallinto-oikeus on yleinen valitusviranomainen hallintoviranomaisten päätöksistä valitettaessa, lukuun ottamatta valtioneuvoston ja ministeriöiden päätöksiä.\n      Metsähallitus on valtion liikelaitos. Valtion liikelaitos ei ole hallintolainkäyttölain 7 §:ssä tarkoitettu viranomainen, joita ovat valtioneuvosto ja ministeriöt sekä valtioneuvoston alaiset viranomaiset.\n      Viranomaisten toiminnan julkisuudesta annettua lakia koskevan hallituksen esityksen (HE 30/1998 vp) yksityiskohtaisissa perusteluissa esitetään muun ohella, että jos kysymys on valtion liikelaitoksen päätöksestä, valitus tehtäisiin alueelliselle hallintotuomioistuimelle, joka määräytyisi hallintolainkäyttölain mukaan. Vaikka hallituksen esityksessä ehdotettua 33 §:n lakitekstiä muutettiinkin eduskuntakäsittelyssä, lainvalmisteluasiakirjoista ei ole pääteltävissä, että valtion liikelaitoksen päätöksistä asiakirjajulkisuusasioissa ei olisi tarkoitettu hallintolainkäytön muutoksenhakujärjestelmän pääsäännön mukaisesti valitettavaksi hallinto-oikeuteen.\n      Edellä olevan perusteella korkein hallinto-oikeus ei katso olevansa toimivaltainen ensi asteena käsittelemään valitusta Metsähallituksen päätöksestä. Tämän vuoksi korkein hallinto-oikeus poistaa Metsähallituksen päätökseen liitetyn valitusosoituksen ja jättää Kuljetusliike Veljekset Pesonen Ay:n valituksen tutkimatta. Ottaen huomioon hallintolainkäyttölain 12 §:n 2 momentin ja 30 §:n 2 momentin säännökset korkein hallinto-oikeus siirtää Kuljetusliike Veljekset Pesonen Ay:n valituksen Kuopion hallinto-oikeudelle, ja lähettää tämän päätöksensä Kuljetusliike Veljekset Pesonen Ay:lle tiedoksi hallintolainkäyttölain 30 §:n 2 momentissa tarkoitettuna ilmoituksena asian siirtämisestä oikean valitusviranomaisen käsiteltäväksi.\n      Kuopion hallinto-oikeuden tulee asian ratkaistessaan antaa lausunto myös oikeudenkäyntikulujen korvaamista koskevasta vaatimuksesta.\n      Asian ovat ratkaisseet presidentti Pekka Hallberg sekä hallintoneuvokset Erkki Onikki, Esa Aalto, Pirkko Ignatius, Marjatta Kaján, Niilo Jääskinen ja Kari Kuusiniemi. Asian esittelijä Mikko Rautamaa.\n\n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "2002-11-06"
  ],
  "judgmentNumber": [
    "76"
  ],
  "subject": [
    "http://data.finlex.fi/common/Hallinto-oikeus"
  ],
  "creator": [
    "http://data.finlex.fi/common/KHO"
  ],
  "isVersionOf": [
    "ECLI:FI:KHO:2002:76"
  ],
  "year": [
    "2002"
  ],
  "description": [
    "http://data.finlex.fi/voc/kho/fin/2e7f9f29",
    "http://data.finlex.fi/voc/kho/fin/0c5c98ef",
    "http://data.finlex.fi/voc/kho/fin/cf362777",
    "http://data.finlex.fi/voc/kho/fin/13263776",
    "http://data.finlex.fi/voc/kho/fin/d0b9f404",
    "http://data.finlex.fi/voc/kho/fin/65bf16e7"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}