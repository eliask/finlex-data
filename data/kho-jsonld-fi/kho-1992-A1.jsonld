{
  "@id": "sfecli:kho/1992/A1",
  "languageVersion": [
    {
      "@id": "sfecli:kho/1992/A1/fin",
      "title_fi": [
        "22.6.1992/2456 KHO:1992-A-1"
      ],
      "abstract_fi": [
        "\n    Valtioneuvosto oli tehnyt periaatepäätöksen valtakunnallisen rantojensuojeluohjelman hyväksymisestä. Päätöksessä oli todettu, että ohjelmaan sisältyvät alueet ovat valtakunnallisesti arvokkaita ja täyttävät luonnonsuojeluarvoltaan luonnonsuojelulain vaatimukset edustaen monipuolisesti suomalaisen rantaluonnon eri tyyppejä. Ohjelman tarkoituksena oli säilyttää tietyt päätöksessä luetellut kartoin yksilöidyt ranta-alueet luonnonmukaisina ja rakentamattomina. Valtioneuvoston päätöksessä oli edellytetty, että siinä luetellut alueet ovat rauhoitettavissa ja tarvittaessa hankittavissa valtion omistukseen. Periaatepäätöksen katsottiin tältä osin sisältävän valtioneuvoston kannanoton siihen, että päätöksessä luetellut alueet ovat suojeltavia. Päätöksen kohdistuessa siinä määriteltyjen alueiden omistajiin, sitä ei voitu tältä osin pitää pelkästään hallinnon sisäisenä toimenpiteenä eikä vain säädöksenä tai määräyksenä, joka kohdistuu vain yleisesti joukkoon henkilöitä. Periaateohjelman toteuttamiseen liittyen annetulla rakennusasetuksen 52 ja 124 §:n muutoksella (480/90) oli säädetty rakennuslautakunnalle velvollisuus hankkia lääninhallituksen lausunto rakennuslupahakemuksesta, jos rakennuslupaa haettiin alueelle, joka sisältyy valtioneuvoston hyväksymään suojeluohjelmaan. Luonnonsuojelulain 18 §:ssä säädetystä toimenpidekiellosta päättävä viranomainen sai siten aina tiedon vireillä olevasta rakennuslupahakemuksesta ja voi maanomistajan tahdosta riippumatta luonnonsuojelulaissa säädetyin tavoin kieltää väliaikaisesti suojeluarvoja vaarantaviin toimiin ryhtymisen suojeluohjelmaan otetulla alueella. Vaikka ohjelma itsessään ei estänyt rakennusluvan myöntämistä, esti lääninhallituksen antama toimenpidekielto sellaisenkin rakennustoimenpiteen toteuttamisen, johon rakennuslupa on saatu. Kun suojeluohjelman hyväksymisellä oli aiheutettu tosiasiallinen lunastusuhka, joka toimi pakotteena sille, ettei maanomistaja käyttänyt omaisuuttaan suojeluohjelman tavoitteiden vastaisesti, päätöksellä katsottiin olevan sellaista oikeudellista merkitystä, että se oli muutoksenhausta hallinto-asioissa annetun lain (HValL) 3 §:ssä tarkoitettu päätös, johon maanomistajat, joiden omistamat alueet oli rajattu suojeltavaksi ja joiden oikeutta päätös HValL 4 §:n edellyttämin tavoin saattoi loukata, saivat valittamalla hakea muutosta.\n    Sisällöltään ohjelman katsottiin olevan ympäristöhallinnon toimivaltansa puitteissa laatima valtakunnantasoinen selvitys, joka voi toimia kaavoituksessa lähinnä vain selvitysaineistona johon tukeutuen seutu- ja yleiskaavoitus pyritään sopeuttamaan valtakunnantasoiseen suunnitteluun kaavoitukseen kohdistuvan valtionvalvonnan puitteissa. Valtioneuvoston päätöksen ei katsottu olevan lainvastainen sillä perusteella, että se olisi ristiriidassa rakennuslaissa säädetyn kaavajärjestelmän kanssa.\n    Päätöksen rakentamista ja metsänkäyttöä koskevien vaikutusten ei katsottu olevan sillä tavoin välittömiä, että ne oikeudellisesti sitovina seuraisivat suoraan valtioneuvoston päätöksestä. Välittömien oikeudellisten vaikutusten todettiin kytkeytyvän ohjelmaa toteuttavaan kaavoitukseen ja kaavoitukseen liittyviin rakennuskieltoihin, yksityisen maanomistajan hakemuksesta tehtäviin luonnonsuojelulain mukaisiin rauhoituspäätöksiin taikka, maanomistajan halutessa toimia ristiriitaisesti ohjelman tavoitteiden kanssa, luonnonsuojelulain nojalla annettaviin kielto- ja lunastuspäätöksiin. Kaikissa ohjelman toteuttamisvaiheissa asianosaisia oli kuultava laissa säädetyllä tavalla ja päätökset tehtävä laissa erikseen säädetyssä järjestyksessä. Päätöksiin saatiin lisäksi hakea muutosta valitusviranomaisissa. Luonnonsuojelulain mukaisia pakkokeinoja käytettäessä maanomistajilla ja muilla vahingon kärsijöillä oli oikeus täyteen korvaukseen menetyksestään. Vapaaehtoista rahoitusta hakevat voivat niin vaatiessaan saada korvauksen heidän omistuksessaan säilyvän maan käyttöoikeuden rajoittamisesta. Suojeltavien alueiden kaupoissa ja vaihdoissa korvaukset perustuvat sopimuksiin. Rakennuslain mukaisia rakennus- ja toimenpidekieltoja voitiin käyttää vain rakennuslaissa säädetyin edellytyksin ja ne voivat olla vain määräaikaisia. Jos ohjelmassa mainittu alue varattiin seutu- tai yleiskaavassa suojelualueeksi ja rakennusluvan saaminen tämän vuoksi estyi, oli maanomistajalla oikeus saada korvaus rakennusluvan epäämisestä. Periaatepäätöksen ei katsottu aiheuttavan maanomistajille sellaisia kohtuuttomia rajoituksia, että ohjelman hyväksymispäätöstä olisi voitu pitää yleisesti lainvastaisena Päätöksen katsottiin voivan olla yksittäisen maanomistajan kannalta kohtuuton tai muutoin lainvastainen, jos ohjelmaan oli sisällytetty joltakin osin sellaisia ranta-alueita, jotka eivät täytä luonnonolosuhteiltaan suojeltavalle ranta-alueelle asetettavia vaatimuksia taikka olisivat liian laajoja periaatepäätöksen tavoite rantaluonnon suojelemisesta huomioon ottaen. Kun periaatepäätöksessä ei tässäkään suhteessa havaittu virheellisyyksiä valituksen kohteena olevien alueiden osalta, ei valtioneuvoston päätös loukannut HValL 4 §:ssä tarkoitetuin tavoin muutoksenhakijoiden oikeutta ja tehdyt valitukset hylättiin.\n    Samoin D:286/1/91\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KHO:1992:A1"
  ],
  "description": [
    "http://data.finlex.fi/voc/kho/fin/c5c0a6a1",
    "http://data.finlex.fi/voc/kho/fin/cfaa2cef",
    "http://data.finlex.fi/voc/kho/fin/80add268",
    "http://data.finlex.fi/voc/kho/fin/117ca257"
  ],
  "judgmentNumber": [
    "A1"
  ],
  "issued": [
    "1992-06-22"
  ],
  "creator": [
    "http://data.finlex.fi/common/KHO"
  ],
  "year": [
    "1992"
  ],
  "subject": [
    "http://data.finlex.fi/common/Hallinto-oikeus"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}