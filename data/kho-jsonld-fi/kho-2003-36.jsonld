{
  "@id": "sfecli:kho/2003/36",
  "languageVersion": [
    {
      "@id": "sfecli:kho/2003/36/fin",
      "title_fi": [
        "25.06.2003/1527 KHO:2003:36"
      ],
      "abstract_fi": [
        "\n     Myönnetyn lainhuudon mukaan puolisot A ja B omistivat kumpikin puoli osaa kiinteistöstä. Naapurikiinteistöä koskeva poikkeamista koskeva hakemus ei ollut tullut säädetyllä tavalla B:n tietoon yksin A:lle tapahtuneella tiedoksiannolla. Päätös, jolla poikkeus oli myönnetty varaamatta myös B:lle tilaisuutta muistutuksen tekemiseen, kumottiin tämän valituksesta. \n \n     \nMaankäyttö- ja rakennuslaki 173 § 1 mom. \nMaankäyttö- ja rakennusasetus 86 §\n  "
      ],
      "hasFormat": {
        "@id": "sfecli:kho/2003/36/fin/txt",
        "content_fi": [
          "\n    \n       Asian aikaisempi käsittely \n\n      \n Kaarinan kaavoitus- ja rakennuslautakunta  on myöntänyt C ja D:lle luvan saada rakentaa Kaarinan kaupungin Storbyn kylässä olevalla C ja D:n tilalla RN:o 4:116 olevan asuinrakennuksen toiseen kerrokseen 74 kerrosalaneliömetriä kerrosalaan luettavaa tilaa poiketen rakennuskaavamääräyksestä, jonka mukaan rakennuksen varsinaisen kerrosluvun tulee olla yksi.\n\n      \n Turun hallinto-oikeus  on viitaten muun muassa maankäyttö- ja rakennuslain 173 §:ään ja maankäyttö- ja rakennusasetuksen 86 §:ään hylännyt A:n ja B:n valituksen kaavoitus- ja rakennuslautakunnan päätöksestä.\n\n      \nPäätöksessään hallinto-oikeus on lausunut muun ohella seuraavaa:\n\n      \nC ja D:n rakennuspaikka on Kuusiston asemakaavassa omakotirakennuksille osoitetulla alueella (AO). Kaavamääräyksen mukaan kerrosluku on I. Rakennuspaikan pinta-ala on 996 neliömetriä ja sen kaavan mukainen rakennusoikeus 199 kerrosneliömetriä. Sillä on kerrosalaltaan 102 neliömetrin suuruinen asuinrakennus. Kaavoitus- ja rakennuslautakunta on myöntänyt luvan muuttaa rakennuksen ullakkokerroksesta 74 kerrosneliömetrin suuruinen tila asumiskäyttöön. \n\n      \nRakennuspaikan naapurina olevan tilan Vuorentausta RN:o 1:246 omistavat B ja A. \n\n      \nMaankäyttö- ja rakennuslain mukaan kunta voi erityisestä syystä myöntää poikkeuksen rakentamista tai muuta toimenpidettä koskevista säännöksistä, määräyksistä, kielloista tai muista rajoituksista. Jos kuitenkin on kysymys vähäistä suuremmasta poikkeamisesta asemakaavassa osoitetusta rakennusoikeudesta, kunta ei saa myöntää poikkeusta. Tällöin poikkeamisen voi myöntää alueellinen ympäristökeskus. \n\n      \nHanke ei johda asemakaavan mukaisen kerrosalan ylittämiseen. Toimivalta poikkeamispäätöksen tekemiseen on siten kuulunut Kaarinan kaupungille. Sen sisäisen toimivallanjaon mukaan asian ratkaiseminen on kuulunut kaavoitus- ja rakennuslautakunnalle.\n\n      \nEnnen poikkeamista koskevan asian ratkaisemista on naapureille ja muille, joiden asumiseen, työntekoon tai muihin oloihin hanke saattaa huomattavasti vaikuttaa, maankäyttö- ja rakennuslain mukaan varattava tilaisuus kirjallisen muistutuksen tekemiseen. Hakemuksesta on kunnan toimesta, hakijan kustannuksella tiedotettava naapureille ja muille edellä mainituille tahoille. Heille on annettava tieto hakemuksesta ja varattava heille vähintään seitsemän päivää esittää muistutuksensa hakemuksesta. Ilmoitus hakemuksesta saadaan lähettää tavallisena kirjeenä. Hakija voi liittää hakemukseensa selvityksen siitä, että naapurit tai osa naapureista ovat tietoisia hankkeesta, ja selvityksen heidän mahdollisesta kannastaan hankkeeseen. Siltä osin kuin hakija on esittänyt selvityksen naapurien kuulemisesta, kunnan järjestämä kuuleminen ei ole tarpeen. \n\n      \nC ja D:n poikkeamishakemuksen johdosta on Kaarinan kaupungin kaavoitustoimisto lähettänyt kirjeen A:lle. Kirje on lähetetty A:n ja B:n puolisoiden yhteiseen osoitteeseen. Myös B:lle on katsottava varatun tilaisuus tulla kuulluksi poikkeamismenettelyssä asianmukaisella tavalla.\n\n      \n Käsittely korkeimmassa hallinto-oikeudessa \n\n      B  on vaatinut, että hallinto-oikeuden päätös kumotaan ja C ja D velvoitetaan korvaamaan hänelle aiheutuneet oikeudenkäyntikulut 5 000 markalla.\n\n      \nVaatimuksensa tueksi A:n ja B:n on muun ohella lausunut, että hän omistaa puoli osaa rakennuspaikkaan rajoittuvasta tilasta RN:o 1:246. Hakemuksesta on ilmoitettu vain hänen miehelleen A:lle. Hakemuksesta olisi kuitenkin tullut antaa tieto myös B:lle. Ei riitä, että mies saa tiedon asiasta ja se voitaisiin katsoa menneen myöskin tiedoksi aviopuolisolle, joka erikseen omistaa oman osuutensa maasta. Hän on jo aikaisemman poikkeuslupahakemuksen yhteydessä vastustanut C ja D:n hanketta.\n\n      \n Kaavoitus- ja rakennuslautakunta  ja  C ja D  ovat antaneet selityksen.\n\n      \nB  on antanut selitysten johdosta vastaselityksen.\n\n      \n Korkeimman hallinto-oikeuden ratkaisu \n\n      \nKorkein hallinto-oikeus on tutkinut asian.\n\n      \nMaankäyttö- ja rakennuslain 173 §:n 1 momentin mukaan ennen poikkeamista koskevan asian ratkaisemista on naapureille varattava tilaisuus kirjallisten muistutusten tekemiseen. Hakemuksesta on kunnan toimesta tiedotettava naapureille. Maankäyttö- ja rakennusasetuksen 86 §:n 1 momentin mukaan ilmoitus hakemuksesta saadaan lähettää naapurille tavallisena kirjeenä. \n\n      \nLainhuutotodistuksen mukaan aviopuolisot A ja B omistavat kumpikin puoli osaa rakennuspaikkaan rajoittuvasta kiinteistöstä RN:o 1:246. Kaarinan kaupunginarkkitehti on varannut 19.12.1999 päivätyllä A:lle osoitetulla kirjeellä hänelle tilaisuuden muistutuksen tekemiseen poikkeamista koskevan hakemuksen johdosta.\n\n      \nKun ilmoitusta ei ole osoitettu B:lle, ei hänelle ole varattu säädetyin tavoin tilaisuutta tulla kuulluksi poikkeamista koskevan hakemuksen johdosta. Poikkeamista koskevaa hakemusta ei ole voitu ratkaista ennen kuin naapureille on varattu tilaisuus kirjallisten muistutusten tekemiseen. Näin ollen asian käsittelyssä on tapahtunut menettelyvirhe. Tämän vuoksi korkein hallinto-oikeus kumoaa hallinto-oikeuden ja kaavoitus- ja rakennuslautakunnan päätökset ja palauttaa asian kaavoitus- ja \nrakennuslautakunnalle uudelleen käsiteltäväksi.\n\n      \nAsian laatuun nähden ei A ja B:lle tule korvausta oikeudenkäyntikuluistaan.\n\n      \nAsian ovat ratkaisseet presidentti Pekka Hallberg sekä hallintoneuvokset Lauri Tarasti, Marjatta Kaján, Kari Kuusiniemi ja Niilo Jääskinen. Asian esittelijä Hannu Ranta.\n\n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KHO:2003:36"
  ],
  "description": [
    "http://data.finlex.fi/voc/kho/fin/bfcd9b3d",
    "http://data.finlex.fi/voc/kho/fin/9d31a015",
    "http://data.finlex.fi/voc/kho/fin/e66d50d9",
    "http://data.finlex.fi/voc/kho/fin/cff9295f"
  ],
  "judgmentNumber": [
    "36"
  ],
  "issued": [
    "2003-06-25"
  ],
  "creator": [
    "http://data.finlex.fi/common/KHO"
  ],
  "year": [
    "2003"
  ],
  "subject": [
    "http://data.finlex.fi/common/Hallinto-oikeus"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}