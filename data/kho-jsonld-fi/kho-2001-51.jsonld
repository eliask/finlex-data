{
  "@id": "sfecli:kho/2001/51",
  "languageVersion": [
    {
      "@id": "sfecli:kho/2001/51/fin",
      "title_fi": [
        "01.11.2001/2676 KHO:2001:51"
      ],
      "abstract_fi": [
        "\n    Jälkeenpäin suoritetussa tarkastuksessa havaittiin, että maahantuotu tavara oli tulli-ilmoituksessa tariffoitu väärään nimikkeeseen, minkä vuoksi tulli oli kannettu liian pienenä. Jälkikannossa määrätystä tullista määrättiin vastuuseen myös tulli-ilmoituksen antanut maahantuojan asiamies. Koska asiassa ei ollut osoitettu, että asiamies olisi tulli-ilmoitusta antaessaan ollut tietoinen ilmoittamiensa tietojen virheellisyydestä tai että asiamiehen olisi kohtuudella pitänyt tietää tiedot virheellisiksi, asiamiehelle määrätty vastuu poistettiin.\n    Tullilaki 52 § 2 mom.\n    Neuvoston asetus (ETY) Nro 2913/92 yhteisön\n    tullikoodeksista 201 artikla 3 kohta\n  "
      ],
      "hasFormat": {
        "@id": "sfecli:kho/2001/51/fin/txt",
        "content_fi": [
          "\n    \n      Selostus asian aikaisemman käsittelyn vaiheista\n       Helsingin piiritullikamari  on määrännyt \n                                16.6.1999 jälkikantopäätöksillään \n                                numerot 99-11-146-715-002, 99-11-146-715-003, \n                                99-11-146-715-004 ja 99-11-146-715-005 tavaran \n                                huolitsijana N Oy:n vastuulliseksi V Oy:n vuosina \n                                1997 ja 1998 Thaimaasta maahan tuomasta riisistä \n                                kannetuista tulleista ja veroista. Tullilasku \n                                on tältä osin osoitettu omalla asiakasnumerollaan \n                                asiassa toimineelle N Oy:lle. \n\n      Päätösten perustelujen mukaan V Oy on tuonut maahan vuosina 1997 ja 1998 Thaimaasta kuorittua valkoista riisiä. Twin Dragon rice, grade C 100 % on kokonaan hiottua, pitkäjyväistä riisiä, jonka jyvän pituuden ja leveyden välinen suhdeluku on suurempi kuin 2, mutta pienempi kuin 3. Tullilaboratorion tutkimusten mukaan pituuden ja leveyden suhdeluku on 2.83 ja rikkoutuneita riisinjyviä on 3 %. Tuote täyttää 10 ryhmän lisähuomautuksen 1. g) määritelmän kokonaan hiotusta riisistä. Näin ollen riisi tulee tariffoida  pitkäjyväisenä, kokonaan hiottuna riisinä käyttötariffin nimikkeeseen 1006 30 96 00. Tullattaessa riisi on tariffoitu esikuorittuna, ruskeana riisinä nimikkeeseen 1006 20 15 00. Tavaranhaltija on tullattaessa antanut väärän tullausilmoituksen. V Oy on  määrätty suorittamaan määräämättä jääneet tullit ja arvonlisäverot. Koska tullia on jäänyt kantamatta, näille jälkikäteen kannetuille maahantuontiveroille on määrätty tullinkorotusta 20 prosenttia. Yhteensä kannettu määrä on 153 031 markkaa.\n\n\n       N Oy  on valituksessaan Helsingin hallinto-oikeudelle \n                                vaatinut jälkikantopäätösten \n                                kumoamista. Tullauksissa on käytetty samaa \n                                nimikettä, joka on Tullihallituksen myöntämässä \n                                tuontitodistuksessa. N Oy:n työntekijä \n                                on tiedustellut tulliviranomaiselta, onko tullattavan \n                                tuote tariffoitu nimike oikea, jolloin tullitarkastaja \n                                on suullisesti vahvistanut tullinimikkeen paikkansapitävyyden. \n                                Tulliviranomaisen erehdyksen vuoksi tullia on \n                                kannettu väärän tariffin mukaisesti. \n                                Yhtiön puolesta toiminut henkilö on \n                                toiminut huolellisesti ja vilpittömässä \n                                mielessä tulliviranomaisen vahvistaman tullinimikkeen \n                                mukaisesti. Jälkikantopäätösten \n                                perustelut kuvaavat menettelyä, jollaista \n                                ei voida yhtiön työntekijöiltä \n                                vaatia. Tarkistusmenettely on vienyt tulliviranomaisiltakin \n                                toista vuotta. Jälkikantopäätöksessä \n                                esitetyillä perusteilla tullien jälkikäteen \n                                tileihin kirjaamista ei voida toimittaa tullikoodeksin \n                                220 artiklan mukaan. \n\n       Yhtiö ei ole saanut virheellisesti kannetuksi \n                                osoittautuneesta tullista hyötyä, koska \n                                tuote on tullauksen jälkeen luovutettu tilaajan \n                                haltuun. V Oy:n lopetettua toimintansa jälkikantopäätösten \n                                mukaisesti maksettavaksi määrätyt \n                                määrät jäävät lopullisesti \n                                N Oy:n maksettavaksi. Tullinkorotukset ovat joka \n                                tapauksessa aiheettomat, koska yhtiön puolesta \n                                toimineet henkilöt ovat suorittaneet tullauksen \n                                tietämättöminä siitä, \n                                että tullaus on suoritettu virheellisesti, \n                                ja he ovat tarkistaneet tullinimikkeen paikkansa \n                                pitävyyden tulliviranomaiselta. \n\n       Eteläinen tullipiiri  on asiassa \n                                antamassaan lausunnossa todennut muun ohessa, \n                                että ammattimaisesti tulliselvityksiä \n                                hoitavan N Oy:n on pitänyt tietää, \n                                ettei tullitarkastajan antama suullinen tieto \n                                sido tulliviranomaisia ja että riisin nimikkeen \n                                oikeellisuuden varmistaminen vaatii erityistä \n                                mittaamismenettelyä ja tutkimusta. Kun tällaiseen \n                                nimikkeen oikeellisuuden selvittämiseen ei \n                                tässä tapauksessa ollut ryhdytty, N \n                                Oy on vastuussa jälkikantopäätöksillä \n                                kannetuista veroista tullinkorotuksineen \n\n       N Oy:lle  on varattu tilaisuus vastaselityksen \n                                antamiseen. \n\n       Helsingin hallinto-oikeus  on valituksenalaisen \n                                päätöksen perusteluissa lausunut, \n                                että tullilain 52 §:n 2 momentin mukaan \n                                sen lisäksi, mitä tullikoodeksissa säädetään, \n                                velallisena pidetään myös henkilöä, \n                                joka on antanut tulli-ilmoitusta varten tietoja, \n                                jotka hän on tiennyt tai jotka hänen \n                                olisi kohtuudella pitänyt tietää \n                                virheellisiksi, ja tullia on tämän vuoksi \n                                jäänyt määräämättä. \n                                Tullihallituksen muun muassa 11.6.1998 antaman \n                                tuontitodistuksen mukaan VOy voi tuoda Thaimaasta \n                                riisiä, joka kuvauksen mukaan on esikuorittua, \n                                kiehautettua riisiä, jossa jyvän pituuden \n                                ja leveyden välinen suhdeluku on suurempi \n                                kuin 2 mutta pienempi kuin 3. Tuotteen CN-koodi \n                                on tuontitodistuksen mukaan ollut 1006 20 15. \n                                N Oy:n ilmoittamien tullaustietojen mukaan kysymys \n                                on ollut kuoritusta valkoisesta riisistä, \n                                Twin Dragon Thai Jasmine rice 100 % ja riisin \n                                tariffinimikkeeksi on ilmoitettu 1006 20 15 00. \n\n       Asiassa ei ole osoitettu, että N Oy olisi \n                                tulli-ilmoitusta antaessaan tiennyt ilmoitetut \n                                tiedot virheellisiksi tai että sen olisi \n                                kohtuudella pitänyt tietää tiedot \n                                virheellisiksi. Näin ollen N Oy:tä ei \n                                ole pidettävä vastuullisena V Oy:lle \n                                jälkikantona määrätyistä \n                                maahantuontiveroista. Tämän vuoksi ja \n                                ottaen huomioon Neuvoston asetuksen (ETY) N:o \n                                2913/92 yhteisön tullikoodeksista 201 artiklan \n                                3 kohdan, tullilain 41 §:n (1378/1997) ja \n                                arvonlisäverolain 86 b §:n 2 momentin \n                                ja 101 §:n 2 momentin hallinto-oikeus on \n                                kumonnut jälkikantopäätökset \n                                siltä osin kuin N Oy on määrätty \n                                velalliseksi tullista. \n    \n    \n       Käsittely korkeimmassa hallinto-oikeudessa \n       Tulliasiamies  on pyytänyt lupaa valittaa hallinto-oikeuden päätöksestä ja  valituksessaan vaatinut, että hallinto-oikeuden päätös kumotaan ja piiritullikamarin päätökset saatetaan voimaan.\n\n\n      \n\nAsiassa on selvää, että maahan tuodun riisin tullinimike on tullauksissa ilmoitettu väärin, minkä vuoksi tullien määrä on kirjattu tileihin liian pienenä. Piiritullikamarin on sen vuoksi tullut määrätä V Oy tavaranhaltijana suorittamaan kantamatta jääneet maahantuontiverot. Keskeisenä oikeuskysymyksenä onkin, mikä on huolitsijan tai muun asiamiehen verovastuu tulli-ilmoituksia varten annettujen tietojen osoittautuessa virheellisiksi ja johtaessa maahantuontiverojen jälkikantoon. Tällöin joudutaan arvioimaan sitä, voidaanko asiamiehen katsoa vaikuttaneen tai voineen vaikuttaa tullauksen virheellisyyteen. \n\n\n       Tullilain 52 §:n 2 momentin mukaan velallisena pidetään tullikoodeksissa \n                                säädetyn lisäksi myös henkilöä, \n                                joka on antanut tulli-ilmoitusta varten tietoja, \n                                jotka hän on tiennyt tai jotka hänen \n                                olisi kohtuudella pitänyt tietää \n                                virheellisiksi, ja tullia on jäänyt \n                                tämän vuoksi määräämättä. \n                                Ammattimaisesti tulliselvityksiä hoitavan \n                                N Oy:n on kohtuudella katsottava tietäneen, \n                                että tullitarkastajan suullisesti antama \n                                maahantuottavan tuotteen tullitariffointia koskeva \n                                tieto ei sido tulliviranomaisia ja että Tullihallituksen \n                                antamalla tuontitodistuksella ei ole asiassa merkitystä. \n                                Lisäksi yhtiön on pitänyt tietää \n                                riisiin sovellettavan tullitariffin nimikkeen \n                                vaativan aivan erityistä mittaamismenettelyä \n                                ja tutkimusta, joihin ei tässä tapauksessa \n                                ollut ryhdytty. Tosiasiassa ainoastaan sitova \n                                tariffitieto suojaa vilpittömässä \n                                mielessä olevaa veroseuraamuksilta tilanteessa, \n                                jossa maahantuotuun tavaraan ensitullauksessa \n                                sovellettu tullitariffin nimike myöhemmin \n                                osoittautuu virheelliseksi. Tässä tapauksessa \n                                sitovaa tariffitietoa ei kuitenkaan ollut haettu. \n       N Oy:lle  on varattu tilaisuus antaa \n                                asiassa vastine. \n    \n    \n      Korkeimman hallinto-oikeuden ratkaisu \n      \n\nKorkein hallinto-oikeus on, myöntäen  tulliasiamiehelle valitusluvan,  tutkinut asian. \n\n\n      \n\nNeuvoston asetuksen (ETY) N:o 2913/92 yhteisön tullikoodeksista 201 artiklan 3 kohdan mukaan tuontitullivelasta on velallisena tavaranhaltija. Jos tulli-ilmoitus tehdään sellaisten tietojen perusteella, että kaikkia tai joitakin lain mukaan kannettavia tulleja ei saada kannetuiksi, myös niitä henkilöitä, jotka ovat toimittaneet ilmoituksen laatimiseksi tarvitut tiedot ja jotka ovat tienneet tai joiden olisi kohtuudella pitänyt tietää näiden tietojen olleen virheellisiä, voidaan pitää velallisina voimassa olevien kansallisten säännösten mukaisesti. Suomessa tällainen kansallinen säännös on tullilain 52 §:ssä. Sen 1 momentti sisältää tullilainsäädännön kiertämistä koskevan yleislausekkeen. Pykälän 2 momentin mukaan sen lisäksi, mitä koodeksissa säädetään, velallisena pidetään myös henkilöä, joka on antanut tulli-ilmoitusta varten tietoja, jotka hän on tiennyt tai jotka hänen olisi kohtuudella pitänyt tietää virheellisiksi, ja tullia tämän vuoksi on jäänyt määräämättä. Edustusoikeutta koskevan koodeksin 5 artiklan 2 kohdan mukaan edustus voi olla suora, jolloin edustaja toimii toisen nimissä ja lukuun, tai välillinen, jolloin edustaja toimii omissa nimissään mutta toisen lukuun. Suora edustus edellyttää valtuutusta. \n\n\n      \n\nHallituksen esityksessä tullilaiksi ja laiksi tullilaitoksesta annetun lain muuttamisesta (HE 257/1994 vp) on lakiehdotuksen 52 §:n 2 momentin perusteluissa todettu aikaisemman tullilain 44 §:n mukaan asiamiehen olevan yhteisvastuussa tavaranhaltijan kanssa tullin maksamisesta. Suorassa edustuksessa, joka on määritelty koodeksin 5 artiklassa, edustaja ei ole vastuussa tullivelasta. Koodeksin 201 artiklan 3 kohdan toisen alakohdan nojalla on kuitenkin mahdollista ulottaa velkavastuu kansallisin säännöksin myös henkilöön, joka on siinä tarkoitetulla tavalla antanut virheellisiä tietoja tulli-ilmoitusta varten. Tämän vuoksi ehdotetaan, että edustaja olisi aina vastuussa tullivelasta toimittuaan vilpillisesti tai \n\nhuolimattomasti. \n\n       N Oy:n on asiakirjoista saatavan selvityksen mukaan katsottava toimineen asiassa \n                                tavaranhaltijan V Oy:n asiamiehenä ja kysymyksessä \n                                on siten ollut edellä määritelty \n                                suora edustus. Edellä selostetuista säännöksistä \n                                ja hallituksen esityksen perusteluista ilmenee, \n                                että asiamies ei ole tavaranhaltijan kanssa \n                                yhteisvastuullisesti vastuussa tullivelasta ja \n                                että asiamiehen vastuu määräytyy \n                                erilaisin perustein kuin tavaranhaltijan vastuu. \n                                Asiamiehen vastuu edellyttää, että \n                                hän on antanut tietoisesti virheellisiä \n                                tietoja tai ollut tietoja antaessaan huolimaton. \n                                Näin ollen yksinomaan se, että ensitullaus \n                                osoittautuu myöhemmin virheelliseksi, ei \n                                aiheuta asiamiehelle vastuuta jälkikannossa \n                                määrätystä tullista. Vastuusta \n                                vapautumisen edellytykseksi ei sen vuoksi voida \n                                myöskään asettaa sitovan tariffitiedon \n                                hankkimista tai perusteellisen tutkimuksen suorittamista. \n       Korkein hallinto-oikeus katsoo samoin kuin hallinto-oikeuskin, \n                                ettei N Oy:n ole osoitettu olleen tietoinen tulli-ilmoitusta \n                                varten antamiensa tietojen virheellisyydestä. \n                                Yhtiön ei myöskään voida katsoa \n                                menetelleen asiassa huolimattomasti, koska se \n                                on pyrkinyt varmistamaan asiassa esitetyin tavoin \n                                maahantuodun riisin oikean tariffinimikkeen. Näillä \n                                ja hallinto-oikeuden päätöksessä \n                                muutoin mainituilla perusteilla korkein hallinto-oikeus \n                                katsoo, ettei ole syytä muuttaa hallinto-oikeuden \n                                päätöksen lopputulosta, joka siis \n                                jää pysyväksi. \n      \n\nAsian ovat ratkaisseet hallintoneuvokset Erkki Onikki, Ismo Talikka, Raimo Anttila, Tuulikki Keltanen ja Olli Nykänen. Asian esittelijä Marina Äimä. \n\n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KHO:2001:51"
  ],
  "description": [
    "http://data.finlex.fi/voc/kho/fin/b1b26ae5",
    "http://data.finlex.fi/voc/kho/fin/eb4d5800",
    "http://data.finlex.fi/voc/kho/fin/4bd8446a",
    "http://data.finlex.fi/voc/kho/fin/9fb0367e"
  ],
  "judgmentNumber": [
    "51"
  ],
  "issued": [
    "2001-11-01"
  ],
  "creator": [
    "http://data.finlex.fi/common/KHO"
  ],
  "year": [
    "2001"
  ],
  "subject": [
    "http://data.finlex.fi/common/Hallinto-oikeus"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}