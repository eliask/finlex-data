{
  "@id": "sfecli:kho/2002/32",
  "languageVersion": [
    {
      "@id": "sfecli:kho/2002/32/fin",
      "title_fi": [
        "22.04.2002/921 KHO:2002:32"
      ],
      "abstract_fi": [
        "\n     Poikkeamista oli haettu lomarakennuksen rakentamiseksi lintuvesiensuojeluohjelmaan ja Natura 2000 -verkostoehdotukseen kuuluvan vesialueen rannalla olevallevesijätöstä muodostetulle tilalle, jolla oli rantaviivaa50 - 60 m. Rakennuspaikka katsottiin rakennuskelpoiseksi. Poikkeamisen katsottiinkuitenkin tuottavan haittaa kaavoitukselle, koska lahden rannalla oli lukuisia rakentamattomiatiloja eikä ollut varmuutta mahdollisuuksista osoittaa näille tiloilleyhtä tehokas rakennusoikeus MRL 72 §:ssä tarkoitetussa kaavassakaan. Kun MRL 172 §:n 1 momentin 1 kohdassa säädettyjä oikeudellisiaedellytyksiä poikkeamiseen ei ollut, poikkeusta ei voitu myöntää. Näin ollen MRL171 §:n 1 momentissa säädetystä erityisestä syystä, MRL 172 §:n 1 momentin 2 kohdassatarkoitetusta luonnonsuojelun tavoitteiden saavuttamisen vaikeutumisesta taikkaluonnonsuojelulain 65 §:n 1 momenttiin perustuvasta arviointivelvollisuudesta eiollut tarpeen enää lausua. Maankäyttö- ja rakennnuslaki 72 § 1 mom. ja 172 § 1 mom. \n  "
      ],
      "hasFormat": {
        "@id": "sfecli:kho/2002/32/fin/txt",
        "content_fi": [
          "\n    \n       1. Ympäristökeskuksen ratkaisu \n       Pohjois-Karjalan ympäristökeskus  on 5.1.2001 tekemällään päätöksellä hylännyt Aimo ja Reino Riikosen hakemuksen saada rakentaa lomarakennus Kiteen kaupungin Päätyeen kylässä olevalle Lisäkinnulan tilalle RN:o 26:4 ilman asemakaavaa tai sellaista oikeusvaikutteista yleiskaavaa, jossa on erityisesti määrätty yleiskaavan tai sen osan käyttämisestä rakennusluvan myöntämisen perusteena.\n      Ympäristökeskus on perustellut päätöstään sillä, että Päätyeenlahti, jonka rannalla rakennuspaikka sijaitsee, on luokiteltu kansainvälisesti arvokkaaksi lintuvedeksi ja kuuluu valtakunnalliseen lintuvesiensuojeluohjelmaan. Alue on myös ehdotettu sisällytettäväksi kansainvälisesti arvokkaisiin kosteikkoalueisiin. Osa suojeluohjelma-alueesta on jo rauhoitettu luonnonsuojelulain nojalla. Tavoitteena on rauhoittaa alue luonnonsuojelutarkoituksiin kokonaisuudessaan.\n      Rakennuspaikalla suoritetussa katselmuksessa on havaittu rakentamista ennakoiden suoritetun rakennuspaikan tasaustöitä sekä vesijättöalueen ja vesialueen kanavointia kaivinkonetyönä. Rakennuspaikan soveltuvuus sinänsä muun muassa korkeusasemansa puolesta on kelvollinen hakemuksen mukaiseen vähäiseen rakentamiseen. Rakennuspaikalla suoritetut työt ilmentävät kuitenkin, että se ei muutoin ilman huomattavia maastonmuutostöitä ole laadullisesti tyydyttävä loma-asunnon rakennuspaikkana. Muutokset ovat ulottuneet huomattavassa määrin myöskin edellä mainittuun suojeluohjelmaan kuuluvalle alueelle.\n      Hankkeella ja sen vaikutuksilla on havaittavissa maankäytöllinen ristiriita luonnonsuojelullisiin tavoitteisiin nähden. Sen ratkaiseminen muun muassa Päätyeenlahden muiden maanomistajien tasapuolisen kohtelun sekä alueen luonnonsuojelullisesti merkittävien arvojen vuoksi tulee toteuttaa laajempialaisella maankäytönsuunnittelulla, lähinnä yleiskaavalla.\n      Edellä mainituilla perusteilla poikkeaminen aiheuttaa haittaa kaavan toteuttamiselle tai alueiden käytön muulle järjestämiselle sekä vaikeuttaa luonnonsuojelun tavoitteiden saavuttamista.\n       2. Asian käsittely hallinto-oikeudessa \n       2.1. Valitus ja lausunnot hallinto-oikeudessa \n       Aimo ja Reino Riikonen  ovat valittaneet ympäristökeskuksen päätöksestähallinto-oikeudelle ja vaatineet, että ympäristökeskuksen päätös kumotaan ja haettu lupa myönnetään.\n      Vaatimuksensa tueksi he ovat esittäneet, että hankkeella ei ole vaikutusta ympäristöön eikä se vaaranna Päätyeenlahden muiden maanomistajien tasapuolista kohtelua. Rakennuspaikalle on jo tuotu kaksi traktorikuormallista maata eikä rakentaminen edellytä muita maastotöitä. Tie rakennuspaikalle on tehty viisi vuotta sitten. Lisäksi on tehty kaivanto, jotta vene saataisiin lähemmäs loma-asuntoa. Hanke on niin pieni, ettei se vaikeuta suojelun tavoitteiden saavuttamista.\n       Pohjois-Karjalan ympäristökeskus  on valituksen johdosta antamassaan lausunnossailmoittanut, että Päätyeenlahti, jonka rannalla rakennuspaikka on, kuuluu valtakunnalliseenlintuvesiensuojeluohjelmaan ja on jo osittain rauhoitettu luonnonsuojelulain nojalla. Tarkoituksena on rauhoittaa alue kokonaan. Alue oli sisällytetty lintuvesiensuojeluohjelman rajausta noudattaen Natura 2000 -verkostoehdotuksen kohteeseen FI0700003  Päätyeenlahti . Rakentamishanke ja sen yhteydessä toteutettavat ja jo toteutetutkaivamis- ja läjittämistyöt sekä alueen myöhempikin käyttö rakennuspaikkana vaikeuttavat yksinäänkin suojelutavoitteiden toteuttamista ja aiheuttavatluontoarvojen heikkenemisen.\n       Aimo ja Reino Riikonen  ovat antaneet lausunnon johdosta vastineen.\n       2.2. Hallinto-oikeuden ratkaisu \n       Hallinto-oikeus  on, toimitettuaan rakennuspaikalla katselmuksen, hylännyt Riikosten valituksen.\n       Perustelut: \n      \n         Säännökset \n      \n      Maankäyttö- ja rakennuslain 72 §:n 1 momentin mukaan meren tai vesistön ranta-alueeseenkuuluvalle rantavyöhykkeelle ei saa rakentaa rakennusta ilman asemakaavaa tai sellaistaoikeusvaikutteista yleiskaavaa, jossa on erityisesti määrätty yleiskaavan tai sen osan käyttämisestä rakennusluvan myöntämisen perusteena.\n      Saman lain 171 §:stä ilmenee, että alueellinen ympäristökeskus voi kuitenkin erityisestä syystä myöntää poikkeuksen uuden rakennuksen rakentamiseen ranta-alueelle, jolla ei ole voimassa 72 §:n 1 momentissa tarkoitettua kaavaa.\n      Maankäyttö- ja rakennuslain 172 §:n mukaan poikkeaminen ei saa 1) aiheuttaa haittaa kaavoitukselle, kaavan toteuttamiselle tai alueiden käytön muulle järjestämiselle; 2) vaikeuttaa luonnonsuojelun tavoitteiden saavuttamista; eikä 3) vaikeuttaa rakennetun ympäristön suojelemista koskevien tavoitteiden saavuttamista. Poikkeusta ei saa myöntää, jos se johtaa vaikutuksiltaan merkittävään rakentamiseen tai muutoin aiheuttaa merkittäviä haitallisia ympäristö- tai muita vaikutuksia.\n      \n         Asiassa saatu selvitys \n      \n      Hakemus käsittää loma-asunnon rakentamisen Lisäkinnulan tilalle RN:o 26:4. Rakennuspaikka sijaitsee Kiteen kaupungin Päätyeen kylässä Päätyeenlahden vuonna 1999 Lisäkinnulan tilaan liitetyllä vesijättömaalla. Alueelle ei ole laadittu ranta-asemakaavaa tai yleiskaavaa, jolla kiinteistöjen rakentamismahdollisuudet olisi oikeudellisesti sitovasti ratkaistu. Päätyeenlahti kuuluu valtakunnalliseen lintuvesien suojeluohjelmaan, jonka valtioneuvosto on vahvistanut 3.6.1982, ja osa suojeluohjelma-alueesta on rauhoitettu luonnonsuojelulain nojalla. Tavoitteena on rauhoittaa alue luonnonsuojelutarkoituksiin kokonaisuudessaan. Kyseessä on kansainvälisesti arvokas lintuvesi, jonka erittäin monipuoliseen pesimälajistoon kuuluvat muun muassa mustakurkku-uikku ja laulujoutsen. Päätyeenlahdella on myös huomattava merkitys lintujen muutonaikaisena levähdyspaikkana.\n      Riikosten poikkeuslupahakemuksen kohteena olevan lomarakennuksen rakentamisellamuodostettaisiin ranta-alueelle, jo rauhoitetun alueen läheisyyteen uusi rakennuspaikka.Rakennuspaikka sijaitsee alavalla vesijättömaalla pienellä keinotekoisesti tehdyllä kumpareella.\n      Ympäristökartan mukaan alueelle on myönnetty ainoastaan yksi poikkeuslupa vastarannalle tilalle RN:o 6:52 vuonna 1988. Vastapäätä sijaitsee myös lintutorni. Muutoin rauhoitetuksi suunniteltu alue on rakentamaton.\n      \n         Johtopäätös \n      \n      Kun otetaan huomioon Riikosten poikkeuslupahakemus, alueen merkitys arvokkaana lintuvetenä, ympäristön rakennuskannasta saatu selvitys ja maanomistajien yhdenvertaisen kohtelun vaatimus, niin Riikosten hakemukseen suostuminen vaikeuttaisi luonnonsuojelun tavoitteiden saavuttamista ja aiheuttaisi haittaa kaavoitukselle ja alueen käytön muulle järjestämiselle.\n       3. Asian käsittely korkeimmassa hallinto-oikeudessa \n       3.1. Valitus korkeimmassa hallinto-oikeudessa \n       Aimo ja Reino Riikonen  ovat valittaneet hallinto-oikeuden päätöksestä korkeimmalle hallinto-oikeudelle ja vaatineet, että hallinto-oikeuden päätös kumotaan ja haettu poikkeus myönnetään.\n      Vaatimuksensa tueksi he ovat esittäneet, että suunniteltu rakennus on niin kaukana rannasta, ettei se aiheuttaisi haittaa linnustolle. Suunniteltua rakennuspaikkaa on korotettu keinotekoisesti erittäin vähän, pieni keinotekoinen kumpare ei aiheuta ympäristöhaittaa. Pienen loma-asunnon rakentaminen ei vaikeuttaisi millään tavalla luonnonsuojelun tavoitteiden saavuttamista. Haittaa kaavoitukselle tai alueen käytön muullekaan järjestämiselle ei aiheudu.\n       3.2. Lausunnot korkeimmassa hallinto-oikeudessa \n       Pohjois-Karjalan ympäristökeskus  on valituksen johdosta antamassaan lausunnossaviitannut aiemmin antamaansa lausuntoon. Ympäristökeskus on lisäksi painottanut ratkaisun muita vastaavia lupamenettelyjä ohjaavaan vaikutukseen. Laajamittainen maaston muokkaamista edellyttävä rakentaminen vastaaville rakennuspaikoille aiheuttaisi huomattavia ympäristövaikutuksia. Vaikutukset aiheutuvat tarpeesta tehdä vesistöön johtavia kaivantoja veneellä kulkua varten sekä maanpinnan korottamisesta rakennusten kohdalla. Vesistön vedenkorkeusvaihtelut vaikuttavat tarvittavien kaivutöiden laajuuteen. Esillä oleva hanke ja mahdolliset muut vastaavat hankkeet vaikeuttavat kyseisen luonnonsuojelualueen toteuttamista. Alueen maankäyttö tulisi ratkaista kaavoituksella, missä yhteydessä voitaisiin toteuttaa riittävä ympäristövaikutusten arviointi.\n       Aimo ja Reino Riikonen  ovat antaneet lausunnon johdosta vastaselityksen, jossa he ovat ilmoittaneet, että alueelle tehty kaivanto voidaan tarvittaessa täyttää. Rakennuspaikan korkeusasemaa ei ole muutettu. Vain rakennuksen suunnitellun sijaintipaikan pintamaa on vaihdettu.\n       4. Korkeimman hallinto-oikeuden ratkaisu \n      Korkein hallinto-oikeus on tutkinut asian.\n      Hakemuksessa tarkoitettu rakennus tulisi hakemukseen liitettyjen sijaintikartan ja asemapiirroksen mukaan Lisäkinnulan tilaan RN:o 26:4 erillisten vesijättöjen järjestelytoimituksessa liitetylle alueelle, jolla on Päätyeenlahden rantaviivaa noin 50 - 60 metriä. Päätyeenlahden ranta-alueella on lukuisia, osittain samassa vesijätön jakotoimituksessa muodostettuja vastaavansuuruisia tai suurempia tiloja. Tilat ovat yhtä lukuunottamatta rakentamattomia. Päätyeenlahden ranta-alueiden ja itse vesialueen luonnonarvot huomioonottaen varmuutta siitä, että kullekin rakentamattomalle tilalle voidaan rakentaa samalla tehokkuudella, jolla Lisäkinnulan tila tulisi rakennetuksi, jos hakemukseen suostuttaisiin, ei ole.\n      Kun otetaan huomioon tilan rantaviivan vähäinen pituus, Päätyenlahden ranta-alueidenkiinteistöjaoituksesta saatu selvitys samoin kuin maankäyttö- ja rakennuslain 73 §:ssä loma-asutuksen järjestämiseksi ranta-alueelle laadittavalle kaavalle asetetut vaatimukset suunnitellun maankäytön sopeuttamisesta rantamaisemaan sekä riittävien yhtenäisten rakentamattomien alueiden varaamisesta, haetun poikkeuksen myöntäminen aiheuttaa maankäyttö- ja rakennuslain 172 §:n 1 momentissatarkoitettua haittaa kaavoitukselle.\n      Koska maankäyttö- ja rakennuslain 172 §:n 1 momentissa säädettyjä oikeudellisia edellytyksiä haetun poikkeuksen myöntämiseen ei ole, ei ympäristökeskus ole voinut suostua Riikosten hakemukseen. Sen vuoksi korkein hallinto-oikeus katsoo, ettei ole syytä muuttaa hallinto-oikeuden päätöksen lopputulosta.\n      Asian ovat ratkaisseet presidentti Pekka Hallberg ja hallintoneuvokset Erkki Onikki, Ritva Koljonen, Pirkko Ignatius ja Niilo Jääskinen. Asian esittelijä Hannu Ranta.\n\n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KHO:2002:32"
  ],
  "description": [
    "http://data.finlex.fi/voc/kho/fin/bfcd9b3d",
    "http://data.finlex.fi/voc/kho/fin/9d31a015",
    "http://data.finlex.fi/voc/kho/fin/97b59d81",
    "http://data.finlex.fi/voc/kho/fin/95f36084",
    "http://data.finlex.fi/voc/kho/fin/f3b609b7",
    "http://data.finlex.fi/voc/kho/fin/1b1e82d0",
    "http://data.finlex.fi/voc/kho/fin/46c8f7b5"
  ],
  "judgmentNumber": [
    "32"
  ],
  "issued": [
    "2002-04-22"
  ],
  "creator": [
    "http://data.finlex.fi/common/KHO"
  ],
  "year": [
    "2002"
  ],
  "subject": [
    "http://data.finlex.fi/common/Hallinto-oikeus"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}