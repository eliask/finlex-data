{
  "@id": "sfecli:kho/2003/42",
  "languageVersion": [
    {
      "@id": "sfecli:kho/2003/42/fin",
      "title_fi": [
        "23.07.2003/1679 KHO:2003:42"
      ],
      "abstract_fi": [
        "\n     Kun 20. 12. 1994 vahvistettu yleiskaava oli rakennuslain 123 b §:n 1 momentin (1097/1996) ja lain 20. 12. 1996/1097 voimaantulosäännöksen mukaan voinut oikeuttaa vain rakennusluvan \nmyöntämiseen tavanomaisen omarantaisen lomarakennuksen rakentamiseen, tarvittiin \nympärivuotisen asunnon rakentamiseen yleiskaavassa asuntoalueeksi (A) varatulle alueelle poikkeus maankäyttö- ja rakennuslain 72 §:n suunnittelutarvetta ranta-alueella koskevista säännöksistä. \n\n    \nYleiskaavamääräykset, joissa oli määrätty A-alueelle rakennettavaksi sallittujen rakennusten enimmäismäärästä ja rantaviivan vähimmäispituudesta, katsottiin maankäyttö- ja rakennuslain 43 §:n 2 momentissa tarkoitetuiksi ehdottomiksi yleiskaavamääräyksiksi.  Kun yleiskaavassa emätilalle rakennettavaksi sallittujen rakennusten enimmäismäärä olisi ylittynyt eikä \nrakennuspaikan rantaviivan vähimmäispituutta koskeva vaatimus täyttynyt, hakemuksen mukainen rakentaminen vaikeutti yleiskaavan toteuttamista maankäyttö- ja rakennuslain 43 §:n 2 momentissa tarkoitetuin tavoin, joten myös yleiskaavamääräyksistä oli tarpeen saada maankäyttö- ja rakennuslain 171 §:ssä säädetty poikkeus ennen hankkeen toteuttamista. \n\n    \nKysymys oli rakentamisesta kaavanosalle, joka oli edellä mainitun voimaantulosäännöksen mukaan rinnastettava sellaiseen yleiskaavaan, jolla oli erityisesti määrätty kaavan käyttämisestä rakennusluvan myöntämisen perusteena. Toimivalta poikkeuksen myöntämiseen \nympärivuotisen asunnon rakentamiseen yleiskaavan A-alueelle kuului kunnalle. \n\n    \nKun oikeudellisia edellytyksiä poikkeusten myöntämiseen ei ollut, pysytettiin hallinto-oikeuden päätös, jolla kunnan viranomaisen tekemä myönteinen poikkeamispäätös oli kumottu. \n\n    \nMaankäyttö- ja rakennuslaki 43 § 1 ja 2 mom. , 72 § 1 mom. ,  171 §, 172 § ja 211 § \nRakennuslaki 6 a ja 123 b §\n  "
      ],
      "hasFormat": {
        "@id": "sfecli:kho/2003/42/fin/txt",
        "content_fi": [
          "\n    \n      Asian aikaisempi käsittely \n\n      \nÄänekosken tekninen lautakunta on 31.1.2001 §:n 13 kohdalla tekemällään päätöksellä myöntänyt A:lle luvan saada käyttää Äänekosken kaupungin L. Äänekosken kylässä olevaa Ollilan tilaa RN:o 6:152 kerrosalaltaan 208 neliömetrin suuruisen omakotitalon rakentamiseen poiketen 21.12.1994 vahvistetussa yleiskaavassa asuntoalueelle (A) muodostettavaksi sallittujen \nrakennuspaikkojen enimmäismäärää koskevasta määräyksestä sekä vähimmäisrantaviivaa koskevasta määräyksestä.\n\n      \nHämeenlinnan hallinto-oikeus on valituksenlaisella päätöksellä, viitaten muun ohella maankäyttö- ja rakennuslain 211 §:ään ja rakennuslain 123 b §:n (20.12.1996/1097) \nvoimaantulosäännökseen, kumonnut teknisen lautakunnan päätöksen Keski-Suomen \nympäristökeskuksen valituksesta ja hylännyt A:n hakemuksen.\n\n      \nHallinto-oikeus on perustellut päätöstään muun ohella seuraavasti:\n\n      \n        Poikkeamispäätöksen edellytyksiä koskevat oikeusohjeet\n      \n      \nMaankäyttö- ja rakennuslain 43 §:n 1 momentin mukaan lupaa rakennuksen rakentamiseen ei saa myöntää siten, että vaikeutetaan yleiskaavan toteutumista. Lupa on kuitenkin myönnettävä, jos \nyleiskaavasta johtuvasta luvan epäämisestä aiheutuisi hakijalle huomattavaa haittaa eikä kunta tai, milloin alue on katsottava varatuksi muun julkisyhteisön tarkoituksiin, tämä lunasta aluetta tai suorita haitasta kohtuullista korvausta (ehdollinen rakentamisrajoitus). Haittaa arvosteltaessa ei oteta huomioon omistussuhteissa yleiskaavan hyväksymisen jälkeen tapahtuneita muutoksia, ellei niitä ole tehty yleiskaavan toteuttamista varten. \n\n      \nMainitun pykälän 2 momentin mukaan yleiskaavassa voidaan määrätä, ettei yleiskaava-alueella tai sen osalla saa rakentaa niin, että vaikeutetaan yleiskaavan toteutumista (rakentamisrajoitus).\n\n      \nMainitun lain 171 §:n 1 momentin mukaan kunta voi erityisestä syystä myöntää poikkeuksen tässä laissa säädetyistä tai sen nojalla annetuista rakentamista tai muuta toimenpidettä koskevista \nsäännöksistä, määräyksistä kielloista tai muista rajoituksista. \n\n      \nLain 172 §:n 1 momentin 1 kohdan mukaan poikkeaminen ei saa aiheuttaa haittaa kaavoitukselle, kaavan toteuttamiselle tai alueiden käytön muulle järjestämiselle.\n\n      \n        Rakennushanketta koskeva selvitys \n      \n      \nSuunniteltu rakennuspaikka sijaitsee oikeusvaikutteisen Äänekosken itäosan rantojen osayleiskaavan alueella. Lääninhallitus on vahvistanut kaavan 21.12.1994. Rakennuspaikka sijaitsee \nlupa-asiakirjoihin sisältyvän kartta-aineiston mukaan ranta-alueella kaavan ympärivuotiseen \nasutukseen tarkoitetulla asuntoalueella (A 2). Aluetta koskee kaavamääräys, jonka mukaan numero osoittaa alueen rakennuspaikkojen enimmäismäärän. Kaavan RA -alueita koskee määräys, jonka mukaan alue on tarkoitettu loma-asuntojen rakentamiseen. Numero osoittaa alueen rakennuspaikkojen enimmäismäärän. Muun muassa M-alueita koskevassa kaavamääräyksessä on todettu, että 150 metrin levyisen rantavyöhykkeen rakennusoikeus on maanomistajakohtaisesti siirretty RA- ja A-alueille. Kaavan kaavaselostuksen mukaan tarkoituksena on selkeyttää rakennuslupien myöntämistä. Yleensä rakennuslupa tulee voida myöntää suoraan yleiskaavan perusteella. \n\n      \nYleiskaavakartalla ei ole osoitettu rakennusoikeutta Ollilan tilalle. Tilan koko on 2000 m2. Teknisen lautakunnan esittelijän päätösehdotuksessa todetaan, että suunniteltu rakennuspaikka on lohkottu tilasta, jolle aiemmin myönnetyssä rakennusluvassa tämä lohkotila on määrätty kuulumaan samaan rakennuspaikkaan. \n\n      \n        Hallinto-oikeuden johtopäätökset\n      \n      \nYleiskaavassa tilojen rakennusoikeudet on laskettu yhtenäisesti emätilan rantaviivan pituuteen, kaavan mitoituslukuun ja emätilan käyttämiin rakennuspaikkoihin perustuen. Ollilan emätilan \nrakennusoikeuteen luetut kiinteistöt on erotettu rakennuslain voimaantulon eli vuoden 1959 jälkeen. Sillä seikalla, että rakennuspaikkoja on muodostettu jonkun tilan osaomistajan perillisille, ei ole merkitystä tarkasteltaessa rakennuspaikkojen mitoitusperusteiden mukaista määrää ja maanomistajien tasapuolista kohtelua. \n\n      \nPoikkeamista koskevat hakemukset on ratkaistava tapauskohtaisesti lain mukaisesti. Se, onko joku saanut virheellisesti poikkeamisluvan ei tarkoita, että muillekin olisi myönnettävä lupa. \n\n      \nA:n hakemuksen hyväksyminen merkitsee sitä, että emätila, joka jo ennestään on ylittänyt \nyleiskaavassa käytetyt mitoitusperusteet, saisi lisää rantarakentamisoikeutta. Tämä ei ole \nmaanomistajien tasapuolisen kohtelun mukaista. Hakemuksen hyväksyminen aiheuttaa maankäyttö- ja rakennuslain 172 §:n 1 momentin 1 kohdassa tarkoitettua haittaa kaavoitukselle ja kaavan \ntoteuttamiselle. Hakemus ei täytä laissa säädettyjä poikkeamisen edellytyksiä. Kunnanhallitus ei ole voinut mainitsemallaan perusteella hyväksyä hakemusta vaan sen päätös on lainvastainen. \n\n      \nKäsittely korkeimmassa hallinto-oikeudessa\n\n      \nA on valituksessaan vaatinut, että hallinto-oikeuden päätös kumotaan ja teknisen \nlautakunnan myönteinen päätös saatetaan voimaan.\n\n      \nVaatimuksensa tueksi A on muun muassa esittänyt, että tasapuolisuus kolmen perillisen kesken voidaan toteuttaa vain myöntämällä poikkeuslupa. Rakennuspaikalta on liittymä vesijohto- ja \nviemäriverkkoon. Kunnalla ei ole muuta käyttöä rakennuspaikalle eikä se ole myöskään ilmoittanut lunastavansa aluetta tai maksavansa siitä korvausta.\n\n      \nÄänekosken tekninen lautakunta ja Keski-Suomen ympäristökeskus ovat antaneet selitykset ja A vastaselityksen.\n\n      \nKorkeimman hallinto-oikeuden ratkaisu\n\n      \nKorkein hallinto-oikeus on tutkinut asian.\n\n      \n1. Hanketta koskevat tiedot\n\n      \nPoikkeusta on haettu ympärivuotisen asunnon sijoittamiseen 20.12.1994 vahvistetussa Äänekosken itäosan yleiskaavassa asuntoalueeksi (A) varatulle alueelle, jolle saa rakentaa kaksi ympärivuotista asuntoa. Kaavamerkinnöin on osoitettu, että nämä asunnot ovat jo rakennettuja. Hakemuksessa \ntarkoitetun rakennuspaikan rantaviivan pituus on asemapiirroksen mukaan 26 metriä ja rakennuksen etäisyys rantaviivasta noin 50 metriä.\n\n      \n2. Rakentamisrajoitukset, joista tarvitaan poikkeus \n\n      \n2.1. Suunnittelutarvetta ranta-alueella koskevat säännökset\n\n      \nRakennuslain 123 b §:n 1 momentin (1097/1996) mukaan rakennusluvan myöntävän viranomaisen oli katsottava, ettei uudisrakennusta rakenneta ranta-alueelle ennen kuin rantakaava on vahvistettu, milloin kaavaa 123 a §:n 1 momentin säännösten mukaan oli pidettävä tarpeellisena. Rakennusluvan sai kuitenkin myöntää tavanomaisen omarantaisen lomarakennuksen rakentamiseen ennen vahvistettua rantakaavaa, jos alueelle oli vahvistettu yleiskaava, jossa niin oli erityisesti määrätty.\n\n      \nMainittu rakennuslain muutos tuli voimaan 1.1.1997. Lain voimaantulosäännöksen mukaan \nrakennusluvan voi 123 b §:n 1 momentin toisen virkkeen nojalla myöntää myös ennen mainitun lain voimaantuloa vahvistetun yleiskaavan mukaisesti, jos yleiskaavassa oli maanomistajakohtaisesti \nselvitetty ja osoitettu ranta-alueelle rakentaminen ja varmistettu rakentamattomiksi tarkoitettujen \nalueiden säilyminen sellaisina.\n\n      \nKoska edellä selostettu poikkeussäännös voi koskea ainoastaan tavanomaisen omarantaisen \nlomarakennuksen rakentamista, ympärivuotiseen asumiseen tarkoitetun uudisrakennuksen \nrakentaminen rakennuslain 123 b §:n 1 momentissa tarkoitetulle rantakaavan tarpeellisuusalueelle on edellyttänyt mainitun lain 132 §:n 1 momentissa tarkoitettua poikkeusta. \n\n      \nVuoden 2000 alussa voimaan tulleen maankäyttö- ja rakennuslain \n211 §:n mukaan rakennuslain nojalla voimaan tullut vahvistettu yleiskaava on voimassa mainitun lain mukaisena oikeusvaikutteisena yleiskaavana. Lainvalmisteluasiakirjojen mukaan säännöksellä on tarkoitettu, että yleiskaava olisi voimassa sen sisältöisenä kuin se aikanaan on tullut voimaan (HE 101/1998 vp). \n\n      \nKoska maankäyttö- ja rakennuslailla ei ole tarkoitettu muuttaa ennen lain voimaantuloa vahvistettujen yleiskaavojen oikeusvaikutuksia, ei rakennuslupaa muunlaisen kuin tavanomaisen omarantaisen \nrakennuksen rakentamiseen voida maankäyttö- ja rakennuslain voimaan tultuakaan myöntää \nrakennuslain mukaisen vahvistetun yleiskaavan perusteella. Tähän nähden ympärivuotiseen käyttöön tarkoitetun rakennuksen rakentamiseen rakennuslain aikana vahvistetun yleiskaavan käsittämälle ranta-alueelle tarvitaan poikkeus maankäyttö- ja rakennuslain 72 §:n suunnittelutarvetta ranta-alueella koskevista säännöksistä.\n\n      \nSuunniteltu ympärivuotiseen asumiseen tarkoitettu rakennus, joka sijoitettaisiin rantaan rajoittuvalle rakennuspaikalle noin 50 metrin etäisyydelle rantaviivasta, sijaitsee maankäyttö- ja rakennuslain 72 §:n 1 momentissa tarkoitetulla rantavyöhykkeellä. Tähän nähden ennen rakennusluvan myöntämistä on pykälän 5 momentin mukaisesti tarpeen saada lain 23 luvussa säädetty poikkeus suunnittelutarvetta ranta-alueella koskevista säännöksistä.\n\n      \n2.2. Vahvistetun yleiskaavan määräykset\n\n      \nVahvistetun yleiskaavan oikeusvaikutuksista oli rakennuslain 30 §:n 2 momentin mukaan vastaavasti voimassa, mitä lain 27 §:n 1 momentissa seutukaavan oikeusvaikutuksista säädettiin. Mainittujen säännösten mukaan myönnettäessä lupa uudisrakennuksen rakentamiseen oli katsottava, ettei alueen käyttäminen yleiskaavassa varattuun tarkoitukseen vaikeutunut. Jollei kysymys ollut taaja-asutuksen muodostamisesta, lupa oli kuitenkin myönnettävä, jos luvan epäämisestä aiheutui hakijalle \nhuomattavaa haittaa, eikä kunta, tai milloin alue oli katsottava varatun muun julkisoikeudellisen \nyhteisön tarpeisiin, tämä lunastanut aluetta tai suorittanut haitasta kohtuullista korvausta. \nMaankäyttö- ja rakennuslain 211 §:n mukaan rakennuslain 27 §:n 1 momentissa tarkoitetuin \noikeusvaikutuksin voimassa olleet yleiskaavan osat ovat voimassa maankäyttö- ja rakennuslain 43 §:n 1 momentissa tarkoitetuin oikeusvaikutuksin. Viimeksi mainitun säännöksen mukaan lupaa \nrakennuksen rakentamiseen ei saa myöntää siten, että vaikeutetaan yleiskaavan toteuttamista. \n\n      \nRakennuslain 31 §:n 1 momentin mukaan yleiskaavaan voitiin ottaa myös määräys, jolla kiellettiin rakentaminen yleiskaava-alueella tai sen osalla niin, että vaikeutettiin alueen käyttämistä yleiskaavassa varattuun tarkoitukseen. Tällaiset määräykset olivat ehdottomia. Maankäyttö- ja rakennuslain 211 §:n mukaan tällaiset määräykset ovat voimassa lain 43 §:n 2 momentissa tarkoitettuina määräyksinä. Määräykset voivat aiheuttaa kunnalle maankäyttö- ja rakennuslain 101 §:n mukaisen \nlunastusvelvollisuuden, jos alue on yleiskaavan mukaan käytettävä muuhun tarkoitukseen kuin \nyksityiseen rakennustoimintaan. \n\n      \nÄänekosken itäosan yleiskaavaan sisältyy yleismääräyksiä, joissa määrätään asemakaavan määräyksiin verrattavalla tarkkuudella muun ohella rakennuspaikan vähimmäispinta-alasta, rantaviivan \nvähimmäispituudesta ja rakennuspaikkakohtaisesta rakennusoikeudesta. Tällaisia \nyleiskaavamääräyksiä sovelletaan ristiriitatilanteessa maankäyttö- ja rakennuslain 14 §:n 4 momentin mukaisesti rakennusjärjestyksen määräysten sijasta.\n\n      \nPuheena olevassa yleiskaavassa on käyttötarkoitusmerkinnän yhteyteen tehdyllä numerolla osoitettu kullekin rakentamiseen tarkoitetulle alueelle rakennettavaksi sallittujen rakennusten lukumäärä. Kaavakartan merkinnöin on osoitettu erikseen uudet rakennuspaikat ja jo rakennetut rakennuspaikat. \n\n      \nKun otetaan huomioon, että yleiskaava on tarkoitettu toteutettavaksi myöntämällä sen mukaisesti rakennusluvat ja että määräykset koskevat yksityiseen rakentamistoimintaan varattujen alueiden käyttämistä rakentamiseen, sekä yleiskaavan ja rakennusjärjestyksen keskinäinen suhde, rakennusten enimmäismäärää ja rakentamistapaa koskevia määräyksiä on katsottava tarkoitetun sovellettavaksi rakennuslupamenettelyssä ehdottomina. Näin ollen määräykset ovat voimassa maankäyttö- ja \nrakennuslain 43 §:n 2 momentissa tarkoitetuin oikeusvaikutuksin. Tällaisista määräyksistä on tarpeen saada poikkeus ennen rakennusluvan myöntämistä, jos rakentaminen vaikeuttaa yleiskaavan toteuttamista.\n\n      \nRakennus, jonka rakentamiseksi poikkeusta on haettu, lisäisi 1.7.1959 olemassa olleen emätilan \nrakennuspaikkamäärää ja merkitsisi kolmannen rakennuksen rakentamista asuntoalueelle (A), jolle on kaavamerkinnöin sallittu rakennettavan kaksi rakennusta. Rakennuspaikan rantaviivan pituus on 26 metriä, kun taas yleiskaava edellyttää rantaviivalta vähintään 50 metrin pituutta. Tällainen \nrakentaminen vaikeuttaa yleiskaavan toteuttamista maankäyttö- ja rakennuslain 43 §:n 2 momentissa tarkoitetuin tavoin. Hankkeen toteuttaminen edellyttää maankäyttö- ja rakennuslain 171 §:ssä \nsäädettyä poikkeusta maankäyttö- ja rakennuslain 43 §:n 2 momentissa säädetystä rakentamisrajoituksesta.\n\n      \n3. Poikkeamistoimivalta \n\n      \nSuunnittelutarvetta ranta-alueella koskevan maankäyttö- ja rakennuslain 72 §:n 1 momentin mukaan säännöksestä tarkemmin ilmenevälle alueelle ei saa rakentaa rakennusta ilman asemakaavaa tai sellaista oikeusvaikutteista yleiskaavaa, jossa on erityisesti määrätty yleiskaavan tai sen osan \nkäyttämisestä rakennuslupamenettelyn perusteena. Pykälän 5 momentin mukaan poikkeuksen myöntämisestä 1 ja 2 momentin rajoituksesta säädetään 23 luvussa.\n\n      \nMaankäyttö- ja rakennuslain 23 lukuun sisältyvän 171 §:n 1 momentin mukaan kunta voi erityisestä syystä myöntää poikkeuksen sanotussa laissa säädetyistä tai sen nojalla annetuista rakentamista tai muuta toimenpidettä koskevista säännöksistä, määräyksistä, kielloista ja muista rajoituksista. \n\n      \nKunta ei kuitenkaan saa pykälän 2 momentin mukaan myöntää poikkeusta, kun kysymys on muun muassa uuden rakennuksen rakentamisesta ranta-alueelle, jolla ei ole voimassa 72 §:n 1 momentissa tarkoitettua kaavaa. \n\n      \nPoikkeamisen edellä tarkoitetussa tapauksessa voi myöntää alueellinen ympäristökeskus. \n\n      \nMaankäyttö- ja rakennuslakia koskevan hallituksen esityksen (HE 101/1998 vp) poikkeamista koskevan 23 luvun perustelujen mukaisesti poikkeamista koskevat säännökset noudattavat lain perusajatusta kunnallisen päätösvallan vahvistamisesta. Hallituksen esityksen mukaisesti \npoikkeamissäännöksissäkin päätösvalta on näin pääosin kunnallisella viranomaisella. Eräissä \nasiaryhmissä päätösvalta kuitenkin kuuluu alueelliselle ympäristökeskukselle. Perusteluissa on viitattu myös siihen, että ympäristökeskuksella on aina mahdollisuus saattaa muutoksenhaun kautta poikkeamispäätös hallintotuomioistuimen tutkittavaksi.\n\n      \nYleiskaavan rakentamiseen tarkoitetut alueet sekä sellaiset rakentamiseen tarkoitettujen alueiden ulkopuoliset alueet, joilla on erityisin määräyksin kielletty rakentaminen, muodostavat sellaisen osan yleiskaavaa, jolla on määrätty yleiskaavan käyttämisestä rakennusluvan myöntämisen perusteena. Tähän nähden yleiskaavan voidaan edellä mainitun voimaantulosäännöksen nojalla katsoa täyttävän rakennuspaikkana olevan alueen osalta maankäyttö- ja rakennuslain 72 §:n 1 momentissa asetetut vaatimukset. Kun rakennuspaikkana olevalla alueella on näin ollen voimassa lain 72 §:n 1 momentissa asetetut vaatimukset täyttävä yleiskaava, eikä poikkeamisesta vahvistetun yleiskaavan määräyksistä ole toisin säädetty, poikkeamistoimivalta kuuluu maankäyttö- ja rakennuslain 171 §:n 1 momentin mukaisesti kunnalle.\n\n      \n4. Oikeudelliset edellytykset poikkeuksen myöntämiseen\n\n      \nPoikkeuksen myöntäminen on maankäyttö- ja rakennuslain 171 §:n 1 momentin mukaisesti \nmahdollista vain erityisestä syystä. Poikkeaminen ei saa myöskään lain 172 §:n mukaan muun muassa aiheuttaa haittaa kaavoitukselle, kaavan toteuttamiselle tai alueiden käytön muulle järjestämiselle.\n\n      \nKun otetaan huomioon maanomistajien yhdenvertaisen kohtelun turvaamisen sekä maankäyttö- ja rakennuslain 73 §:n ranta-alueiden kaavoitukselle asettamat vaatimukset, haettujen poikkeusten myöntäminen aiheuttaa haittaa kaavoitukselle ja vahvistetun yleiskaavan toteuttamiselle. Tähän nähden maankäyttö- ja rakennuslain 172 §:n 1 momentissa säädettyjä oikeudellisia edellytyksiä poikkeuksen myöntämiseen suunnittelutarvetta ranta-alueella koskevista säännöksistä ja vahvistetun yleiskaavan määräyksistä ei ole. Haettua poikkeusta ei ole siten voitu myöntää. Näin ollen \nhallinto-oikeuden on tullut hyväksyä ympäristökeskuksen valitus ja kumota teknisen lautakunnan tekemä poikkeamispäätös. Tämän vuoksi korkein hallinto-oikeus katsoo, ettei ole syytä muuttaa hallinto-oikeuden päätöksen lopputulosta, joka siis jää pysyväksi.\n\n      \nAsian ovat ratkaisseet presidentti Pekka Hallberg sekä hallintoneuvokset Lauri Tarasti, Marjatta Kaján, Kari Kuusiniemi ja Niilo Jääskinen. Asian esittelijä Hannu Ranta.\n\n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KHO:2003:42"
  ],
  "description": [
    "http://data.finlex.fi/voc/kho/fin/6d4f5aa1",
    "http://data.finlex.fi/voc/kho/fin/bfcd9b3d",
    "http://data.finlex.fi/voc/kho/fin/9d31a015",
    "http://data.finlex.fi/voc/kho/fin/22b1b824",
    "http://data.finlex.fi/voc/kho/fin/262c9241",
    "http://data.finlex.fi/voc/kho/fin/f04f6474",
    "http://data.finlex.fi/voc/kho/fin/fb1feaef",
    "http://data.finlex.fi/voc/kho/fin/24f6651c",
    "http://data.finlex.fi/voc/kho/fin/e441d6ff"
  ],
  "judgmentNumber": [
    "42"
  ],
  "issued": [
    "2003-07-23"
  ],
  "creator": [
    "http://data.finlex.fi/common/KHO"
  ],
  "year": [
    "2003"
  ],
  "subject": [
    "http://data.finlex.fi/common/Hallinto-oikeus"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}