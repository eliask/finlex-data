{
  "@id": "sfecli:kho/2010/64",
  "languageVersion": [
    {
      "@id": "sfecli:kho/2010/64/fin",
      "title_fi": [
        "15.10.2010/2683 KHO:2010:64"
      ],
      "abstract_fi": [
        "\n    \n      Kun otettiin huomioon G Oy Ab:n toiminta aktiivisena osakkaana A Oyj:ssä, edustus A Oyj:n hallituksessa sekä G Oy Ab:n perustamisesta annettu selvitys, G Oy Ab:tä oli pidettävä verotuksessa elinkeinotoimintaa harjoittavana yhtiönä. Asiassa saadun selvityksen mukaan G Oy Ab:n luovuttamien A Oy:n osakkeiden oli katsottava verovuonna kuuluneen yhtiön EVL 12 §:n mukaiseen käyttöomaisuuteen. Asia palautettiin Verohallinnolle EVL 6 b §:n soveltamisedellytysten tutkimiseksi. Äänestys 3-1-1.\n    \n    \n      Laki elinkeinotulon verottamisesta 1 ja 6 b §\n    \n    \n      Kort referat på svenska\n    \n  "
      ],
      "hasFormat": {
        "@id": "sfecli:kho/2010/64/fin/txt",
        "content_fi": [
          "\n    \n      \n        Päätös, josta valitetaan\n      \n      Helsingin hallinto-oikeuden päätös 20.10.2008 nro 08/1517/3\n      \n        Asian aikaisempi käsittely\n      \n      X:n kaupungista olevan G Oy Ab:n verovuodelta 2004 toimitetussa verotuksessa on hylätty yhtiön vaatimus luovutettujen A Oyj:n osakkeiden luovutushinnan katsomisesta yhtiön elinkeinotulon verottamisesta annetun lain (jäljempänä EVL) 6 b §:n mukaiseksi verovapaaksi luovutukseksi. Osakkeiden on katsottu olevan luonteeltaan yhtiön henkilökohtaisen tulolähteen omaisuutta.\n      Verotuksen oikaisulautakunta on päätöksellään hylännyt yhtiön tekemän oikaisuvaatimuksen A Oyj:n osakkeiden luovutushinnan katsomisesta EVL 6 b §:n mukaisesti verovapaaksi tuloksi ja yhtiön vaatimuksen luottamuksensuojan myöntämisestä. Perusteluissa oikaisulautakunta on viitannut siihen, että A Oyj:n osakkeiden omistus liittyy lähinnä yhtiön osakkaiden, jotka ovat luonnollisia henkilöitä, intressiin. Koska yhtiöllä ei ole ollut muuta toimintaa kuin osakkeiden omistus, ei sillä näin ollen ole ollut sellaista elinkeinotoimintaa, johon osakeomistuksen voitaisiin katsoa strategisesti kuuluneen. Kun yhtiön toiminnan luonteesta ja verotettavaan tuloon sovellettavasta verolaista ei ole tehty nimenomaista ratkaisua verovuoden 1997 jälkeen, toiminnan luonteen tulkitsemisessa muuksi kuin elinkeinotoiminnaksi ei ole kysymys luottamuksensuojan luovasta tulkintalinjan muutoksesta. Koska kaikki luottamuksensuojalle asetetut edellytykset eivät tapauksessa täyty, ei verotusmenettelystä annetun lain (jäljempänä VML) 26 §:n 2 momentti tule sovellettavaksi.\n      Yhtiö on valituksessaan hallinto-oikeudelle vaatinut, että yhtiön myymien A Oyj:n osakkeiden luovutushinta on katsottava EVL 6 b §:n mukaisesti verovapaaksi tuloksi. G Oy Ab:n omistusosuus osakkeista on ollut merkittävä (14,78 prosenttia osakkeiden myyntihetkellä) ja yhtiö on rahoittanut osakemerkintänsä merkittävässä määrin lainapääomalla. G Oy Ab:n osakkeenomistajat allekirjoittivat osakassopimuksen, jonka mukaan osapuolten yhteisenä tavoitteena on kehittää A Oyj:n kilpailukykyä markkinoilla, vahvistaa taserakennetta sekä jakaa osakkaille kohtuullisia osinkoja. A Oyj:n hallituksessa on ollut neljä jäsentä, joista kaksi oli G Oy Ab:n ehdottamana. Yhtiö on ollut A Oyj:ssä aktiivinen vallankäyttäjä, eikä mikään passiivinen arvonnousua odottava sijoittaja.\n      Asia on tulkinnanvarainen, koska vastaavanlaisesta tilanteesta ei ole oikeuskäytäntöä ja esimerkiksi passiiviset konsernin emoyhtiöt on katsottu elinkeinotoimintaa harjoittaviksi yhtiöiksi. Asian tulkinnanvaraisuus voidaan todeta jo siitä, että G Oy Ab:n verokohtelu on muuttunut sekä vuonna 1997 että 1998. G Oy Ab:n verotettava tulo verovuodelta 1996 on laskettu EVL:n mukaan. Kun G Oy Ab:n verotettava tulo on laskettu kuuden vuoden ajan peräkkäin vuosina 1998 - 2003 EVL:n mukaan, asiassa on muotoutunut VML 26 §:n 2 momentissa tarkoitettu veroviranomaisen noudattama käytäntö. G Oy Ab on verovuoden 1997 veroilmoituksessaan ilmoittanut verotettavan tulonsa elinkeinotoiminnan tulona koko toimintansa aikana noudattamansa käytännön mukaisesti. Yhtiön liikevaihto oli kyseisenä vuonna noin 20,6 miljoonaa markkaa. Kun osakeyhtiön tarkoituksena on voiton tuottaminen, siihen liittyy käytännössä automaattisesti osakkaan intressi saada yhtiön tuottamaa voittoa itselleen. Oikaisulautakunnan päätöksen perusteluissa ei jostain syystä käsitellä lainkaan G Oy Ab:n omistuksen suuruuden (14,79 - 36,7 prosenttia), aktiivisen hallitustoiminnan tai osakassopimuksella taatun toiminnallisen vaikutusmahdollisuuden merkitystä sen toiminnan luonteelle.\n      Veroasiamies on antanut vastineen, verovirasto lausunnon ja yhtiö vastaselityksen.\n      \n        Hallinto-oikeuden ratkaisu\n      \n      Hallinto-oikeus on hylännyt yhtiön valituksen.\n      \n        Perustelut\n      \n      EVL 1 §:n mukaan elinkeinotoiminnan tulos lasketaan tuloverotusta toimitettaessa tässä laissa säädetyllä tavalla. Elinkeinotoiminnalla tarkoitetaan liike- ja ammattitoimintaa.\n      B Oy Ab:n omistaman rakennuskonevuokraamotoimintaa harjoittaneen yhtiön C Oy:n toimiva johto ja muutama pääomasijoittaja ovat 1990-luvun puolivälissä ostaneet yhtiön liiketoiminnan perustettuun uuteen D Oy:öön. Uuden D Oy:n osakeomistus on jakautunut pääomasijoittajien ja toimivan johdon B Oy Ab:ltä ostaman pöytälaatikkoyhtiön G Oy Ab:n kesken. D Oy:n nimi on vaihdettu listautumisen yhteydessä vuonna 1998 A Oyj:ksi. G Oy Ab on hankkinut A Oyj:n osakkeita vuoteen 1998 saakka, minkä jälkeen yhtiö on ainoastaan myynyt kyseisiä osakkeita. G Oy Ab on rahoittanut osakemerkintänsä 2,5 miljoonan markan osalta lainapääomalla. Yhtiön esittämän selvityksen mukaan osakkeet on hankittu pysyvään ja pitkäaikaiseen omistukseen. Yhtiö on omistanut A Oyj:n osakkeita vuosina 1996 - 2003 siten, että sen osuus kaikista A Oyj:n osakkeista on ollut koko ajan 14,78 - 36,70 prosenttia. G Oy Ab on esittämänsä mukaan toiminut aktiivisena osakkaana A Oyj:ssä. Vuonna 2004 yhtiö on myynyt kaikki loput omistamansa A Oyj:n osakkeet, joita oli ollut tilikauden alussa 987 780 kappaletta, ja sijoittanut kaupasta saamansa rahat Nordean korkorahastoon. Yhtiö on katsonut, että osakkeista 974 180 kappaletta on myyty EVL 6 b §:n nojalla verovapaasti.\n      G Oy Ab:n osakkaina on aluksi ollut 16 C Oy:n johto- sekä toimiala- ja aluejohdon henkilöä. Vuonna 1997 yhtiö on korottanut osakepääomaansa suunnatulla annilla, jonka jälkeen yhtiön osakkaina on ollut yhteensä 44 siinä vaiheessa C Oy:n palveluksessa ollutta henkilöä. Kaikki osakkaat ovat olleet luonnollisia henkilöitä.\n      Yhtiöjärjestyksen mukaan G Oy Ab:n toimialana on ollut omistaa ja hallita sekä käydä kauppaa osakkeilla, arvo-osuuksilla ja muillakin sijoitusinstrumenteilla. Hallinto-oikeus katsoo, että asiassa esitetyn selvityksen mukaan G Oy Ab:n pääasiallisena toimialana on ollut omistaa ja hallita A Oyj:n, aikaisemmalta nimeltään C Oy:n, osakkeita.\n      Yhtiöllä ei ole ollut henkilökuntaa, eikä se ole maksanut palkkoja tai palkkioita koko olemassa olonsa aikana.\n      G Oy Ab:n yhtiöjärjestyksessä on ollut lunastuslauseke, jonka tarkoituksena on ollut vaikeuttaa ulkopuolisten ostajien pääsyä osakkaaksi. G Oy Ab:n mukaan toisena perusteena lunastuslausekkeelle on ollut A Oyj:n osakkaiden osakassopimus, jonka mukaan yhtiön johto on sitoutunut siihen, etteivät he luovuta käyttämänsä omistusyhteisön osakkeita tai osakkeisiin oikeuttavia muita instrumentteja ulkopuolisille. G Ab Oy:n mukaan osakassopimuksen määräys on ollut normaali sijoittajien vaatima ehto, koska MBO-kaupassa henkilöstön sitoutuminen omistajuuteen on keskeinen turva sijoittajien kannalta.\n      Asiassa esitetty selvitys huomioon ottaen hallinto-oikeus katsoo, että G Oy Ab:n tehtävänä on ollut toimia yksityishenkilöiden sijoitusten hallinnoijana. Toimintaa ei voida pitää EVL:ssä tarkoitettuna elinkeinotoimintana. A Oyj:n osakkeiden luovutuksen verotukseen vuonna 2004 ei tule siten soveltaa EVL:a, eikä luovutuksia voida katsoa kyseisen lain 6 b §:n mukaisesti verovapaiksi.\n      VML 26 §:n 2 momentin mukaan, jos asia on tulkinnanvarainen tai epäselvä ja jos verovelvollinen on toiminut vilpittömässä mielessä viranomaisen noudattaman käytännön tai ohjeiden mukaisesti, on asia ratkaistava tältä osin verovelvollisen eduksi, jos ei erityisistä syistä muuta johdu.\n      G Oy Ab:n verotettava tulo on laskettu vuonna 1996 EVL:n säännösten mukaan. Vuoden 1997 verotuksen toimittamisen yhteydessä yhtiön tulo on nimenomaisella ratkaisulla siirretty muun toiminnan tulolähteeseen, koska toimintakertomuksen mukaan yhtiön toiminta oli muodostunut osakkeiden omistamisesta ja hallinnasta. Samalla yhtiön toimialaksi on muutettu muu sijoitustoiminta. Verovuosien 1998 - 2003 verotuksissa yhtiön tulo on verotettu yhtiön antamien veroilmoitusten mukaisesti elinkeinotoiminnan tulolähteen tulona kuitenkin niin, että vuoden 2000 verotusta toimitettaessa lähipiirilainojen korkotuotot yhteensä 24 275 markkaa on erotettu elinkeinotoiminnan tulosta muun toiminnan tulolähteen tulona verotettavaksi.\n      G Oy Ab:n verotusasiakirjoista ei ilmene, että yhtiön toiminnan luonne olisi tutkittu vuosina 1998 - 2003. Kun yhtiön tulo oli nimenomaisella ratkaisulla vuoden 1997 verotusta toimitettaessa siirretty henkilökohtaiseen tulolähteeseen, hallinto-oikeus katsoo, että G Oy Ab ei ole voinut olla seuraavina vuosina vilpittömässä mielessä ilmoittaessaan vastaavanlaiseen toimintaan liittyneen tulon elinkeinotoiminnan tulona. Yhtiö olisi voinut tuossa tilanteessa saattaa asian erikseen viranomaisen ratkaistavaksi, mikäli se on katsonut, että sen toiminta oli muuttunut vuoteen 1997 verrattaessa. Kun otetaan lisäksi huomioon, ettei osakkeiden luovutus verovapaasti riipu yksinomaan siitä, mitä verolakia verovelvolliseen sovelletaan, hallinto-oikeus katsoo, että asiassa ei ole perusteita myöntää VML 26 §:n 2 momentissa tarkoitettua luottamuksensuojaa.\n      Oikaisulautakunnan päätöstä ei ole syytä muuttaa.\n      \n        Käsittely korkeimmassa hallinto-oikeudessa\n      \n      Yhtiö on vaatinut, että hallinto-oikeuden päätös kumotaan ja sen luovuttamien A Oyj:n osakkeiden luovutushinta katsotaan EVL 6 b §:n perusteella yhtiön verotuksessa verovapaaksi tuloksi. Yhtiö on esittänyt valituksensa perusteluissa muun ohella seuraavaa. EVL 6 b §:n soveltamiseen liittyy tulkintaongelmia siltä osin, harjoittaako osakkeita luovuttava yhteisö elinkeinotoimintaa ja kuuluvatko luovutetut osakkeet tällaisen yhteisön käyttöomaisuuteen. Verohallinto on katsonut, että ennen 1980-luvun loppupuolta syntynyt oikeuskäytäntö ei ole sitä sitova ja EVL 6 b §:ää voidaan tulkita aikaisemman tulkintakäytännön sitomatta. A Oyj:n osakkeiden myynnin osalta yhtiö on esittänyt, että G Oy Ab:llä on ollut edustus A Oyj:n hallituksessa, millä seikalla on erittäin tärkeä merkitys yhtiön toiminnan laadun kannalta, ja että osakassopimuksen lunastuslausekkeen olemassaololla ei voida perustella sitä, että G Oy Ab:n toiminta ei olisi elinkeinotoimintaa. Sen sijaan G Oy Ab on sitoutunut osakassopimuksessa A Oyj:n toiminnan edistämiseen aktiivisesti muun muassa hallitustyöskentelyllä ja muulla tavoin. Luottamuksensuojan osalta yhtiö katsoo, että sille tulisi myöntää asiassa luottamuksensuojaa, koska yhtiötä on verotettu vuonna 1997 muuna kuin elinkeinotoimintaa harjoittavana yhtiönä, mutta vuosina 1998 - 2003 elinkeinotoimintaa harjoittavana yhtiönä ja siten yhtiön tulisi saada tältä osin luottamuksensuojaa myös vuoden 2004 osalta, kun yhtiö on ilmoittanut veroilmoituksellaan harjoittavansa elinkeinotoimintaa eikä yhtiön toiminnan luonne ole muuttunut vuosista 1998 - 2003.\n      Veronsaajien oikeudenvalvontayksikkö on antanut vastineen, jossa se on todennut muun muassa, ettei asiassa ole syytä myöntää valituslupaa luottamuksensuojan perusteella, koska EVL:n uusien säännösten tulkinnasta ei ole vielä muodostunut viranomaiskäytäntöä.\n      Lisäksi oikeudenvalvontayksikkö katsoo, että A Oyj:n osakkeiden omistuksessa ei ole kysymys EVL 6 ja 6 b §:ssä tarkoitettujen elinkeinotoiminnan käyttöomaisuusosakkeiden omistamisesta. G Oy Ab:n tehtävänä on ollut yksityishenkilöiden sijoitusten hallinnointi, yhtiöllä ei ole ollut mitään muuta toimintaa, jota voitaisiin pitää elinkeinotoimintana ja osakkeet eivät siten palvele yhtiön elinkeinotoimintaa edellytetyllä tavalla. Edellä mainituilla perusteilla osakkeet ovat yhtiön henkilökohtaiseen tulolähteeseen kuuluvia arvopapereita. Verotuskäytännössä suppean henkilöpiirin omistuksessa olevia holdingyhtiöitä on vakiintuneesti verotettu tuloverolain mukaan. Hallinto-oikeus on ottanut ratkaisussaan huomioon yhtiön toiminnan kokonaisuutena. Yhtiön verotusasiakirjoista ei ilmene, että yhtiön toiminnan luonnetta olisi erityisesti tutkittu tai siitä tehty nimenomaisia päätöksiä vuoden 1997 verotuksen toimittamisen jälkeen ennen vuotta 2004, vaikka vuoden 2000 verotuksessa siirrettiin osa tuloista verotettavaksi henkilökohtaisen tulon tulolähteessä.\n      Mikäli korkein hallinto-oikeus antaa verovelvolliselle luottamuksensuojaa tai katsoo yhtiön toiminnan elinkeinotoiminnaksi, niin toimitettu verotus on kumottava ja palautettava verovirastolle verotuksen uudelleen toimittamiseksi. Asiassa ei ole tutkittu kaikkia luovutushinnan veronalaisuuteen vaikuttavia seikkoja, kuten sitä, onko verovelvollista pidettävä pääomasijoittajana tai osakkeita vaihto-omaisuutena.\n      Yhtiö on antanut vastaselityksen, jossa se on todennut muun muassa, että veronviranomainen on tehnyt nimenomaisen verotuspäätöksen, kun se on katsonut osan yhtiön tuloista kuuluvan muun toiminnan tulolähteeseen ja loppujen tulojen kuuluvan elinkeinotoiminnan tulolähteeseen. Jonkin tuloerän erottaminen muun toiminnan tulolähteen tulona verotettavaksi on täysin selkeästi kannanotto yhtiön toiminnan luonteeseen, koska muutoin tällaista verotusratkaisua ei olisi voitu tehdä. Asia on siten tutkittu verotuksessa.\n      Yhtiöllä on ollut laaja edustus A Oyj:n hallituksessa, kaksi neljästä jäsenestä on ollut yhtiön edustajia. Yhtiö on sitoutunut osakassopimuksessa toimimaan A Oyj:n toiminnan edistämiseksi aktiivisesti muun muassa hallitustyöskentelyllä ja muulla tavoin. Yhtiö ei voinut olla siten passiivinen omistuksensa suhteen, koska muutoin se olisi rikkonut osakassopimustaan.\n      \n        Korkeimman hallinto-oikeuden ratkaisu\n      \n      Korkein hallinto-oikeus on myöntänyt G Oy Ab:lle valitusluvan ja tutkinut asian. Helsingin hallinto-oikeuden ja Uudenmaan verotuksen oikaisulautakunnan päätökset kumotaan ja asia palautetaan Verohallinnolle uudelleen käsiteltäväksi.\n      \n        Perustelut\n      \n      EVL 1 §:n mukaan elinkeinotoiminnan tulos lasketaan tuloverotusta toimitettaessa tässä laissa säädetyllä tavalla. Elinkeinotoiminnalla tarkoitetaan liike- ja ammattitoimintaa.\n      Asiassa saadun selvityksen mukaan B Oy Ab:n omistaman rakennuskonevuokraamotoimintaa harjoittaneen yhtiön C Oy:n toimiva johto ja muutama pääomasijoittaja ovat 1990-luvun puolivälissä ostaneet yhtiön liiketoiminnan perustettuun uuteen D Oy:öön. Uuden D Oy:n osakeomistus on jakautunut pääomasijoittajien ja toimivan johdon B Oy Ab:ltä ostaman pöytälaatikkoyhtiön G Oy Ab:n kesken. D Oy:n nimi on vaihdettu listautumisen yhteydessä vuonna 1998 A Oyj:ksi. G Oy Ab on hankkinut A Oyj:n osakkeita vuoteen 1998 saakka, minkä jälkeen yhtiö on ainoastaan myynyt kyseisiä osakkeita.\n      G Oy Ab:n osakkaina on aluksi ollut 16 C Oy:n johto- sekä toimiala- ja aluejohdon henkilöä. Vuonna 1997 yhtiö on korottanut osakepääomaansa suunnatulla annilla, jonka jälkeen yhtiön osakkaina on ollut yhteensä 44 siinä vaiheessa C Oy:n palveluksessa ollutta henkilöä. Kaikki osakkaat ovat olleet luonnollisia henkilöitä.\n      G Oy Ab:n esittämän selvityksen mukaan A Oyj:n osakkeet on hankittu pysyvään ja pitkäaikaiseen omistukseen. Yhtiö on omistanut A Oyj:n osakkeita vuosina 1996 - 2003 siten, että sen osuus kaikista A Oyj:n osakkeista on ollut koko ajan 14,78 - 36,70 prosenttia. G Oy Ab on esittämänsä mukaan toiminut aktiivisena osakkaana A Oyj:ssä ja yhtiöllä on ollut vahva edustus A Oyj:n hallituksessa. G Oy Ab on myynyt verovuoden 2004 aikana loput omistamansa 987 780 kappaletta A Oyj:n osaketta.\n      Yhtiöjärjestyksen mukaan G Oy Ab:n toimialana on ollut omistaa ja hallita sekä käydä kauppaa osakkeilla, arvo-osuuksilla ja muillakin sijoitusinstrumenteilla. G Oy Ab:n yhtiöjärjestyksessä on ollut lunastuslauseke, jonka tarkoituksena on ollut vaikeuttaa ulkopuolisten ostajien pääsyä osakkaaksi. G Oy Ab:n mukaan toisena perusteena lunastuslausekkeelle on ollut A Oyj:n osakkaiden osakassopimus, jonka mukaan yhtiön johto on sitoutunut siihen, etteivät he luovuta käyttämänsä omistusyhteisön osakkeita tai osakkeisiin oikeuttavia muita instrumentteja ulkopuolisille. G Oy Ab:n mukaan osakassopimuksen määräys on ollut normaali sijoittajien vaatima ehto, koska MBO-kaupassa henkilöstön sitoutuminen omistajuuteen on keskeinen turva sijoittajien kannalta.\n      G Oy Ab:n verotettava tulo on laskettu vuonna 1996 EVL:n säännösten mukaan. Vuoden 1997 verotuksen toimittamisen yhteydessä yhtiön tulo on siirretty muun toiminnan tulolähteeseen. Samalla yhtiön toimialaksi on muutettu muu sijoitustoiminta. Verovuosien 1998 - 2003 verotuksissa yhtiön tulo on verotettu yhtiön antamien veroilmoitusten mukaisesti elinkeinotoiminnan tulolähteen tulona kuitenkin niin, että vuoden 2000 verotusta toimitettaessa lähipiirilainojen korkotuotot yhteensä 24 275 markkaa on erotettu elinkeinotoiminnan tulosta muun toiminnan tulolähteen tulona verotettavaksi.\n      Kun otetaan huomioon edellä mainitut seikat kokonaisuutena, korkein hallinto-oikeus katsoo, että G Oy Ab:tä on pidettävä elinkeinotoimintaa harjoittavana yhtiönä. Yhtiötä on siten verotettava vuoden 2004 verotuksessa elinkeinotoiminnan tulolähteessä. Asiassa saadun selvityksen perusteella A Oyj:n osakkeet ovat kuuluneet G Oy Ab:n EVL 12 §:n mukaiseen käyttöomaisuuteen. G Oy Ab on vaatinut, että sen luovuttamien A Oyj:n osakkeiden luovutushintaa kohdellaan EVL 6 b §:n mukaisesti verovapaana tulona. Tämän vuoksi asia on palautettava Verohallinnolle mainitun lainkohdan soveltamisedellytysten selvittämiseksi.\n      Asian ovat ratkaisseet hallintoneuvokset Olof Olsson, Ahti Vapaavuori, Eila Rother, Hannele Ranta-Lassila ja Eija Siitari-Vanne. Asian esittelijä Satu Määttänen.\n      Eri mieltä olleen hallintoneuvos Eila Rotherin äänestyslausunto:\n      \"Myönnän G Oy Ab:lle valitusluvan ja kumoan Helsingin hallinto-oikeuden ja Uudenmaan verotuksen oikaisulautakunnan päätökset siltä osin, kun yhtiölle ei ole myönnetty VML 26 §:n 2 momentin mukaista luottamuksensuojaa vuoden 2004 verotuksessa. Muilta osin olen samaa mieltä kuten enemmistö.\n      \n        Perustelut\n      \n      Asiassa saatu selvitys yhtiön toiminnan luonteesta huomioon ottaen katson kuten hallinto-oikeus, että siltä osin kuin G Oy Ab on toiminut vuoteen 2004 asti A Oyj:n osakkeita omistavana holdingyhtiönä, kysymys on ollut yksityishenkilöiden omaisuuden hallinnoimisesta, jota ei voida pitää EVL 1 §:ssä tarkoitettuna liike- tai ammattitoimintana. Ottaen kuitenkin huomioon sen, että vaikka vuoden 1997 verotuksen toimittamisen yhteydessä yhtiön tulo on siirretty muun toiminnan tulolähteeseen ja yhtiön toimialaksi on muutettu muu sijoitustoiminta, verovuosien 1998 - 2003 verotuksissa yhtiön tulo on verotettu yhtiön antamien veroilmoitusten mukaisesti elinkeinotoiminnan tulolähteen tulona kuitenkin niin, että vuoden 2000 verotusta toimitettaessa lähipiirilainojen korkotuotot yhteensä 24 275 markkaa on erotettu elinkeinotoiminnan tulosta muun toiminnan tulolähteen tulona verotettavaksi, yhtiöllä ei ole ollut näissä oloissa, kun otetaan huomioon aikaisempien säännösten sisältö, tarvetta pyytää VML 8 luvussa tarkoitettua ennakkoratkaisua tai -tietoa. Yhtiön on katsottava toimineen vilpittömässä mielessä viranomaisen noudattaman käytännön mukaisesti. Kun asiassa ei ole ilmennyt sellaisia erityisiä syitä, joista muuta johtuisi, asiassa on myönnettävä yhtiölle luottamuksensuojaa. Yhtiötä on siten verotettava vuoden 2004 verotuksessa elinkeinotoiminnan tulolähteessä.\n      Ottamatta kantaa siihen, lasketaanko A Oyj:ltä saatu tulo EVL:n säännösten mukaisesti vai muussa tulolähteessä, ja ottamatta kantaa osakkeiden omaisuuslajia koskevaan kysymykseen, kumoan hallinto-oikeuden ja oikaisulautakunnan päätökset ja palautan asian Verohallinnolle uudelleen käsiteltäväksi.\"\n      Asian esittelijän oikeussihteeri Satu Määttäsen esitys asian ratkaisemiseksi oli samansisältöinen kuin hallintoneuvos Rotherin äänestyslausunto.\n      Eri mieltä olleen hallintoneuvos Olof Olssonin äänestyslausunto:\n      \"Myönnän G Oy Ab:lle valitusluvan ja kumoan Helsingin hallinto-oikeuden ja Uudenmaan verotuksen oikaisulautakunnan päätökset siltä osin, kun yhtiölle ei ole myönnetty VML 26 §:n 2 momentin mukaista luottamuksensuojaa vuoden 2004 verotuksessa ja palautan asian Verohallinnolle uudelleen käsiteltäväksi.\n      \n        Perustelut\n      \n      Asiassa saatu selvitys yhtiön toiminnan luonteesta huomioon ottaen katson kuten hallinto-oikeus, että siltä osin kuin G Oy Ab on toiminut vuoteen 2004 asti A Oyj:n osakkeita omistavana holdingyhtiönä, kysymys on ollut yksityishenkilöiden omaisuuden hallinnoimisesta, jota ei voida pitää EVL 1 §:ssä tarkoitettuna liike- tai ammattitoimintana.\n      Ottaen kuitenkin huomioon sen, että vaikka vuoden 1997 verotuksen toimittamisen yhteydessä yhtiön tulo on siirretty muun toiminnan tulolähteeseen ja yhtiön toimialaksi on muutettu muu sijoitustoiminta, verovuosien 1998 - 2003 verotuksissa yhtiön tulo on verotettu yhtiön antamien veroilmoitusten mukaisesti elinkeinotoiminnan tulolähteen tulona kuitenkin niin, että vuoden 2000 verotusta toimitettaessa lähipiirilainojen korkotuotot yhteensä 24 275 markkaa on erotettu elinkeinotoiminnan tulosta muun toiminnan tulolähteen tulona verotettavaksi, yhtiöllä ei ole ollut näissä oloissa, kun otetaan huomioon aikaisempien säännösten sisältö, tarvetta pyytää VML 8 luvussa tarkoitettua ennakkoratkaisua tai -tietoa. Yhtiön on katsottava toimineen vilpittömässä mielessä viranomaisen noudattaman käytännön mukaisesti. Kun asiassa ei ole ilmennyt sellaisia erityisiä syitä, joista muuta johtuisi, asiassa on myönnettävä yhtiölle luottamuksensuojaa. Yhtiötä on siten verotettava vuoden 2004 verotuksessa kysymyksessä olevasta holdingyhtiötoiminnastaan EVL:n mukaan.\n      Siihen nähden mitä edellisessä kappaleessa on lausuttu katson, että A Oyj:n osakkeet tulee käsitellä G Oy Ab:n EVL-tulolähteeseen kuuluvana omaisuutena. Näin ollen ja kun asiakirjoista saatavan selvityksen mukaan mainittuja osakkeita ei voida luonnehtia rahoitus-, vaihto- tai sijoitusomaisuudeksi, niitä tulee käsitellä EVL 12 §:ssä tarkoitettuna käyttöomaisuutena.\"\n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "2010-10-15"
  ],
  "judgmentNumber": [
    "64"
  ],
  "subject": [
    "http://data.finlex.fi/common/Hallinto-oikeus"
  ],
  "creator": [
    "http://data.finlex.fi/common/KHO"
  ],
  "isVersionOf": [
    "ECLI:FI:KHO:2010:64"
  ],
  "year": [
    "2010"
  ],
  "description": [
    "http://data.finlex.fi/voc/kho/fin/6529d6d7",
    "http://data.finlex.fi/voc/kho/fin/5997cd48",
    "http://data.finlex.fi/voc/kho/fin/ac816d31",
    "http://data.finlex.fi/voc/kho/fin/8299eb6c"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}