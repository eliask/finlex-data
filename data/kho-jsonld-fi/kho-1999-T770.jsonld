{
  "@id": "sfecli:kho/1999/T770",
  "languageVersion": [
    {
      "@id": "sfecli:kho/1999/T770/fin",
      "title_fi": [
        "15.04.1999/770"
      ],
      "abstract_fi": [
        "\n    Lääninhallitus oli saanut maaseudun ostoliikenteen hoitamista läänin alueella koskeneessa tarjouskilpailussa kohteen osalta kahdeksan tarjousta. Näistä kahdessa kohteen liikenne tarjouduttiin hoitamaan hintaan 0 markkaa ja kahdessa tarjouduttiin hoitamaan liikenne linjaliikennelupaan perustuvana liikenteenä.\n    Lääninhallitus oli päättänyt luopua kohteen hoitamisesta ostoliikenteenä ja siirtyä luvanvaraisesta henkilöliikenteestä tiellä annetun lain (henkilöliikennelaki) mukaiseen linjaliikennelupamenettelyyn.\n    \n    Kilpailuneuvosto oli 0-tarjouksen tehneen yrityksen hakemuksesta kumonnut lääninhallituksen päätöksen luopua hankinnasta ostoliikenteenä ja palauttanut asian lääninhallitukselle. 0 markan hintaisen ostoliikennesopimuksen mukaisesti hoidettava liikenne oli lääninhallituksen kannalta edullisempi kuin linjaliikenneluvalla hoidettava liikenne. Lääninhallituksen olisi siksi tullut ratkaista kilpailu vertailemalla näitä kahta tarjousta. Kilpailuneuvosto oli määrännyt, että lääninhallituksen tuli kuukauden kuluessa päätöksen tiedoksi antamisesta 200 000 markan sakon uhalla suorittaa tarjousvertailu ja saattaa hankintamenettely päätökseen.\n    \n    Lääninhallituksen valituksesta korkein hallinto-oikeus kumosi kilpailuneuvoston päätöksen ja hylkäsi kilpailuneuvostolle tehdyn hakemuksen.\n    Perustelut:\n    Lääninhallitus on järjestänyt tarjouskilpailun hankkiakseen henkilöliikennelaissa tarkoitettuja ostoliikennepalveluita. Ostoliikenteellä tarkoitetaan henkilöliikennelain 2 §:n 4 kohdan mukaan joukkoliikenneluvan tai taksiluvan nojalla harjoitettavaa henkilöliikennettä, joka on säännöllistä, jonka palvelut ovat yleisesti käytettävissä ja jonka hoitaminen perustuu kunnan, kuntayhtymän, pääkaupunkiseudun yhteistyövaltuuskunnan, liikenneministeriön tai lääninhallituksen kanssa tehtyyn palveluiden ostamista koskevaan sopimukseen. Henkilöliikennelain 4 §:n 3 momentin mukaan ostoliikennepalveluita hankittaessa tulee noudattaa julkisista hankinnoista voimassa olevia säännöksiä.\n    Lääninhallitus on kuitenkin saatuaan tarjouskilpailussa tarjouksia, joissa puheena oleva liikenne on tarjouduttu hoitamaan linjaliikenneluvan perusteella asiakastuloilla, päättänyt keskeyttää tarjouskilpailun tarkoittaman hankintamenettelyn tekemättä siinä tarkoitettua hankintaa.\n    Ostoliikenteen käsite ja samalla linjaliikenteen käsitteen sisällöllinen muutos on tullut henkilöliikennelakiin mainitun lain muuttamisesta annetulla lailla 662/1994. Lain muutoksen tarkoituksena on ollut poistaa ristiriitaisuudet julkisten palvelujen käsitteeseen rautatie-, maantie- ja sisävesiliikenteessä olennaisesti kuuluvia velvoitteita koskevista jäsenvaltioiden toimenpiteistä annetun Euroopan yhteisöjen neuvoston asetuksen (ETY) n:o 1191/69, muutettu 1893/91 (palveluvelvoiteasetus) ja kansallisen henkilöliikennelain välillä. Palveluvelvoiteasetuksen mukaan julkista liikennettä harjoittavilla yrityksillä ei ole velvollisuutta harjoittaa kannattamatonta liikennettä, jollei niille makseta asianmukaista hyvitystä. Palveluvelvoiteasetuksen vaatimusten toteuttamiseksi liikenne on henkilöliikennelaissa jaettu yhteiskunnan tuella sopimuksen nojalla hoidettavaan ostoliikenteeseen ja linjaliikenneluvan nojalla pelkästään asiakastuloin katettavaan liikenteeseen. Liikenneministeriö on henkilöliikennelain nojalla antamansa päätöksen 329/1995 5 §:ssä määrännyt, että lääninhallituksen on liikennepalveluja ostaessaan ennen ostotoimiin ryhtymistä riittävästi varmistauduttava, että asiakastulojen varassa toimiva liikenne on riittävästi hyödynnetty ja että uutta liikennettä ei saada syntymään asiakastulojen varassa.\n    Nyt kysymyksessä olevan liikenteen osalta lääninhallitus ei ole ennen ostotoimiin ryhtymistä varmistautunut siitä, ettei uutta liikennettä saada syntymään asiakastulojen varassa ja se on siten vasta hankintamenettelyn kuluessa saanut kysymyksessä olevaa liikennettä koskevia linjaliikennelupahakemuksia.\n    Aloitetun hankintamenettelyn keskeyttämisestä tekemättä hankintaa ei ole ilmoittamisvelvollisuutta koskevaa säännöstä lukuunottamatta annettu säännöksiä.\n    Liikenteen järjestäminen ostopalvelulla on sitä koskevan tarjouksen suuruudesta riippumatta toissijaista linjaliikenneluvan nojalla asiakastulojen varassa hoidettavaan liikenteeseen nähden. Silloin, kun kysymys ei ole palveluvelvoiteasetuksen tarkoittamasta kannattamattomasta liikenteestä eikä liikenteen toteuttaminen siten edellytä yhteiskunnan tukea eli liikenteen ostamista, liikenne hoidetaan linjaliikenteenä linjaliikenneluvan nojalla. Tämän vuoksi korkein hallinto-oikeus katsoo, että lääninhallitus on voinut luopua liikenteen järjestämisestä ostopalveluna sen jälkeen, kun sen tietoon oli tullut, että liikenteen hoitaminen oli mahdollista hoitaa linjaliikenneluvan nojalla asiakastulojen varassa.\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KHO:1999:T770"
  ],
  "description": [
    "http://data.finlex.fi/voc/kho/fin/d5a4f956",
    "http://data.finlex.fi/voc/kho/fin/3347460d",
    "http://data.finlex.fi/voc/kho/fin/dc7dcd82",
    "http://data.finlex.fi/voc/kho/fin/d4872a42",
    "http://data.finlex.fi/voc/kho/fin/cb7362df"
  ],
  "judgmentNumber": [
    "T770"
  ],
  "issued": [
    "1999-04-15"
  ],
  "creator": [
    "http://data.finlex.fi/common/KHO"
  ],
  "year": [
    "1999"
  ],
  "subject": [
    "http://data.finlex.fi/common/Hallinto-oikeus"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}