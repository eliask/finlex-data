{
  "@id": "sfecli:kho/1996/T3392",
  "languageVersion": [
    {
      "@id": "sfecli:kho/1996/T3392/fin",
      "title_fi": [
        "30.10.1996/3392"
      ],
      "abstract_fi": [
        "\n    Verovelvollinen, joka vuodesta 1986 oli omistanut 90 prosenttia X Oy:n osakkeista, oli vuonna 1992 myynyt nämä osakkeet Y Oy:lle 8.355.600 markalla ja veroilmoituksessaan ilmoittanut veronalaisena omaisuuden luovutusvoittona 1.993.300 markkaa. Verotoimistoon oli 6.10.1993, kun vuoden 1992 verotus päättyi 1.11.1993, saapunut lääninverovirastosta tarkastuskirje verovelvollista koskevia verotustoimenpiteitä varten. Tarkastuskirje oli perustunut tietoihin, jotka oli saatu tarkastettaessa X Oy:n kirjanpitoa, ja siihen oli liitetty tästä syntyneen tarkastuskertomuksen X Oy:n osakekannan kauppaa koskeva osa liitteineen.\n    Tarkastuskertomuksen mainitussa osassa oli lausuttu muun muassa seuraavaa: Osakekannan kaupalle onkin katsottava annetun sellainen oikeudellinen muoto, joka ei vastaa asian varsinaista luonnetta tai tarkoitusta. Tapahtuman varsinaiseksi tarkoitukseksi on katsottava X Oy:n omistajille suoritettu peitelty osingonjako. Ostajan Y Oy:n taloudellisen tilanteen ollessa edellä kuvattu ei se ole voinut toimia X Oy:n osakekannan todellisena ostajana. Ostajan ja sen nimissä kaupassa toimineen henkilön motiivina on kauppajärjestelyn yhteydessä ollut maksettu provisio. Y Oy:n verotarkastuksen yhteydessä on lisäksi ilmennyt, ettei kaupan yhteydessä maksettu provisio 715.000 markkaa ole tullut ostajayhtiön hyväksi. X Oy:n osakekannan kaupan todellisena ostajana ei siten ole voinut toimia Y Oy vaan sen nimeä on ainoastaan käytetty järjestelyä koskevissa sopimuksissa. Edellä mainituin perustein ehdotetaan X Oy:n osakkaiden kauppahinnan muodossa saama suoritus verotettavaksi verotuslain 57 §:ään viitaten peiteltynä osingonjakona. Verovelvollisen osuus osakkeiden kauppahinnasta on 8.355.600 markkaa.\n    Tarkastuskirjeessä oli viitaten verotuslain 57 §:ään ehdotettu osakeyhtiön osakkeiden luovutusvoitto 8.355.600 markkaa verotettavaksi peiteltynä osingonjakona. Verotoimisto on 15.10.1993 päivätyllä kirjelmällä pyytänyt verovelvollista toimittamaan mahdolliset selvitykset tarkastuskirjeen johdosta verotoimistoon 22.10.1993 mennessä. Virheellisen osoitteen vuoksi verotoimiston kirjelmä ei ole tavoittanut verovelvollista.\n    Verolautakunta toimitti 25.10.1993 verovelvollisen verotuksen ja katsoi 8.355.600 markkaa verovelvollisen osakekaupan johdosta saamaksi muuksi henkilökohtaiseksi tuloksi. Lainkohtaa, johon verolautakunnan päätös perustui, ei ollut merkitty asiakirjoihin.\n    Lääninoikeus totesi verovelvollisen valituksesta, ettei verovelvollisen veroilmoitukseen eikä muihin verotuksen perusteena olleisiin asiakirjoihin ollut merkitty, että verolautakunta olisi verotusta toimittaessaan soveltanut verotuslain 56 §:n säännöstä. Lomakkeella, jolle oli merkitty peruste sille, että asia oli verotoimistosta siirretty verolautakunnan käsiteltäväksi, oli rastittu vaihtoehto \"verotuslain 57 \" ja yliviivattu vaihtoehto \"56 §\". Lääninoikeus katsoi, että X Oy:n osakkeiden ostajan Y Oy:n verovelvolliselle suorittamaa 8 355 600 markan määrää ei voitu pelkästään verotuslain 57 §:n säännöksen nojalla katsoa osakeyhtiön verovelvolliselle suorittamaksi peitellyksi osingoksi, sekä poisti verovelvollisen tuloksi peiteltynä osinkona luetun määrän. Korkein hallinto-oikeus katsoi tarkastusasiamiehen ja kaupunginhallituksen valituksista asiakirjoista olevan pääteltävissä, että verovelvollisen verotus siltä osin kuin se koski kysymyksessä olevaa osakekauppaa oli perustunut edellä mainittuun tarkastuskirjeeseen ja siihen liitettyyn tarkastuskertomukseen. Asian laatu huomioon ottaen ja kun tarkastuskertomuksessa oli viitattu verotuslain 56 §:n sisältöön, verovelvollisen verotus oli siitä huolimatta, että lääninoikeuden päätöksessä mainitussa siirtolomakkeessa vaihtoehto verotuslain 56 § oli yliviivattu, katsottava toimitetun paitsi verotuslain 57 §:n myös verotuslain 56 §:n nojalla. Tämän vuoksi ja koska verovelvollisella ei ollut ollut tilaisuutta esittää verotuslain 56 §:n 2 momentissa edellytettyä selvitystä, korkein hallinto-oikeus kumosi lääninoikeuden päätöksen ja verovelvollisen verotuksen sekä palautti asian lääninverovirastolle uudelleen käsiteltäväksi.\n    Äänestys 4-1.\n    Verovuosi_1992\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1996-10-30"
  ],
  "judgmentNumber": [
    "T3392"
  ],
  "subject": [
    "http://data.finlex.fi/common/Hallinto-oikeus"
  ],
  "creator": [
    "http://data.finlex.fi/common/KHO"
  ],
  "isVersionOf": [
    "ECLI:FI:KHO:1996:T3392"
  ],
  "year": [
    "1996"
  ],
  "description": [
    "http://data.finlex.fi/voc/kho/fin/cb1806e0",
    "http://data.finlex.fi/voc/kho/fin/65b511c6",
    "http://data.finlex.fi/voc/kho/fin/80a52bf6",
    "http://data.finlex.fi/voc/kho/fin/023d5f3b"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:undefined",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}