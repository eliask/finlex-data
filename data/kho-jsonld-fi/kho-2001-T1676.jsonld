{
  "@id": "sfecli:kho/2001/T1676",
  "languageVersion": [
    {
      "@id": "sfecli:kho/2001/T1676/fin",
      "title_fi": [
        "17.07.2001/1676"
      ],
      "abstract_fi": [
        "\n    X oli kotiutunut armeijasta 30.6.2000, jonka jälkeen hän oli ollut määräaikaisessa työsuhteessa ajalla 1.7.-15.9.2000. X oli saanut palkkaa elo- ja syyskuun aikana yhteensä 19 968,66 markkaa. Hän haki toimeentulotukea lokakuulle ja kertoi käyttäneensä palkkarahat vuokrien maksamiseen, auton käyttökustannuksiin, armeijan aikana ottamiinsa velkoihin, sakkomaksuun sekä kodin tarvikkeisiin. Sosiaali- ja terveyslautakunta hylkäsi hakemuksen loka-, marras- ja joulukuulta ajalle 1.8.-31.12.2000 tehdyn laskelman perusteella, joka osoitti 8 728 markan tuloylijäämää.\n    Hallinto-oikeus velvoitti lautakunnan myöntämään X:lle toimeentulotukea  loka-, marras- ja joulukuulle 1 473,60 markkaa kuukaudessa. Päätöksen  perustelujen mukaan elokuussa saadut rahat eivät olleet X:n käytettävissä enää loka-joulukuussa eikä niitä siten ollut otettava huomioon käytettävissä olevina varoina loka-joulukuun toimeentulotukilaskelmassa. Kun syyskuussa maksetusta yhteensä 6 727,64 markan määräisestä palkasta (14.9. ja 28.9. maksetut palkat) vähennettiin pakolliset menot, ei X:n käytettävissä olevina varoina voitu katsoa syyskuun lopussa olleen enempää varoja, kuin X oli tarvinnut itsenäisen  suoriutumisensa turvaamiseksi. X:n tuloina oli loka-joulukuussa otettava huomioon työttömyyspäiväraha ja asumistuki.\n    \n    Korkein hallinto-oikeus myönsi sosiaali- ja terveyslautakunnalle valitusluvan ja kumosi hallinto-oikeuden päätöksen lokakuun 2000 toimeentulotuen osalta ja saattoi tältä osin voimaan lautakunnan päätöksen.\n    Korkein hallinto-oikeus lausui perusteluina muun ohella seuraavaa:\n    Toimeentulotuesta annetun lain (1412/1997) 6 §:n mukaan toimeentulotuen määrä on lain mukaan määriteltyjen menojen sekä käytettävissä olevien tulojen ja varojen erotus. Mainitun lain 11 §:n 1 momentin mukaan tuloina otetaan huomioon  henkilön käytettävissä olevat tulot ja 12 §:n 1 momentin mukaan varoina  toimeentulotukea myönnettäessä käytettävissä olevat varat. Viimeksi mainitun pykälän 2 momentin 4 kohdan mukaan varoina ei kuitenkaan oteta huomioon 1-3 kohdassa tarkoitettuja varoja eikä muitakaan varoja, joiden katsotaan olevan tarpeen jatkuvan toimeentulon turvaamiseksi.\n    Toimeentulotuesta annetun lain 15 §:n 1 momentin mukaan toimeentulotuki määrätään kuukaudelta. Toimeentulotuki voidaan tarpeen mukaan myöntää ja maksaa kuukautta lyhyemmältä tai pidemmältä ajalta. Saman pykälän 2 momentin mukaan toimeentulotuen perusteena olevia menoja ja tuloja sekä varoja  laskettaessa menot, tulot ja varat otetaan huomioon siltä ajanjaksolta, jota  koskevana toimeentulotuki määrätään. Tulo voidaan kuitenkin jakaa eriin  otettavaksi huomioon useampana toimeentulotuen määräämisen ajanjaksona, jos se tulon kertaluonteisuus taikka sen saamisen peruste tai käyttötarkoitus huomioon ottaen on kohtuullista.\n    X oli saanut 31.8.2000 palkan 4 089,70 markkaa, 14.9.2000 palkan 3 117,79 markkaa ja 28.9.2000 palkan 3 609,85 markkaa. X:lle 31.8.2000 ja 14.9.2000 maksetut palkat olivat hänen syyskuussa käytettävissä olevaa tuloaan ja 28.9.2000 maksettu palkka pääosin hänen lokakuussa käytettävissä olevaa tuloaan.  Asumistukea hän oli saanut 1.8.2000 lukien 600 markkaa kuukaudessa ja  työmarkkinatukea hänelle oli alettu maksaa lokakuussa 2000. X:n lokakuussa käytettävissä tulot olivat siten 28.9.2000 maksettu palkka 3 609,85 markkaa pääosin, asumistuki 600 markkaa ja työttömyyspäiväraha. Kun otettiin huomioon, että X:n välttämättömät perusosa- ja asumismenot olivat 4 009,61 markkaa, hän ei ollut oikeutettu saamaan toimeentulotukea vielä lokakuussa 2000.\n    Korkein hallinto-oikeus katsoi, kuten hallinto-oikeus, ettei X:n elo-syyskuussa 2000 saamia tuloja ollut kohtuullista jakaa eriin otettavaksi huomioon tuloina marras- ja joulukuun toimeentulotukea määrättäessä. Marras- ja joulukuun osalta hallinto-oikeuden päätöstä ei siten ollut syytä muuttaa.\n    Laki toimeentulotuesta 2 §, 6 §, 11 § ja 15 §\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KHO:2001:T1676"
  ],
  "description": [
    "http://data.finlex.fi/voc/kho/fin/43e1c47a",
    "http://data.finlex.fi/voc/kho/fin/fd2dd756",
    "http://data.finlex.fi/voc/kho/fin/5224f19e"
  ],
  "judgmentNumber": [
    "T1676"
  ],
  "issued": [
    "2001-07-17"
  ],
  "creator": [
    "http://data.finlex.fi/common/KHO"
  ],
  "year": [
    "2001"
  ],
  "subject": [
    "http://data.finlex.fi/common/Hallinto-oikeus"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}