{
  "@id": "sfecli:kho/2007/1",
  "languageVersion": [
    {
      "@id": "sfecli:kho/2007/1/fin",
      "title_fi": [
        "8.1.2007/3 KHO:2007:1"
      ],
      "abstract_fi": [
        "\n    Kuntajakolain 11 §:n 2 momentin mukaan sisäasiainministeriöllä on valta hylätä kuntajakolain 5 §:ssä tarkoitettu esitys, jos jonkin asianomaisen kunnan valtuusto on sitä vastustanut. Kuntarajaa koskevan esityksen tekijöinä olivat olleet kunnan eräiden kylien asukkaat. Esityksestä olivat antaneet lausuntonsa kummankin asianomaisen kunnan kunnanhallitukset. Kun asiassa ei ollut kummankaan kunnan valtuuston kannanottoa esitykseen, sisäasiainministeriöllä ei ollut toimivaltaa asiassa eikä se siten ollut voinut hylätä kuntarajan muutosta koskevaa esitystä. Tämän vuoksi asia oli palautettava sisäasiainministeriölle uudelleen käsiteltäväksi.\n    Kuntajakolaki 5 §, 11 § 1 mom ja 2 mom\n    \n      Kort referat på svenska\n    \n  "
      ],
      "hasFormat": {
        "@id": "sfecli:kho/2007/1/fin/txt",
        "content_fi": [
          "\n    \n      Asian aikaisempi käsittely\n      A ja 83 muuta Haukivuoren kunnan asukasta ovat 18.4.2006 päivätyssä kirjeessä esittäneet sisäasiainministeriölle kuntajaon muuttamista Haukivuoren ja Pieksänmaan kuntien välillä siten, että Kantala-Pölkki kylät siirrettään Haukivuoren kunnasta Pieksänmaan kuntaan. Esitystä on perusteltu yleisillä edellytyksillä, jotka edistävät palvelujen järjestämistä alueen asukkaille parantaen näin elinolosuhteita luomalla palvelullisesti toimivan yhteyden Pieksänmaan kuntaan.\n      Sisäasiainministeriön ratkaisu\n      Sisäasiainministeriö on viitaten kuntajakolain 11 §:n 2 momenttiin valituksenalaisella päätöksellään hylännyt esityksen.\n      Ministeriö on päätöksensä perusteluina lausunut, että 1.1.2007 alkaen Haukivuoren kunta liittyy Mikkelin kaupunkiin ja Pieksämäen kaupunki ja Pieksänmaan kunta lakkautetaan ja perustetaan uusi Pieksämäen kaupunki. Koska Haukivuoren kunta vastustaa esitystä ja siirrettäväksi esitetyn alueen pinta-ala, oikeastaan asukasmäärä, vaikuttaisi yli viidellä prosentilla Haukivuoren kunnan asukasmäärään, ei kuntajakolain 5 §:n mukainen erityinen edellytys täyty. Näin ollen esitetty muutos voitaisiin tehdä vain erityisen painavilla 3 §:n mukaisilla edellytyksillä. Koska erityisen painavia 3 §:n mukaisia edellytyksiä ei ole, on sisäasiainministeriön hylättävä esitys.\n      Käsittely korkeimmassa hallinto-oikeudessa\n      A on valituksessaan vaatinut, että sisäasiainministeriön päätös kumotaan ja kuntajakolain mukainen muutos vahvistetaan esityksen mukaisesti. Toissijaisesti A on vaatinut asian palauttamista sisäasiainministeriölle uudelleen käsiteltäväksi.\n      Perustelu, että esitetyn alueen pinta-ala vaikuttaisi yli viidellä prosentilla Haukivuoren kunnan asukasmäärään, on virheellinen. Jos huomioidaan tuleva muutos perusteluissa eli se, että Haukivuoren kunta liittyy Mikkelin kaupunkiin ja Pieksänmaan kunta lakkautetaan ja perustetaan uusi Pieksämäen kaupunki, on perustelua huomioida muutos myös laskettaessa osakuntaliitosta hakevan alueen asukasmäärä tulevasta Mikkelin kaupungista. Osaliitosta uuteen Pieksämäen kaupunkiin hakevan alueen asukasmäärä ei ylitä viittä prosenttia minkään liitosta koskevan alueen (laajentunut Mikkeli, uusi Pieksämäki) asukasmäärästä.\n      Kantala-Pölkki kylien asukkaat toivoivat kansalaiskyselyssä saavansa pitää itsenäisen kunnan, mutta koska se ei ollut mahdollista, kyläläiset ilmaisivat halukkuutensa välittömästi kuulua tulevaan uuteen Pieksämäen kaupunkiin sen fyysisen läheisyyden, lähellä sijaitsevien palveluiden sekä toimivuuden vuoksi asian ratkettua Haukivuoren kunnan liittämiseksi Mikkeliin. Itä-Suomen lääninhallituksen sosiaali- ja terveysosaston lausunnossa todetaan, että sosiaali- ja terveyspalvelujen sekä koulupalveluiden saavutettavuuden kannalta kuntaliitos olisi perusteltu. Kuntajakolain 3 §:n edellytykset siis täyttyvät.\n      Sisäasiainministeriö on antanut valituksen johdosta lausunnon. Siirrettäväksi esitetyn alueen asukasmäärä muodostaa noin 5,02 prosenttia Haukivuoren kunnan asukasmäärästä. Kuntajaon muutospäätösten pohjana on aina voimassaoleva kuntajaotus ja sen mukaiset asukasmäärät. Mikkelin ja Pieksämäen kaupunkien rajat ja edellytykset kuntajaon muuttamiseen on juuri kuntajakopäätösten yhteydessä ratkaistu. Osaliitosesityksillä ei tässä tilanteessa tule heikentää kuntien edellytyksiä tehdä laajempia ratkaisuja kokonaisten kuntien yhdistymisestä.\n      Pieksänmaan kunnanhallitus ei vastusta kylän liittämistä Pieksämäen kaupunkiin 1.1.2008 lukien. Haukivuoren kunnanhallitus on selityksessään todennut, että tällä hetkellä Mikkelin, Pieksämäen ja Varkauden seuduilla on menossa palvelujen uudelleen järjestelyjä, jotka ovat vielä avoinna. Selvitysten jälkeen olisi riittävät mahdollisuudet tehdä yhteisymmärryksessä ratkaisu palvelujen järjestämiseksi Kantala-Pölkin kylien asukkaille. Sisäasiainministeriön päätös 21.6.2006 tulisi pitää voimassa.\n      A on antanut vastaselityksen.\n      Korkeimman hallinto-oikeuden ratkaisu\n      Korkein hallinto-oikeus kumoaa sisäasiainministeriön päätöksen ja palauttaa asian sille uudelleen käsiteltäväksi.\n      Perustelut\n      Kuntajakolain 5 §:ssä säädetään kunnan alueen supistumisen tai laajenemisen erityisistä edellytyksistä.\n      Kuntajakolain valtioneuvoston ja ministeriön toimivaltaa koskevan 11 §:n 1 momentin mukaan valtioneuvosto päättää kuntajaon muuttamisesta taikka sitä koskevan esityksen tai aloitteen hylkäämisestä. Pykälän 2 momentin mukaan ministeriö voi kuitenkin päättää 5 §:ssä tarkoitetun kuntajaon muutoksen, jos minkään asianomaisen kunnan valtuusto ei ole sitä vastustanut, taikka hylätä sellaista muutosta koskevan esityksen tai aloitteen, jos jonkin asianomaisen kunnan valtuusto on sitä vastustanut.\n      Sisäasiainministeriö on kuntajakolain 11 §:n 2 momentin nojalla valituksenalaisella päätöksellään hylännyt A:n ja hänen asiakumppaniensa kuntajakolain 5 §:ssä tarkoitetun kuntarajan muuttamista Haukivuoren ja Pieksänmaan kuntien välillä koskevan esityksen.\n      Asiakirjoista saatavan selvityksen mukaan kuntarajan muuttamista koskevasta esityksestä ovat antaneet lausuntonsa Haukivuoren ja Pieksänmaan kunnanhallitukset. Haukivuoren kunnanhallitus ei ole kannattanut tehtyä esitystä. Pieksänmaan kunnanhallitus on lausuntonaan todennut, ettei se vastusta rajan tarkistamista esityksessä tarkoitetulla tavalla siten, että esityksessä tarkoitettu alue siirrettäisiin vuoden 2008 alusta Pieksämäen kaupunkiin.\n      Kuntajakolain 11 §:n 2 momentin mukaan sisäasiainministeriöllä on valta hylätä kuntajakolain 5 §:ssä tarkoitettu esitys, jos jonkin asianomaisen kunnan valtuusto on sitä vastustanut. Hallituksen esityksen 135/1997 vp. 11 §:n perustelujen mukaan toimivalta on pääsääntöisesti valtioneuvoston yleisistunnolla. Kunta-asioita käsittelevä ministeriö voisi kuitenkin päättää sellaisen kuntajaon muutoksen, joka merkitsee muutosta kunnan alueeseen, mutta ei uuden kunnan perustamista tai kuntien lukumäärän vähenemistä, jos minkään asianomaisen kunnan valtuusto ei sitä vastusta. Niinikään ministeriö voisi hylätä mainitunlaista muutosta koskevan esityksen, jos jonkin asianomaisen kunnan valtuusto on sitä vastustanut.\n      Kuntarajaa koskevan esityksen tekijöinä ovat olleet Kantala-Pölkki kylien asukkaat. Asiakirjoista saatavan selvityksen mukaan esityksestä ovat antaneet lausuntonsa kummankin asianomaisen kunnan kunnanhallitukset. Kun asiassa ei ole kummankaan kunnan valtuuston kannanottoa esitykseen, sisäasiainministeriöllä ei ole ollut toimivaltaa asiassa eikä se siten ole voinut ratkaista kuntarajan muutosta koskevaa esitystä. Tämän vuoksi asia on palautettava sisäasiainministeriölle uudelleen käsiteltäväksi.\n      Asian ovat ratkaisseet hallintoneuvokset Lauri Tarasti, Pekka Vihervuori, Marjatta Kaján, Kari Kuusiniemi ja Olli Mäenpää. Asian esittelijä Anneli Tulikallio.\n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KHO:2007:1"
  ],
  "description": [
    "http://data.finlex.fi/voc/kho/fin/53818701",
    "http://data.finlex.fi/voc/kho/fin/226a15a3",
    "http://data.finlex.fi/voc/kho/fin/e5a9751a",
    "http://data.finlex.fi/voc/kho/fin/d8d8db55"
  ],
  "judgmentNumber": [
    "1"
  ],
  "issued": [
    "2007-01-08"
  ],
  "creator": [
    "http://data.finlex.fi/common/KHO"
  ],
  "year": [
    "2007"
  ],
  "subject": [
    "http://data.finlex.fi/common/Hallinto-oikeus"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}