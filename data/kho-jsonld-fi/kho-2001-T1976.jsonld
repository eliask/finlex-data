{
  "@id": "sfecli:kho/2001/T1976",
  "languageVersion": [
    {
      "@id": "sfecli:kho/2001/T1976/fin",
      "title_fi": [
        "29.08.2001/1976"
      ],
      "abstract_fi": [
        "\n    S:n ympäristölautakunta oli myöntäessään ympäristölupamenettelylain (735/1991) mukaisen ympäristöluvan tilalla entuudestaan harjoitetun maito- ja lihantuotannon laajentamista varten lupamääräyksessä sallinut levittää karjan lietelantaa  pohjaveden muodostumisalueen pelloille vain keväällä. Pelloilla tuli kasvattaa pääsääntöisesti nurmea ja ne oli pidettävä kasvipeitteisinä yli talven.  Avokesannointia ei sallittu. Nurmen väkilannoitus sallittiin kasvukauden aikana ympäristötuen perustukiehtojen mukaisesti.\n    Alueellinen ympäristökeskus vaati valituksessaan lupamääräyksen kumoamista ja lietelannan levityksen kieltämistä pohjaveden muodostumisalueen pelloille.\n    H:n hallinto-oikeus valituksen hyväksyen muutti lupamääräyksen niin, ettei  lietelantaa saa levittää M:n pohjavesialueella sijaitseville pelloille. Ennen lietteen levityksen aloittamista luvansaajan on yhdessä ympäristölautakunnan kanssa  selvitettävä ja merkittävä pohjavesialueen rajat maastossa.\n    Hallinto-oikeuden päätöksen perustelujen mukaan 7,6 hehtaaria tilan  viljelykäytössä olevista pelloista sijaitsi vedenhankinnan kannalta tärkeällä M:n pohjavesialueella pohjaveden muodostumisalueella vedenottamon sijaitessa noin 40-50 metrin etäisyydellä lähimmästä peltolohkosta. Vedenottamo on pohjaveden virtauksille suotuisan kallioperän ruhjevyöhykkeen laidassa. Maaperä on  paksuudeltaan ja maa-aineksensa koostumuksesta johtuen samoin kuin alla oleva kallioperä rikkonaisuutensa vuoksi hyvin vettä läpäisevää. Tällaisissa oloissa voimakkaasti typpi- ja fosforipitoisen naudanlannan levittäminen pellolle  pohjavesialueella muodostaa vaaran, että pohjaveteen valuu lannan sisältämiä terveydelle haitallisia aineita. Pohjavedenottamo on ollut käytössä vuodesta 1987, josta lähtien alueen pohjaveden laatua on tarkkailtu ajoittain. Mittaukset osoittavat välillä 1,15-6,7 mg/l vaihdelleen pohjaveden nitraattipitoisuuden olevan  korkeamman kuin luonnontilaisten pohjavesien tasolla 1 mg/l olevan  nitraattipitoisuuden. Vaikka tutkitut pohjaveden nitraattipitoisuudet ovat sosiaali- ja terveysministeriön asettaman terveysrajan alapuolella, pohjaveden kohonneet nitraattipitoisuusarvot silti osoittavat, että lietelannan levittäminen kyseessä oleville pelloille voi johtaa ravinteiden pääsyyn pohjaveteen ja pohjaveden laadun  olennaiseen huonontumiseen. Ympäristölautakunnan lannan levittämiselle  asettamaa rajoitusta ei siten voida pitää riittävänä poistamaan mahdollista  pohjaveden pilaantumisesta aiheutuvaa terveysvaaraa eikä lietelannan levitystä sen vuoksi voida sallia pohjaveden muodostumisalueella sijaitsevilla pelloilla.\n    Toiminnan harjoittajat ovat valituksessaan vaatineet hallinto-oikeuden päätöksen kumoamista ja ympäristölautakunnan päätöksen mukaisen lupamääräyksen voimassa pitämistä, koska lietelannan levityksestä pohjavesialueen pelloille lupamääräyksen mukaisesti ei aiheudu terveyshaittaa.  Kevätlannoituksella varmistetaan ravinteiden joutuminen vain kasvavien kasvien hyväksi. Ravinteet estyvät valumasta vesistöihin myös, kun pellot pidetään lupamääräyksen mukaisesti kasvipeitteisenä yli talven ja kun pelloilla ei suoriteta maaperää rikkovia syyskyntöjä, jotka mahdollistaisivat ravinteiden irtoamisen maasta. Nitraattidirektiivi ja maatalouden ympäristötukiehdot määrittelevät, kuinka paljon lietelantaa saa levittää pelloille. Pohjaveden nitraattipitoisuuden uusi,  direktiiviin pohjautuva enimmäispitoisuusarvo on 50 mg/l. Veden  nitraattipitoisuuden ollessa alle 50 mg/l vesi täyttää talousveden laatuvaatimukset. Enimmäispitoisuusarvosta voidaan poiketa 1,5-kertaisesti lääninhallituksen luvalla. Siten tasolla 50-75 mg/l oleva nitraattipitoisuus ei vielä aiheuttaisi terveysriskiä, joka syntyy vasta tasolle 70-80 mg/l ja silloinkin koskisi lähinnä odottavia äitejä ja vauvoja. M:n pohjavedenottamolla todetut viimeaikaiset vakaana pysyneet  pohjaveden nitraattiarvot 1,15-6,7 mg/l ovat vain murto-osa  enimmäispitoisuusarvosta 50 mg/l.  Puheena olevat pellot sijaitsevat pohjavedenottamon alapuolella paikallistien  kulkiessa peltojen ja vedenottamon välissä. Peltojen sijainnin ja korkeusaseman vuoksi mahdolliset valumavedet eivät kulkeudu pohjavedenottamolle päin.  Kallioruhjekaan ei ole peltojen kohdalla. Naapurikiinteistöjen toiminnan vaikutusta M:n pohjavedenottamon veden laatuun ei ole tässä tapauksessa tutkittu.\n    Ympäristökeskus on valituksesta antamassaan selityksessä huomauttanut  valituksessa kiinnitetyn päähuomion pintavalumiin ja ravinteiden vesistöön pääsyyn, mutta ei pohjavesivaikutuksiin, vaikka käsillä olevassa tapauksessa on kyseessä juuri lannoitteiden pohjavesivaikutus. M:n pohjavesialueen halki kulkeva kallioruhje kulkee osittain valittajien viljelyksessä olevan pellon alla. Vedenottamo on tämän pellon välittömässä läheisyydessä. Peltojen sijainnin ja korkeusaseman vuoksi valuma- ja vajovedet imeytyvät maaperään ja pohjaveteen, joka tässä tapauksessa on vettä hyvin johtavassa kallioruhjeessa.  Suoritetun vuodet 1987-2000 käsittävän talousvesitutkimuksen mukaan M:n  pohjavedenottamon talousvesien nitraattipitoisuus oli vaihdellut tasolla 1,15-8,20 mg/l ollen suurimmillaan 8,20 mg/l marraskuussa 1998. Nitraattipitoisuus oli 6,90 mg/l huhtikuussa 1999 ja 5,30 mg/l tammikuussa 2000. Nitraattipitoisuudet ovat vaihdelleet ja niissä on havaittavissa nouseva suunta (riskitaso 5 %). Arvot eivät tosin ylitä juomaveden enimmäispitoisuusarvoja, mutta M:n pohjavedenottamon pohjaveden suurimmat arvot ovat selvästi korkeammat kuin luonnontilaisten  pohjavesien nitraattipitoisuustaso 1 mg/l.\n    Korkein hallinto-oikeus hyläten valituksen pysytti hallinto-oikeuden päätöksen lopputuloksen. Perusteluinaan korkein hallinto-oikeus lausui: \"Lietelannan  levittäminen tärkeällä pohjavesialueella olevan vedenottamon lähialueen  vedenmuodostumisalueella voi aiheuttaa muun ohella myös bakteerien ja virusten siirtymistä pohjaveteen ja siten terveyshaittaa. Tällä perusteella ja ottaen huomioon myös asiassa täällä esitetyn selvityksen M:n pohjavedenottamon veden sisältämän nitraatin eri vuosina vaihdelleiden pitoisuuksien viimeaikaisen nousevan  suuntauksen sekä muutoin hallinto-oikeuden päätöksestä ilmenevillä perusteilla hallinto-oikeuden päätöksen lopputuloksen muuttamiseen ei ole syytä.\"\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "2001-08-29"
  ],
  "judgmentNumber": [
    "T1976"
  ],
  "subject": [
    "http://data.finlex.fi/common/Hallinto-oikeus"
  ],
  "creator": [
    "http://data.finlex.fi/common/KHO"
  ],
  "isVersionOf": [
    "ECLI:FI:KHO:2001:T1976"
  ],
  "year": [
    "2001"
  ],
  "description": [
    "http://data.finlex.fi/voc/kho/fin/a709ce3b",
    "http://data.finlex.fi/voc/kho/fin/9c107b6f",
    "http://data.finlex.fi/voc/kho/fin/bbe109a7",
    "http://data.finlex.fi/voc/kho/fin/ae8bce69",
    "http://data.finlex.fi/voc/kho/fin/1bfa935a",
    "http://data.finlex.fi/voc/kho/fin/aa1cc058"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:undefined",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}