{
  "@id": "sfecli:kho/2000/18",
  "languageVersion": [
    {
      "@id": "sfecli:kho/2000/18/fin",
      "title_fi": [
        "08.03.2000/510 KHO:2000:18"
      ],
      "abstract_fi": [
        "\n    Anniskelupaikassa oli myyty viinipulloja  asiakkaille anniskelupaikasta ulos vietäväksi.  Anniskelulupa oli alkoholilain 22 §:n 1 momentin  ja 23 §:n 2 ja 3 momentin nojalla peruutettu  30 vuorokauden ajaksi.\n    Valituksessa oli kiistetty niiden kansallisten  säännösten yhteisöoikeudenmukaisuus, joiden  johdosta Euroopan unionin muussa jäsenvaltiossa  valmistettua enintään 13 tilavuusprosenttia  etyylialkoholia sisältävän alkoholijuoman  vähittäismyynti on kielletty muussa kuin  alkoholiyhtiön vähittäismyyntipaikassa, samalla  kun kotimaisen tilaviinin vähittäismyyntiä  voidaan harjoittaa luvan perusteella myös  muualla eli tilaviinin valmistuspaikan  välittömässä tai läheisessä yhteydessä.\n    Korkeimman hallinto-oikeuden päätöksessä  lausuttiin, että Euroopan yhteisöjen  tuomioistuimen oikeuskäytännön mukaan monopolin  olemassaoloa ja toimintaa koskevia  oikeussääntöjä on tutkittava  perustamissopimuksen 37 artiklan (josta on  muutettuna tullut EY 31 artikla) määräysten  perusteella, joita sovelletaan  erityismääräyksinä kaupallisten valtion  monopolien yksinoikeuksien käyttämiseen  (yhteisöjen tuomioistuimen tuomio 23.10.1997,  asia C-189/95, Franzén, Kok. 1997 s. I-5909,  kohta 35). Sitä vastoin niitä vaikutuksia  yhteisön sisäiseen kauppaan, joita on  sellaisilla muilla kansallisen lainsäädännön  oikeussäännöillä, joilla ei sinänsä säännellä  monopolin toimintaa, mutta joilla on vaikutuksia  tähän, on tutkittava perustamissopimuksen  30 artiklan (josta on muutettuna tullut EY 28  artikla) perusteella (Franzén, kohta 36).\n    EY-tuomioistuimen oikeuskäytännöstä ilmenee,  että perustamissopimuksen 37 artiklalla pyritään  varmistamaan tavaroiden vapaan liikkuvuuden  perusperiaatteen noudattaminen koko  yhteismarkkinoilla, erityisesti poistamalla  jäsenvaltioiden välisen kaupan määrälliset  rajoitukset ja vaikutukseltaan vastaavat  toimenpiteet, ja että tällä artiklalla pyritään  tällä tavalla säilyttämään normaalit kilpailun  edellytykset jäsenvaltioiden talouksien välillä  silloin, kun tietty tuote kuuluu jossakin  jäsenvaltiossa kaupalliselle valtion monopolille  (Franzén, kohta 37).\n    EY-tuomioistuin on toisaalta lausunut, että  perustamissopimuksen 37 artiklassa ei vaadita  kaikkien kaupallisten valtion monopolien  lakkauttamista, vaan niiden mukauttamista siten,  että tavaroiden hankintaa tai myyntiä koskevissa  ehdoissa ei syrjitä jäsenvaltioiden kansalaisia.  Perustamissopimuksen 37 artiklalla on tarkoitus  sovittaa yhteen jäsenvaltioiden mahdollisuus  pitää voimassa tietyt kaupalliset monopolit,  joita käytetään välineenä pyrittäessä  saavuttamaan yleisen edun mukaisia tavoitteita,  ja yhteismarkkinoiden toteuttamisen ja toiminnan  asettamat vaatimukset. Tällä artiklalla on  tarkoitus poistaa tavaroiden vapaan liikkuvuuden  esteet, mutta tarkoituksena ei kuitenkaan ole  sellaisten kauppaa rajoittavien vaikutusten  poistaminen, jotka liittyvät luonnostaan  kyseisten monopolien olemassaoloon (Franzén,  kohdat 38 ja 39).\n    EY-tuomioistuin on lausunut edellä esittämiensä  seikkojen perusteella, että perustamissopimuksen  37 artiklassa edellytetään sitä, että monopolin  rakenne ja toiminta järjestetään siten, että  jäsenvaltioiden kansalaisten syrjintä tavaroiden  hankintaa tai myyntiä koskevissa ehdoissa  suljetaan pois niin, ettei toisista  jäsenvaltioista tuotavien tavaroiden kauppaa  kohdella oikeudellisesti tai tosiasiallisesti  huonommin kuin kotimaisten tavaroiden kauppaa ja  ettei jäsenvaltioiden talouksien välinen  kilpailu vääristy (Franzén, kohta 40).\n    Perustamissopimuksen 30 artiklaa koskevan  oikeuskäytännön mukaan artiklassa tarkoitettuja  määrällisiä tuontirajoituksia vaikutuksiltaan  vastaavia toimenpiteitä ovat kaikki kauppaa  koskevat oikeussäännöt, jotka voivat rajoittaa  suoraan tai välillisesti taikka tosiasiallisesti  tai mahdollisesti yhteisön sisäistä kauppaa  (asia 8/74, Dassonville, Kok. 1974 s. 837, kohta  5).\n    Suomen lainsäädäntö tekee oikeudellisesti eron  kotimaisen tilaviinin ja muussa jäsenvaltiossa  valmistetun viinin kesken siinä, missä  vähittäismyyntiä saadaan harjoittaa. Sääntely  suosii tilaviinin vähittäismyyntiä. Valituksessa  oli rinnastettu kotimainen tilaviini ulkomailta  tuotavaan rypäleviiniin ja väitetty, että  tilaviiniä koskeva suosiva sääntely haittaa  rypäleviinin tuontia ja myyntiä.\n    Euroopan yhteisöjen tuomioistuin on  perustamissopimuksen 95 artiklaa (josta on  muutettuna tullut EY 90 artikla) koskevassa  oikeuskäytännössään arvioinut hedelmäviinien ja  rypäleviinien samankaltaisuutta (asiat 106/84,  komissio vastaan Tanska, Kok. 1986 s. 833,  kohdat 12, 14 ja 15, ja C-367/93 - C-377/93,  Roders ym., Kok. 1995 s. I - 2229, kohta 27).  Tämän oikeuskäytännön valossa rypäleistä  valmistettua viiniä on pidettävä samanlaisena  kuin tilaviiniä arvioitaessa yhteisöoikeuden  tavaroiden vapaata liikkuvuutta koskevan  sääntelyn valossa näitä kahta viinilaatua  koskevan erilaisen kansallisen sääntelyn  merkitystä jäsenvaltioiden väliselle kaupalle.\n    Vaikka vähittäismyyntiä koskeva kansallinen  sääntely suosii kotimaista tilaviiniä suhteessa  siihen rinnastettavaan viiniin, jota  valittajayhtiö oli ilmoittanut tuovansa Suomeen  toisesta jäsenvaltiosta, valittaja ei  korkeimman hallinto-oikeuden päätöksen mukaan  voinut vedota siihen, että yhteisöoikeus  edellyttäisi anniskelupaikassa voitavan  harjoittaa viinin vähittäismyyntiä  ulosvietäväksi siten kuin yhtiö tässä asiassa  sitä oli harjoittanut. Yhteisöoikeus ei  sellaisenaan kiellä alkoholijuomien  vähittäismyynnin monopolia eikä myöskään  lupajärjestelmiä. Tilaviininkin vähittäismyynti  edellyttää lupaa ja sen myyntiä koskevat useat  rajoittavat määräykset, jotka muun muassa  edellyttävät vähittäismyyntiliikkeen ja  ravitsemusliikkeen pitämistä toisistaan erillään.\n    Ottaen huomioon myös valittajayhtiölle määrätyn  seuraamuksen laadun ja määrän valituksenalaisen  päätöksen lainmukaisuus voitiin arvioida  kansallisten säännösten nojalla. Yhtiön valitus  ja ennakkoratkaisupyyntö hylättiin.\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "2000-03-08"
  ],
  "judgmentNumber": [
    "18"
  ],
  "subject": [
    "http://data.finlex.fi/common/Hallinto-oikeus"
  ],
  "creator": [
    "http://data.finlex.fi/common/KHO"
  ],
  "isVersionOf": [
    "ECLI:FI:KHO:2000:18"
  ],
  "year": [
    "2000"
  ],
  "description": [
    "http://data.finlex.fi/voc/kho/fin/a733d17d",
    "http://data.finlex.fi/voc/kho/fin/e83c1be9",
    "http://data.finlex.fi/voc/kho/fin/40fa6b44",
    "http://data.finlex.fi/voc/kho/fin/05812215",
    "http://data.finlex.fi/voc/kho/fin/7f0fed27",
    "http://data.finlex.fi/voc/kho/fin/7d0058ca",
    "http://data.finlex.fi/voc/kho/fin/acf47c0d",
    "http://data.finlex.fi/voc/kho/fin/cbdf824e"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:undefined",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}