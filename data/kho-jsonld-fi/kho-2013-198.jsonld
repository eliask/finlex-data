{
  "@id": "sfecli:kho/2013/198",
  "languageVersion": [
    {
      "@id": "sfecli:kho/2013/198/fin",
      "title_fi": [
        "20.12.2013/4003 KHO:2013:198"
      ],
      "abstract_fi": [
        "\n    \n      Kansaneläkelaitos oli sairausvakuutuslain nojalla vahvistanut Ylioppilaiden terveydenhoitosäätiölle sen järjestämän perusterveydenhuollon kustannusten korvauksen. Säätiö oli valittanut päätöksestä siihen liitetyn valitusosoituksen mukaisesti korkeimpaan hallinto-oikeuteen.\n    \n    \n      Korkein hallinto-oikeus totesi, että sairausvakuutuslain nojalla annettuun ja siinä säädettyä korvausta koskevaan päätökseen haettiin muutosta kyseisessä laissa säädetyssä järjestyksessä. Päätökseen liitetty valitusosoitus poistettiin, valitus jätettiin tutkimatta ja valitus siirrettiin sosiaaliturvan muutoksenhakulautakunnan käsiteltäväksi.\n    \n    \n      Sairausvakuutuslaki 13 luku 11 § 1 momentti, 13 § ja 14 § sekä 17 luku 1 § 1 momentti\n    \n    \n      Valtioneuvoston asetus sairausvakuutuslaissa tarkoitettujen työterveyshuollon korvausten laskennallisten enimmäismäärien määrittelemisestä 2 luku 4 ja 5 §\n    \n    \n      Laki Kansaneläkelaitoksesta 24 §\n    \n    \n      Hallintolainkäyttölaki 30 § 2 momentti\n    \n  "
      ],
      "hasFormat": {
        "@id": "sfecli:kho/2013/198/fin/txt",
        "content_fi": [
          "\n    \n      Päätös, josta valitetaan\n      Kansaneläkelaitos 20.6.2012\n    \n    \n      Kansaneläkelaitoksen ratkaisu\n      Kansaneläkelaitos on valituksenalaisella päätöksellään vahvistanut Ylioppilaiden terveydenhoitosäätiön järjestämän perusterveydenhuollon kustannusten kokonaiskorvaukseksi 22 090 703 euroa tili- ja toimintakaudelle 1.1. - 31.12.2011.\n      Kansaneläkelaitoksen päätökseen liitetyn muutoksenhakuohjeen mukaan päätökseen voi hakea muutosta valittamalla korkeimpaan hallinto-oikeuteen.\n    \n    \n      Käsittely korkeimmassa hallinto-oikeudessa\n      Ylioppilaiden terveydenhoitosäätiö (jäljempänä myös YTHS) on valituksessaan vaatinut, että Kansaneläkelaitoksen päätös kumotaan ja vuoden 2011 korvaukseksi vahvistetaan 22 244 410 euroa.\n      YTHS on perusteluina vaatimuksilleen esittänyt muun ohella, että Kansaneläkelaitos on päätöksessään vähentänyt rahoitusosuudestaan perusteettomasti YTHS:n tuloslaskelman mukaisen ylijäämän. Kansaneläkelaitoksen tekemä vähennys ei perustu sairausvakuutuslakiin ja poikkeaa sen aiemmin antamista ohjeista ja aiemmasta käytännöstä.\n      Kansaneläkelaitos on valituksen johdosta antamassaan lausunnossa vaatinut, että valitus hylätään.\n      YTHS on antanut vastaselityksen.\n      YTHS on toimittanut korkeimman hallinto-oikeuden tiedoksi Kansaneläkelaitoksen 18.6.2013 tekemän päätöksen, jolla Kansaneläkelaitos on vahvistanut YTHS:n järjestämän perusterveydenhuollon kustannusten kokonaiskorvauksen tili- ja toimintakaudelle 1.1. - 31.12.2012.\n      Kansaneläkelaitokselle on lähetetty tiedoksi YTHS:n vastaselitys ja lisäselvitys.\n      Kansaneläkelaitos on antanut korkeimman hallinto-oikeuden pyynnöstä lisälausunnon asian käsittelemiseen toimivaltaisesta tuomioistuimesta. Kansaneläkelaitos on todennut lisälausunnossaan muun ohella seuraavaa:\n      Kansaneläkelaitoksesta annetun lain 24 §:n mukaan Kansaneläkelaitoksen päätöksestä saa valittaa korkeimpaan hallinto-oikeuteen, jollei muutoksenhausta muualla toisin säädetä. YTHS:n asian käsittelyssä on korvauskysymyksen ohella ollut esillä muitakin asioita. Kansaneläkelaitos on päätöksen antamisajankohtana katsonut, että kysymys ei olisi sellaisesta korvauspäätöksestä, johon haetaan muutosta sairausvakuutuslaissa säädetyssä järjestyksessä.\n      YTHS on antanut Kansaneläkelaitoksen lisälausunnon johdosta lisävastaselityksen.\n    \n    \n      Korkeimman hallinto-oikeuden ratkaisu\n      Kansaneläkelaitoksen päätökseen liitetty valitusosoitus korkeimpaan hallinto-oikeuteen poistetaan. Ylioppilaiden terveydenhoitosäätiön valitus jätetään tutkimatta. Valitus siirretään sosiaaliturvan muutoksenhakulautakunnan käsiteltäväksi.\n    \n    \n      Perustelut\n      \n        \n          Sovellettavat säännökset\n        \n      \n      Sairausvakuutuslain (1224/2004) 13 luvun 11 §:n (840/2005) 1 momentin mukaan Kansaneläkelaitos voi suorittaa Ylioppilaiden terveydenhoitosäätiölle kohtuullisen korvauksen sen järjestämän perusterveydenhuollon kustannuksista.\n      Sairausvakuutuslain 13 luvun 13 §:n (840/2005) 1 momentin mukaan korvausta suoritetaan toiminnan toteuttamiseksi tarpeellisten voima­varojen käytöstä aiheutuneista kustannuksista opiskelijakohtaisen laskennallisen enimmäismäärän perusteella. Pykälän 2 momentin mukaan Kansaneläkelaitos vahvistaa opiskelijakohtaisen laskennallisen enimmäismäärän terveydenhoidon toteuttamiseksi tarpeellisten voimavaratekijöiden perusteella siten kuin valtioneuvoston asetuksella tarkemmin säädetään. Pykälän 3 momentin mukaan lopullinen kokonaiskorvaus on opiskelijakohtainen laskennallinen enimmäismäärä opiskelijamäärällä kerrottuna, kuitenkin enintään 63 prosenttia säätiön tili- ja toimintakauden kokonaisrahoituksesta.\n      Sairausvakuutuslain 13 luvun 14 §:ssä (840/2005) on säädetty Kansaneläkelaitoksen oikeudesta saada tietoja ja antaa tarkempia ohjeita korvauksen määräytymisestä. Pykälän 3 momentin mukaan valtioneuvoston asetuksella annetaan tarkempia säännöksiä korvauksen määräytymisestä, hyväksyttävistä kustannuksista, tarpeellisista voimavaratekijöistä, opiskelijakohtaisen enimmäismäärän vahvistamisesta sekä korvausmenettelystä.\n      Sairausvakuutuslain 17 luvun 1 §:n 1 momentin (1301/2006) mukaan Kansaneläkelaitoksen päätökseen tyytymätön saa hakea siihen muutosta valittamalla sosiaaliturvan muutoksenhakulautakuntaan ja sosiaaliturvan muutoksenhakulautakunnan päätökseen tyytymätön valittamalla vakuutusoikeuteen.\n      Valtioneuvoston asetuksessa sairausvakuutuslaissa tarkoitettujen työterveyshuollon korvausten laskennallisten enimmäismäärien määrittelemisestä (1338/2004) on säädetty muun ohella Ylioppilaiden terveydenhoitosäätiölle suoritettavan korvauksen hakemisesta, määräytymisestä ja suorittamisesta.\n      Edellä mainitun asetuksen 2 luvun (843/2005) 4 §:n 1 momentin mukaan opiskelijakohtainen euromääräinen korvaus tili- ja toimintakaudelta vahvistetaan etukäteen säätiön hakemuksesta. Saman luvun 5 §:n 1 momentin mukaan Kansaneläkelaitos vahvistaa säätiölle opiskelijakohtaiseen laskennalliseen enimmäismäärään perustuvan korvauksen ja suorittaa sairausvakuutusrahaston varoista säätiölle kunkin kuukauden alussa ennakkona määrän, jonka yhdessä säätiön muilta rahoittajilta saamien määrien kanssa katsotaan riittävän saman kuukauden aikana maksettaviin menoihin. Pykälän 2 momentin mukaan tili- ja toimintakauden päätyttyä vahvistetaan säätiölle lopullinen kokonaiskorvaus.\n      Kansaneläkelaitoksesta annetun lain (731/2001) 24 §:n mukaan Kansaneläkelaitoksen päätöksestä saa valittaa korkeimpaan hallinto-oikeuteen siten kuin hallintolainkäyttölaissa säädetään, jollei muutoksenhausta muualla toisin säädetä.\n      \n        \n          Oikeudellinen arviointi\n        \n      \n      Asiassa on esikysymyksenä ratkaistava, onko korkein hallinto-oikeus toimivaltainen tutkimaan Ylioppilaiden terveydenhoitosäätiön valituksen Kansaneläkelaitoksen päätöksestä.\n      Kansaneläkelaitoksen päätöksessä on kysymys sairausvakuutuslain 13 luvun 11 §:ssä tarkoitetun korvauksen vahvistamisesta Ylioppilaiden terveydenhoitosäätiölle sen järjestämän perusterveydenhuollon kustannuksista. Sairausvakuutuslaissa ei ole nimenomaisesti erikseen säädetty muutoksenhausta tällaiseen päätökseen.\n      Yliopistojen ja korkeakoulujen opiskelijoille järjestetyn hoidon kustannusten korvaamisesta oli säädetty jo voimassa olevaa sairausvakuutuslakia (1224/2004) edeltäneessä sairausvakuutuslaissa (364/1963). Kustannusten korvaamista koskevien säännösten tarkoituksena oli alun perin mahdollistaa opiskelijoille järjestetyn hoidon kustannusten korvaaminen samojen perusteiden mukaisesti kuin työnantajan järjestämän vastaavanlaisen hoidon (laki 5/1966 ja sen säätämiseen johtanut hallituksen esitys HE 150/1965 vp).\n      Työntekijöille ja opiskelijoille järjestetyn hoidon kustannusten korvaamista koskevat säännökset sisältyivät aiemman sairausvakuutuslain etuuksia koskevaan lukuun. Etuuksia koskeviin päätöksiin haettiin muutosta kyseisessä laissa säädetyssä järjestyksessä ja siinä tarkoitetuilta sosiaaliturvan muutoksenhakuelimiltä. Lakiin otettiin työhön liittyvän hoidon kustannusten korvaamisen osalta erityinen muutoksenhakusäännös (lailla 745/1978 lisätty 54 a §), mutta tällöinkään muutoksenhakua ei ohjattu edellä mainitun sosiaaliturvan muutoksenhakujärjestelmän ulkopuolelle.\n      Voimassa olevassa sairausvakuutuslaissa (1224/2004) nyt kysymyksessä olevat opiskelijoiden terveydenhuollon kustannusten korvaamista koskevat säännökset sisältyvät samaan lukuun kuin työterveyshuollon kustannusten korvaamista koskevat säännökset. Sairausvakuutuslain 17 luvun 1 §:ssä oli alun perin työterveyshuollon osalta aiempaa lakia asiallisesti vastaava erityinen muutoksenhakusäännös, joka kumottiin sosiaaliturvan muutoksenhakulautakunnan perustamisen yhteydessä lailla 1301/2006. Sairausvakuutuslain tai sen edellä mainitun muutoksen esitöistä (HE 50/2004 vp ja HE 167/2006 vp) ei ilmene, että työ- tai opiskeluterveydenhuollon kustannusten korvaamista koskeva muutoksenhaku olisi tällöinkään tarkoitettu ohjata sosiaaliturvan muutoksenhakujärjestelmän ulkopuolelle.\n      Kansaneläkelaitoksen valituksenalainen päätös koskee sairausvakuutuslain 13 luvun 11 §:ssä tarkoitetun kustannusten korvauksen vahvistamista. Päätös on annettu sairausvakuutuslain 13 luvun 11 ja 13 §:n sekä edellä mainitun valtioneuvoston asetuksen 2 luvun 4 ja 5 §:n nojalla. Tämän vuoksi ja kun otetaan huomioon sairausvakuutuslain nyt kysymyksessä olevien säännösten edellä selostettu tausta, kysymys on sairausvakuutuslain 17 luvun 1 §:n 1 momentissa tarkoitetusta päätöksestä, johon haetaan muutosta valittamalla sosiaaliturvan muutoksenhakulautakuntaan.\n      Edellä olevan perusteella korkein hallinto-oikeus ei ole toimivaltainen tutkimaan Ylioppilaiden terveydenhoitosäätiön valitusta Kansaneläkelaitoksen päätöksestä. Päätökseen liitetty valitusosoitus on tämän vuoksi poistettava ja valitus on jätettävä tutkimatta.\n      Hallintolainkäyttölain 30 §:n 2 momentin mukaan, jos valitus on pantu vireille väärässä viranomaisessa tai valituskirjelmä on toimitettu väärälle viranomaiselle virheellisen valitusosoituksen vuoksi, viranomaisen on siirrettävä valituskirjelmä oikealle viranomaiselle. Ylioppilaiden terveydenhoitosäätiön valitus on näin ollen siirrettävä sosiaaliturvan muutoksenhakulautakunnan käsiteltäväksi.\n      Tällä päätöksellä ei ole ratkaistu asian käsittelyn edellytyksiä sosiaali­turvan muutoksenhakulautakunnassa tai asiaa muutoin.\n      Asian ovat ratkaisseet hallintoneuvokset Irma Telivuo, Eija Siitari, Alice Guimaraes-Purokoski, Outi Suviranta ja Janne Aer. Asian esittelijä Toni Kaarresalo.\n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "2013-12-20"
  ],
  "judgmentNumber": [
    "198"
  ],
  "subject": [
    "http://data.finlex.fi/common/Hallinto-oikeus"
  ],
  "creator": [
    "http://data.finlex.fi/common/KHO"
  ],
  "isVersionOf": [
    "ECLI:FI:KHO:2013:198"
  ],
  "year": [
    "2013"
  ],
  "description": [
    "http://data.finlex.fi/voc/kho/fin/6d4f5aa1",
    "http://data.finlex.fi/voc/kho/fin/6f4725ac",
    "http://data.finlex.fi/voc/kho/fin/c93f24e0",
    "http://data.finlex.fi/voc/kho/fin/c3373fa2",
    "http://data.finlex.fi/voc/kho/fin/3af9b5d8",
    "http://data.finlex.fi/voc/kho/fin/8770e0d6",
    "http://data.finlex.fi/voc/kho/fin/a6c700c8"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}