{
  "@id": "sfecli:kho/1996/A34",
  "languageVersion": [
    {
      "@id": "sfecli:kho/1996/A34/fin",
      "title_fi": [
        "9.4.1996/988 KHO:1996-A-34"
      ],
      "abstract_fi": [
        "\n    Pohjoissuomalainen meijeriyritys oli päättänyt lopettaa juustojen valmistuksen pohjoissuomalaisessa kunnassa keskittääkseen juustonjalostuksen muualla sijaitsevaan tuotantolaitokseensa. 21.11.1992 oli allekirjoitettu kolme vapautuneen meijerikiinteistön käyttöä koskevaa sopimusta, joissa osapuolina olivat meijeriyritys, kunnan huoltoyhtiö, kunta sekä meijeriteknikko. Kilpailuvirasto oli vaatinut eräiden sopimuksiin sisältyvien ehtojen soveltamisen kieltämistä.\n    Meijeriyrityksen ja meijeriteknikon välinen yhteistyösopimus, jonka eräiden ehtojen soveltamisen kilpailuvirasto oli vaatinut kiellettäväksi, oli liittynyt samana päivänä allekirjoitettuun kunnan, meijeriteknikon ja kunnan huoltoyhtiön allekirjoittamaan meijerikiinteistön vuokraamista ja meijerirakennuksen kauppaa koskevaan esisopimukseen. Esisopimus ei ollut tullut kunnan huoltoyhtiötä ja kuntaa sitovaksi kunnanvaltuuston jätettyä hyväksymättä esisopimuksen. Esisopimukseen liittynyt meijeriyrityksen ja meijeriteknikon välinen sopimuskaan ei siten tullut koskaan sitovaksi. Kilpailuviraston mainitun sopimuksen ehtoja koskenut vaatimus jätettiin näin ollen tutkimatta. Meijeriyritys oli lopetettuaan rationalisointisyistä juustonvalmistuksen kiinteistöllä myynyt yllä mainittuna päivänä allekirjoitetulla kauppakirjalla meijerikiinteistön kunnan huoltoyhtiölle noin puolella hinnalla kiinteistön kirjanpitoarvoon nähden. Meijerialalla toimimaton kunnan huoltoyhtiö ei ollut meijeriyrityksen kilpailija meijerialalla. Kauppakirjan ehdon mukaan mikäli ostaja luovutti kiinteistön tai osan siitä meijeritoimintaan neljän seuraavan vuoden aikana, piti luovutuksen ehdoista sopia kirjallisesti meijeriyrityksen kanssa. Muussa tapauksessa ostaja oli velvollinen maksamaan meijeriyritykselle vahingonkorvausta kauppasumman verran. Kauppakirjan liitteen mukaan meijeriyrityksen ja meijeriteknikon tekemän sopimuksen tarkoittama toiminta ei kuitenkaan johtanut kauppakirjan mahdollistamaan vahingonkorvaukseen. Kilpailuvirasto oli vaatinut kauppakirjan kiinteistön edelleen luovuttamista koskeneen ehdon soveltamisen kieltämistä. Kun meijeriyrityksen tarkoituksena saadun selvityksen mukaan oli ollut, että meijerikiinteistö luovutetaan edelleen meijeriteknikolle ja kun meijeriyritys oli saadun selvityksen mukaan kaupantekohetkellä ollut siinä käsityksessä, että myös kiinteistön ostajalla oli ollut sama tarkoitus, kysymyksessä olevalla ehdolla ei katsottu olleen kilpailua rajoittavaa tarkoitusta ostajaan so. kunnan huoltoyhtiöön nähden. Meijeriteknikon kanssa tehdyn sopimuksen kariuduttua kiinteistön kauppakirjaan sisältynyt ehto oli tullut tosiasiallisesti kiinteistön käyttöä meijeritoimintaan rajoittavaksi. Meijeriyritys oli kuitenkin myynyt kiinteistön meijeritoimintaa harjoittamattomalle kunnan huoltoyritykselle, joka ei ollut meijeriyrityksen kilpailija meijerialalla. Meijeriyritys ei olisi ryhtynyt oikeustoimeen, ellei se olisi saanut varmuutta siitä, ettei kiinteistöä välittömästi ryhdytä käyttämään ilman myyjän lupaa sen entiseen tarkoitukseen. Ostajalla oli kauppakirjan ehdon mukaan mahdollisuus vapautua kiinteistön edelleen luovutusta koskeneesta ehdosta maksamalla kiinteistöstä kaksinkertainen, kiinteistön kirjanpitoarvoa vastaava kauppahinta. Ostajalle asetettu rajoitus oli ajallisesti rajattu neljään vuoteen. Koska ostajayritys ei toiminut meijerialalla, kiinteistönkaupalla ei ollut ollut kilpailua vähentävää vaikutusta siihen tilanteeseen nähden, joka oli ollut olemassa ennen kiinteistönkauppaa. Kun kiinteistön edelleen luovutusta koskeneen ehdon tosiasiallisenakaan sisältönä ei ollut kilpailunrajoituksista annetussa laissa kielletty kilpailun rajoittaminen, korkein hallinto-oikeus hylkäsi valitukset kilpailuneuvoston päätöksestä, jolla kilpailuviraston vaatimus oli hylätty.\n    Samoin D:118/1/95.\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1996-04-09"
  ],
  "judgmentNumber": [
    "A34"
  ],
  "subject": [
    "http://data.finlex.fi/common/Hallinto-oikeus"
  ],
  "creator": [
    "http://data.finlex.fi/common/KHO"
  ],
  "isVersionOf": [
    "ECLI:FI:KHO:1996:A34"
  ],
  "year": [
    "1996"
  ],
  "description": [
    "http://data.finlex.fi/voc/kho/fin/7ed1d1b3",
    "http://data.finlex.fi/voc/kho/fin/69bd0bc9",
    "http://data.finlex.fi/voc/kho/fin/32a9eca8",
    "http://data.finlex.fi/voc/kho/fin/5e7badc2"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:undefined",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}