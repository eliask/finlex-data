{
  "@id": "sfecli:kho/2008/34",
  "languageVersion": [
    {
      "@id": "sfecli:kho/2008/34/fin",
      "title_fi": [
        "13.5.2008/1132 KHO:2008:34"
      ],
      "abstract_fi": [
        "\n    A oli pyytänyt saada tiedon korkeimman hallinto-oikeuden asiakirjarekisteriin merkityistä asianosaisten tunnistetiedoista. Pyyntö oli koskenut 83 asiaryhmässä 1.-21.11.2007 vireille tulleita asioita. Oikeudenkäynnin julkisuudesta hallintotuomioistuimissa annetun lain 4 §:n 1 momentin perusteella tunnistetiedot olivat salassapitosäännösten estämättä lähtökohtaisesti aina julkisia. Se, oliko tunnistetietojen julkisuudesta poikettava mainitun lain 5 §:ssä tarkemmin säädetyin edellytyksin, ratkaistiin asiakohtaisesti. A oikeutettiin ratkaisuosassa tarkemmin eritellyin tavoin saamaan tieto asianosaisten tunnistetiedoista muiden kuin niiden asioiden osalta, joissa tunnistetietojen salassa pitäminen oli välttämätöntä sen johdosta, että tunnistetiedot yhdessä korkeimman hallinto-oikeuden asiakirjarekisteriin tai korkeimman hallinto-oikeuden päätökseen merkittävän muun tiedon kanssa ilmaisivat lain 5 §:ssä mainituin tavoin henkilön yksityisyyden ja turvallisuuden tai henkilön tai yrityksen liike- ja ammattisalaisuuden suojaamiseksi laissa salassa pidettäväksi säädetyn tiedon. (Ään. 4 -1)\n    Laki oikeudenkäynnin julkisuudesta hallintotuomioistuimissa 4 § 1 mom., 5 §, 6 § sekä 16 § 1 ja 2 mom.\n    \n      Kort referat på svenska\n    \n    Päätös, josta valitetaan\n    Korkeimmalle hallinto-oikeudelle tehtyä tietopyyntöä koskeva ratkaisu.\n    Käsittely korkeimmassa hallinto-oikeudessa\n    A on 22.11.2007 kirjallisesti pyytänyt saada diaaritiedot korkeimpaan hallinto-oikeuteen 1.-21.11.2007 tulleista valituksista pyynnössään tarkemmin yksilöidyissä 83 asiaryhmissä. Pyyntö on koskenut asianosaisten nimiä ja muita diaariin kirjattuja tunnistetietoja. Pyyntönsä tueksi A on esittänyt muun ohella seuraavaa:\n    Yleisten hallintotuomioistuinten diaarityöryhmän seurantaryhmä on lokakuussa pitänyt kokouksen, jossa kaikki tietopyynnössä mainitut asiaryhmät on merkitty salaisiksi (S-merkintä). A on 20.11.2007 puhelimitse tiedustellut salassapitokäytännöstä korkeimman hallinto-oikeuden kirjaamosta, josta oli kerrottu S-merkinnän estävän asiaryhmän diaaritietojen luovuttamisen. Asia merkitään salaiseksi heti valituksen tultua korkeimman hallinto-oikeuden kirjaamoon.\n    Oikeudenkäynnin julkisuudesta hallintotuomioistuimissa annetun lain 5 §:n mukaan diaaritietojen salaaminen on mahdollista vain, jos se on välttämätöntä momentissa mainittujen intressien suojaamiseksi. Pyynnössä on viitattu välttämättömyys-edellytyksen osalta eduskunnan lakivaliokunnan mietintöön (25/2006 vp) sekä korostettu mietinnön ja korkeimmassa hallinto-oikeudessa sovellettavan käytännön välillä olevan ristiriitaa seuraavilta osin:\n    Lakivaliokunnan mukaan tunnistetiedot voidaan salata, jos se on välttämätöntä. Edelleen valiokunnan mukaan diaaritietojen salaamista jokaisessa tapauksessa on huolellisesti erikseen harkittava, eikä vähäinen mahdollisuus salassa pidettävän tiedon paljastumiseen oikeuta salaamiseen. Kyseinen pykälä on poikkeussäännös, jota on sovellettava suppeasti. Korkein hallinto-oikeus salaa järjestelmällisesti kaikki kyseisten asiaryhmien diaaritiedot.\n    Suomen perustuslain 12 §:n 2 momentin mukaan viranomaisen hallussa olevat asiakirjat ja muut tallenteet ovat julkisia, jollei niiden julkisuutta välttämättömien syiden vuoksi ole lailla erikseen rajoitettu.\n    Korkeimman hallinto-oikeuden virkamies on 23.11.2007 (H 285/07) kirjallisesti vastannut tietopyyntöön ja kieltäytynyt antamasta pyydettyjä tietoja. Vastausta on perusteltu muun ohella seuraavasti:\n    Oikeudenkäynnin julkisuudesta hallintotuomioistuimissa annetussa laissa on hyväksytty mahdollisuus pitää salassa tiedot, jotka ovat tarpeelliset asianosaisen yksilöimiseksi. Sääntelyn tarkoituksena on tältä osin nimenomaan yksilön oikeuksien suojaaminen. Yksilön oikeuksien suojaa, joka on turvattu hallinnossa eri laeissa esiintyvissä salassapitosäännöksissä, ei voida arvioida hallintolainkäytössä toisin kuin hallinnossa. Tältä osin vastauksessa on viitattu siihen, mitä hallituksen esityksessä (12/2006 vp) on lausuttu sosiaaliasioiden osalta. Esimerkiksi mielenterveysasioissa pelkän diaarikaavan nimikkeen yhdistämisen muutoksenhakijan nimeen voidaan katsoa sisältävän salassapidettävän terveydentilaa koskevan tiedon. Sääntelyn tarkoituksena on mahdollistaa myös hallintotuomioistuinten päätösten laajempi yleisöjulkisuus ja antaa hallintotuomioistuimelle mahdollisuus päätösten entistä avoimempaan perustelemiseen, kuten hallituksen esityksen (12/2006 vp) perusteluissa veroasioiden osalta on lausuttu. Tämä korostaa hallintolainkäytön valvontafunktiota ja suojaa samalla asianosaisten yksityisyyttä. Asianosaisia koskevien tietojen antaminen on yksittäistapauksessa aina mahdollista myös salassapidettävien tietojen osalta. Tämä ei kuitenkaan ole mahdollista vielä siinä vaiheessa, kun asia on vasta tullut vireille. Toisaalta asianosainen voi aina itse antaa luvan omien tietojensa julkistamiseen.\n    Korkeimman hallinto-oikeuden diaarin tietopyynnössä tarkemmin yksilöidyistä asiaryhmistä pyydetyt asianosaisten tiedot ovat oikeudenkäynnin julkisuudesta hallintotuomioistuimissa annetun lain 5 §:n 1 momentissa tarkoitetulla tavalla salassa pidettäviä. Näiden tietojen pitäminen salassa on välttämätöntä, koska ne yhdessä hallintotuomioistuimen asiakirjarekisterin tai päätökseen merkittyjen muiden tietojen kanssa ilmaisisivat lain 5 §:n 1 momentin 1-3 kohdissa tarkoitettuja salassa pidettäviä tietoja.\n    Vastauksessa on annettu tieto siitä, että asia voidaan saattaa korkeimman hallinto-oikeuden ratkaistavaksi.\n    A on 26.11.2007 pyytänyt, että korkein hallinto-oikeus ratkaisee asian.\n    Korkeimman hallinto-oikeuden ratkaisu\n    Korkein hallinto-oikeus on tutkinut asian.\n    A:n tietopyyntö hyväksytään perustelujen kohdissa 1, 7-8 b, 14 b, 27, 36, 38, 44, 48, 49, 55, 59, 64 ja 69 tarkemmin yksilöityjen julkisten tunnistetietojen osalta. Muilta osin pyyntö hylätään.\n    A oikeutetaan saamaan mainitut tiedot. Ennen tietojen luovuttamista A:n on kuitenkin osoitettava, että hänellä on viranomaisten toiminnan julkisuudesta annetun lain 16 §:n 3 momentin mukaan oikeus tallentaa ja käyttää mainittuja tietoja.\n    \n      Perustelut\n    \n    \n      Sovellettavat oikeusohjeet ja niiden tulkintaperusteet\n    \n    \n      Suomen perustuslain säännökset\n    \n    Suomen perustuslain 12 §:n 2 momentin mukaan viranomaisen hallussa olevat asiakirjat ja muut tallenteet ovat julkisia, jollei niiden julkisuutta ole välttämättömien syiden vuoksi lailla erikseen rajoitettu. Jokaisella on oikeus saada tieto julkisesta asiakirjasta ja tallenteesta.\n    \n      Viranomaisen asiarekisteriä koskevat säännökset\n    \n    \n      Viranomaisten toiminnan julkisuudesta annettu laki\n    \n    Viranomaisten toiminnan julkisuudesta annetun lain (julkisuuslaki) 18 §:n 1 momentin mukaan viranomaisen tulee hyvän tiedonhallintatavan luomiseksi ja toteuttamiseksi huolehtia asiakirjojen ja tietojärjestelmien sekä niihin sisältyvien tietojen asianmukaisesta saatavuudesta, käytettävyydestä ja suojaamisesta sekä eheydestä ja muusta tietojen laatuun vaikuttavista tekijöistä sekä tässä tarkoituksessa erityisesti: 1) pitää luetteloa käsiteltäviksi annetuista ja otetuista sekä ratkaistuista ja käsitellyistä asioista tai muutoin huolehtia siitä, että sen julkiset asiakirjat ovat vaivattomasti löydettävissä.\n    \n      Viranomaisten toiminnan julkisuudesta annettu asetus\n    \n    Viranomaisten toiminnan julkisuudesta annetun asetuksen (julkisuusasetus) 6 §:n 1 momentin mukaan asiakirjarekisteriin on tehtävä viranomaisen käsiteltäviksi annetuista ja otetuista asioista merkinnät:1) asian vireille saattajasta, asiakirjan saapumispäivästä, tai, milloin asiakirja on viranomaisen laatima, sen laatimispäivästä, sekä asian laadusta;2) suoritetuista välitoimenpiteistä, kuten toimituksista sekä selvitys- ja lausuntopyynnöistä ja niitä koskevista asiakirjoista;3) asian lopputoimenpiteistä ja niitä koskevista asiakirjoista.\n    Mainitun pykälän 2 momentin mukaan asiakirjarekisteriä suunniteltaessa ja laadittaessa on pidettävä huolta siitä, että asiakirjarekisteristä voidaan vaivatta antaa tieto siihen tehdyistä julkisista merkinnöistä. Pykälän 3 momentin mukaan arkistoluettelon ja tuomioistuimen diaarin ja muun asiakirjarekisterin osalta noudatetaan, mitä niistä erikseen säädetään ja määrätään.\n    \n      Oikeudenkäynnin julkisuudesta hallintotuomioistuimissa annettu laki\n    \n    Oikeudenkäynnin julkisuudesta hallintotuomioistuimissa annetun lain (hallintoprosessin julkisuuslaki) 4 §:n 1 momentin mukaan hallintotuomioistuimen diaariin ja vastaavaan asiakirjarekisteriin merkityt asianosaisen tai muun asiaan osallisen yksilöimiseksi tarpeelliset tiedot samoin kuin tiedot asiaa käsittelevästä tuomioistuimesta, muutoksenhaun kohteena olevan päätöksen tehneestä viranomaisesta, asian yksilöidystä laadusta ja asian käsittelyn vaiheista sekä suullisen käsittelyn ajankohdasta ja paikasta ovat salassapitosäännösten estämättä heti julkisia, jollei 5 §:stä muuta johdu.\n    Hallintoprosessin julkisuuslain 5 §:n mukaan hallintotuomioistuimen diaariin tai vastaavaan asiakirjarekisteriin merkityt asianosaisen tai muun asiaan osallisen yksilöimiseksi tarpeelliset tiedot on pidettävä salassa, jos se on välttämätöntä sen vuoksi, että ne yhdessä hallintotuomioistuimen asiakirjarekisteriin tai päätökseen merkittyjen muiden tietojen kanssa ilmaisevat:1) viranomaisten toiminnan julkisuudesta annetun lain 24 §:n 1 momentin 20 tai 23-32 kohdassa salassa pidettäväksi säädetyn tiedon;2) verotustietojen julkisuudesta ja salassapidosta annetussa laissa (1346/1999) salassa pidettäväksi säädetyn tiedon; tai3) henkilön yksityisyyden tai turvallisuuden taikka henkilön tai yrityksen liike- tai ammattisalaisuuden suojaamiseksi muussa laissa salassa pidettäväksi säädetyn tiedon.\n    Lain 7 §:n mukaan oikeudenkäyntiasiakirja on muun ohella hallintotuomioistuimen diaari ja vastaava asiakirjarekisteri.\n    Lain 16 §:n 1 momentin mukaan hallintotuomioistuimen ratkaisun sisältävä oikeudenkäyntiasiakirja on julkinen, jollei 2 momentista muuta johdu. Pykälän 2 momentissa säädetään muun ohella, että asiassa, jossa henkilön tunnistetiedot pidetään salassa 5 §:n nojalla, annetaan päätöksestä tieto siten, ettei siitä ilmene henkilön tunnistetietoja.\n    \n      Salassapitosäännökset\n    \n    \n      Julkisuuslaki\n    \n    Julkisuuslain 10 §:n mukaan salassa pidettävästä viranomaisen asiakirjasta tai sen sisällöstä saa antaa tiedon vain, jos niin erikseen mainitussa laissa säädetään. Kun vain osa asiakirjasta on salassa pidettävä, tieto on annettava asiakirjan julkisesta osasta, jos se on mahdollista niin, ettei salassa pidettävä osa tule tietoon.\n    Julkisuuslain 24 §:n 1 momentin mukaan salassa pidettäviä viranomaisen asiakirjoja ovat, jollei erikseen toisin säädetä muun ohella:\n    20) asiakirjat, jotka sisältävät tietoja yksityisestä liike- tai ammattisalaisuudesta, samoin kuin sellaiset asiakirjat, jotka sisältävät tietoja muusta vastaavasta yksityisen elinkeinotoimintaa koskevasta seikasta, jos tiedon antaminen niistä aiheuttaisi elinkeinonharjoittajalle taloudellista vahinkoa, ja kysymys ei ole kuluttajien terveyden tai ympäristön terveellisyyden suojaamiseksi tai toiminnasta haittaa kärsivien oikeuksien valvomiseksi merkityksellisistä tiedoista tai elinkeinonharjoittajan velvollisuuksia ja niiden hoitamista koskevista tiedoista;\n    23) asiakirjat, jotka sisältävät tietoja henkilön vuosituloista tai kokonaisvarallisuudesta taikka tuen tai etuuden perusteena olevista tuloista ja varallisuudesta taikka jotka muutoin kuvaavat hänen taloudellista asemaansa, sekä ulosottoviranomaisen asiakirjat siltä osin kuin ne sisältävät sellaisia tietoja, jotka ulosottorekisteriin merkittyinä olisivat ulosottolain mukaan salaisia, sekä tiedot luonnollisesta henkilöstä ulosottovelallisena ja ulosottoselvitys;\n    24) asiakirjat, jotka koskevat pakolaista tai turvapaikan, oleskeluluvan tai viisumin hakijaa, jollei ole ilmeistä, että tiedon antaminen niistä ei vaaranna pakolaisen tai hakijan tai näiden läheisten turvallisuutta;\n    25) asiakirjat, jotka sisältävät tietoja sosiaalihuollon asiakkaasta tai työhallinnon henkilöasiakkaasta sekä tämän saamasta etuudesta tai tukitoimesta taikka sosiaalihuollon palvelusta tai työhallinnon henkilöasiakkaan palvelusta taikka tietoja henkilön terveydentilasta tai vammaisuudesta taikka hänen saamastaan terveydenhuollon ja kuntoutuksen palvelusta taikka tietoja henkilön seksuaalisesta käyttäytymisestä ja suuntautumisesta;\n    31) asiakirjat, jotka sisältävät tiedon henkilön ilmoittamasta salaisesta puhelinnumerosta tai tiedon matkaviestimen sijaintipaikasta, samoin kuin asiakirjat, jotka sisältävät tiedon henkilön kotikunnasta ja hänen siellä olevasta asuinpaikastaan tai tilapäisestä asuinpaikastaan samoin kuin puhelinnumerosta ja muista yhteystiedoista, jos henkilö on pyytänyt tiedon salassapitoa ja hänellä on perusteltu syy epäillä itsensä tai perheensä terveyden tai turvallisuuden tulevan uhatuksi;\n    32) asiakirjat, jotka sisältävät tietoja henkilön poliittisesta vakaumuksesta tai tietoja henkilön yksityiselämän piirissä esittämistä mielipiteistä taikka tietoja henkilön elintavoista, osallistumisesta yhdistystoimintaan tai vapaa-ajan harrastuksista, perhe-elämästä tai muista niihin verrattavista henkilökohtaisista oloista; asiakirjat, jotka sisältävät tietoja henkilön toimimisesta poliittisessa tai muussa luottamustehtävässä tai henkilön pyrkimisestä sellaiseen tehtävään samoin kuin henkilön osallistumisesta poliittisen puolueen perustamiseen ja rekisteröintiin tai valitsijayhdistyksen perustamiseen vaaleja varten, ovat kuitenkin julkisia.\n    \n      Verotustietojen julkisuudesta ja salassapidosta annettu laki\n    \n    Verotustietojen julkisuudesta ja salassapidosta annetun lain (verotustietolaki) 4 §:n 1 momentin mukaan verotusasiakirjat, jotka koskevat verovelvollisen taloudellista asemaa, sekä muut sellaiset verotusasiakirjat, joista ilmenee tunnistettavissa olevaa verovelvollista koskevia tietoja, on 5-9 ja 21 §:ssä säädetyin poikkeuksin pidettävä salassa.\n    Verotustietolain 5 §:n 1 momentin mukaan vuosittain toimitetussa verotuksessa tuloverotuksen julkisia verotustietoja ovat verovelvollisen nimi, syntymävuosi ja kotikunta, jollei viranomaisten toiminnan julkisuudesta annetun lain 24 §:n 1 momentin 31 kohdasta tai väestötietolain 25 §:n 4 momentista muuta johdu. Lisäksi julkisia ovat tiedot valtionverotuksessa verotettavasta ansiotulosta, valtionverotuksessa verotettavasta pääomatulosta, kunnallisverotuksessa verotettavasta tulosta, tuloverosta, kunnallisverosta sekä maksuunpantujen verojen ja maksujen yhteismäärästä, ennakoiden yhteismäärästä ja veronkannossa maksettavasta ja palautettavasta määrästä. Pykälän 2 momentin mukaan vuosittain toimitetussa verotuksessa yhteisöjen ja yhteisetuuksien verotustiedoista julkisia ovat muun ohella verovelvollisen nimi, kotikunta sekä yritys- ja yhteisötunnus. Lisäksi julkisia ovat tiedot verotettavasta tulosta, maksuunpannun veron yhteismäärästä, ennakoiden yhteismäärästä ja veronkannossa maksettavasta tai palautettavasta määrästä.\n    Verotustietolain 8 §:n 1 momentin mukaan verohallinnon ylläpitämät yritys- ja yhteisötietolaissa tarkoitettuun yritys- ja yhteisötietojärjestelmään talletetut yritysten ja yhteisöjen tunniste- ja perustiedot tulevat julkisiksi merkittäessä ne mainitussa laissa tarkoitettuun yritys- ja yhteisötunnusrekisteriin. Pykälän 2 momentin mukaan verohallinto voi antaa yksilöityä rekisteröityä koskevasta pyynnöstä tiedon siitä, onko ennakkoperintälaissa tarkoitettu suorituksen saaja merkitty mainitussa laissa tarkoitettuun ennakkoperintärekisteriin, sekä tiedon merkinnän voimassaoloajasta, samoin kuin tiedon siitä, onko henkilö, yhtymä tai yhteisö merkitty arvonlisäverolaissa tarkoitettuun arvonlisäverovelvollisten rekisteriin, sekä tiedon arvonlisäverovelvollisuuden perusteesta ja rekisteröinnin voimassaoloajasta, vaikka tietoa ei olisi merkitty yritys- ja yhteisötietolaissa tarkoitettuun yritys- ja yhteisötunnusrekisteriin.\n    Verotustietolain 21 §:n mukaan veronkantolain perusteella kannettavia arvonlisäveroja sekä ennakonpidätyksiä ja työnantajan sosiaaliturvamaksuja koskevia tietoja erääntyneistä ja maksamatta jätetyistä veroista voidaan ilmoittaa julkaistaviksi verojen erikoisperintänä. Julkaistavia tietoja pykälän 2 momentin mukaan ovat vero- ja maksuvelvollisen nimi, toiminimi sekä liike- ja yhteisötunnus ja verohallinnon tiedossa oleva kotikunta, jollei viranomaisten toiminnan julkisuudesta annetun lain 24 §:n 1 momentin 31 kohdasta tai väestötietolain 25 §:n 4 momentista muuta johdu, sekä verojäämän verolaji ja määrä viivästysseuraamuksineen.\n    \n      Muut salassapitosäännökset\n    \n    Ampuma-aselain 113 §:n 1 momentin mukaan poliisin on pidettävä ampuma-aseista, aseen osista, patruunoista ja erityisen vaarallisista ammuksista lupahallinto- ja valvontatehtävien suorittamiseksi tarpeellisia tiedostoja. Tiedostoihin voidaan merkitä myös edellä tarkoitettujen esineiden hankkimista, hallussapitoa, siirtoa, tuontia ja vientiä koskevia tietoja asedirektiivissä, siviilikäyttöön tarkoitettujen räjähdystarvikkeiden markkinoille saattamista ja valvontaa koskevien säännösten yhdenmukaistamisesta annetussa neuvoston direktiivissä (93/15/ETY) ja Schengenin yleissopimuksessa tarkoitettujen ilmoitusten tekemiseksi muiden valtioiden viranomaisille. Pykälän 2 momentin mukaan 1momentissa tarkoitetut tiedostot ovat salassa pidettäviä. Salassa pidettäviä ovat myös ampuma-asetta, aseen osaa, patruunoita tai erityisen vaarallisia ammuksia koskeva lupahakemus ja ennakkosuostumusta, suostumusta ja asekeräilijälle annettavaa hyväksyntää koskeva hakemus sekä asiassa annettu päätös. Poliisi voi kuitenkin erityisestä syystä päätöksellään vahvistaa yksittäisen luvan voimassaoloa tai sisältöä koskevan tiedon, jos tiedon pyytäjän henkilöllisyys on poliisin tiedossa (---).\n    Sosiaalihuollon asiakkaan asemasta ja oikeuksista annetun lain 14 §:n mukaan sosiaalihuollon asiakirjat, jotka sisältävät tietoja sosiaalihuollon asiakkaasta tai muusta yksityisestä henkilöstä, ovat salassa pidettäviä. Salassa pidettävää asiakirjaa tai sen kopiota tai tulostetta siitä ei saa näyttää eikä luovuttaa sivulliselle eikä antaa sitä teknisen käyttöyhteyden avulla tai muulla tavalla sivullisen nähtäväksi tai käytettäväksi. Asiakirjan salassapidon lakkaamisesta sosiaalihuollossa on voimassa, mitä siitä säädetään viranomaisten toiminnan julkisuudesta annetun lain 31 §:ssä.\n    Potilaan asemasta ja oikeuksista annetun lain 13 §:ssä on säädetty potilasasiakirjoihin sisältyvien tietojen salassapidosta.\n    Autoverolain 86 §:n 1 momentin mukaan autoverotusta varten annetut tai esitetyt tiedot ja asiakirjat on pidettävä salassa. Niitä ei saa pöytäkirjassa tai päätöksessä selostaa laajemmin kuin se on välttämätöntä. Tietoja saa käyttää mainitussa laissa tarkoitettuihin veroviranomaisen tilastollisiin selvityksiin, joiden yhteenvedot ovat julkisia. Yleisen vähittäismyyntiarvon perusteella verotettuja ajoneuvoja koskevat verotuspäätökset ovat julkisia, lukuun ottamatta 50 ja 51 §:ssä tarkoitettuihin asioihin liittyviä asiakirjoja sekä tietoa henkilötunnuksesta ja luonnollisen henkilön osoitteesta. (---) Veroviranomaisen hallussa olevat käytetyn ajoneuvon arvoa koskevat tiedot ovat julkisia ainoastaan, jos tietoa on käytetty ajoneuvon verotuksessa. Asianosaisen oikeus tiedonsaantiin määräytyy viranomaisten toiminnan julkisuudesta annetun lain 11 §:n mukaisesti.\n    Polttoainemaksusta annetun lain 18 §:n 1 momentin mukaan polttoainemaksua koskevat tiedot ovat julkisia lukuun ottamatta polttoainemaksun huojennus- ja lykkäyshakemuksia sekä käyttökiellosta vapauttamista koskevia hakemusasiakirjoja niihin liittyvine asiakirjoineen. Polttoainemaksua ja maksuvelvollista koskevien tietojen luovuttamiseen sovelletaan lisäksi, mitä ajoneuvoliikennerekisteristä annetun lain 20 §:ssä säädetään.\n    Tullilain 22 §:n 2 momentin mukaan tullivalvonnan ja tullirikostutkinnan rekistereissä olevat tiedot on pidettävä salassa, jollei toisin säädetä. Saman lain 25 §:n 1 momentin mukaan jokainen on velvollinen pitämään salassa ja olemaan käyttämättä hyväkseen, mitä hän virassaan tai muuten on tavaran tulliselvitykseen, varastointiin tai kuljetukseen liittyvistä asiakirjoista tai muulla tavoin saanut tietää toisen liiketoiminnasta.\n    \n      Tietojen luovuttamista viranomaisten henkilörekistereistä koskevat säännökset\n    \n    Henkilötietolain 3 §:n 3 kohdan mukaan henkilörekisterillä tarkoitetaan käyttötarkoituksensa vuoksi yhteenkuuluvista merkinnöistä muodostuvaa henkilötietoja sisältävää tietojoukkoa, jota käsitellään osin tai kokonaan automaattisen tietojenkäsittelyn avulla taikka joka on järjestetty kortistoksi, luetteloksi tai muulla näihin verrattavalla tavalla siten, että tiettyä henkilöä koskevat tiedot voidaan löytää helposti ja kohtuuttomitta kustannuksitta.\n    Oikeudesta käyttää ja tallettaa henkilötietoja säädetään henkilötietolain 2 ja 7-9 §:ssä.\n    Julkisuuslain 16 §:n 3 momentin mukaan viranomaisen henkilörekisteristä saa antaa henkilötietoja sisältävän kopion tai tulosteen tai sen tiedot sähköisessä muodossa, jollei laissa ole toisin erikseen säädetty, jos luovutuksensaajalla on henkilötietojen suojaa koskevien säännösten mukaan oikeus tallettaa ja käyttää sellaisia henkilötietoja. Henkilötietoja saa kuitenkin luovuttaa suoramarkkinointia ja mielipide- tai markkinatutkimusta varten vain, jos niin erikseen säädetään tai jos rekisteröity on antanut siihen suostumuksensa.\n    \n      Hallintoprosessin julkisuuslain esitöistä\n    \n    Hallintoprosessin julkisuuslain 5 §:n yksityiskohtaisissa perusteluissa (HE 12/2006 vp, s. 22-24) on todettu muun ohella seuraavaa:\n    Asianosaista koskevien diaaritietojen kattava julkisuus johtaa siihen, että muutoksen hakeminen hallintoviranomaisen päätökseen heikentää asianosaisen yksityisyyden suojaa. Tällöin tietojen julkisuus voi tosiasiassa rajoittaa muutoksenhakuoikeuden käyttämistä. Asianosaista koskevien tunnistetietojen julkisuus voi johtaa hallintotuomioistuimessa päätösten perustelujen salassapitoon tai siihen, että perustelut pyritään laatimaan asianosaisen yksityisyyden suojan turvaavalla tavalla. Tämä vähentää kuitenkin hallintotuomioistuimen ratkaisutoiminnan avoimuutta.\n    Hallintotuomioistuimen diaaritietojen julkisuutta voidaan rajoittaa vain välttämättömistä syistä. Tällöin joudutaan punnitsemaan keskenään oikeudenkäynnin julkisuuteen ja yksityisyyden suojaan liittyviä arvoja, sillä molemmissa on kyse perustuslaissa turvatuista perusoikeuksista. (---)\n    Säännös voisi tulla sovellettavaksi ensinnäkin jo siinä vaiheessa, kun lainkäyttöasia tulee vireille hallintotuomioistuimessa. Jos diaariin merkittävä henkilön tunnistetieto yhdessä muiden diaariin merkittyjen tietojen kanssa ilmaisee tässä momentissa tarkoitetun salassa pidettäväksi säädetyn tiedon, henkilön tunnistetieto olisi pidettävä salassa siitä lähtien, kun se merkitään diaariin. Tällainen tilanne voisi syntyä esimerkiksi turvapaikka-asiassa, kun asianosaisen tunnistetietojen julkisuus voisi vaarantaa hänen tai hänen läheistensä turvallisuuden.\n    Säännös voisi tulla sovellettavaksi myös myöhemmin asian käsittelyn aikana. Jos diaariin merkityt asianosaisen tai muun oikeudenkäyntiin osallisen henkilön tunnistetiedot yhdessä päätöksestä ilmenevien tietojen kanssa ilmaisisivat tässä momentissa tarkoitetun salassa pidettäväksi säädetyn tiedon, henkilön tunnistetieto olisi päätöksen antamisen jälkeen pidettävä salassa hallintotuomioistuimen diaarissa. Tällöin tuomioistuin voisi antaa yleisölle salassa pidettäviä tietoja sisältävästä päätöksestä jäljennöksiä, joista on poistettu pelkästään asianosaista koskevat tunnistetiedot. Näitä tunnistetietoja ei voitaisi päätöksen antamisen jälkeen selvittää diaarin kautta.\n    Tämä mahdollistaisi hallintotuomioistuinten päätösten perustelujen julkisuuden useimmissa tapauksissa myös asioissa, joissa päätökseen sisältyy salassa pidettäviä tietoja. Tämä mahdollistaisi myös päätösten perustelemisen avoimesti, koska asianosaista ei voitaisi diaaritietojen kautta yhdistää asiaan. Tuomioistuin voisi myös julkaista salassa pidettäviä tietoja sisältäviä ratkaisujaan esimerkiksi internetissä tai julkaisuissa niin, että niistä poistettaisiin vain asianosaisen tunnistetiedot. Sääntelytapa korostaisi hallintolainkäytön valvontafunktiota ja suojaisi samalla asianosaisten yksityisyyttä.\n    Käytännössä säännös voisi tulla sovellettavaksi esimerkiksi lastensuojeluasioissa ja muissa sosiaaliasioissa, veroasioissa ja julkisia hankintoja koskevissa asioissa.\n    Salassa pidettäviä tietoja voi sisältyä hallintotuomioistuinten päätöksiin muissakin kuin 1 momentissa tarkoitetuissa tilanteissa. Muilla kuin edellä mainituilla perusteilla asianosaisen tunnistetietoja ei kuitenkaan voitaisi pitää salassa, vaan diaari olisi niiden osalta julkinen. Tällöin hallintotuomioistuinten päätösten perustelujen julkisuus riippuisi siitä, missä laajuudessa niihin sisältyy salassa pidettäviä tietoja. (---)\n    Lakivaliokunta on mietinnössään (25/2006 vp) esittänyt hallintoprosessin julkisuuslain 5 §:stä muun ohella seuraavat kannanotot:\n    Kuten hallituksen esityksen perusteluissakin (s. 22/II) mainitaan, hallintotuomioistuinten diaaritietojen julkisuutta voidaan rajoittaa vain välttämättömistä syistä. Tällaisista rajoituksista säädettäessä joudutaan suhteuttamaan toisiinsa ennen kaikkea yhtäältä oikeudenkäynnin julkisuus ja toisaalta yksityisyyden suoja. Vaikka tunnistetiedot salattaessa muut diaaritiedot - kuten tiedot asian yksilöidystä laadusta ja sen käsittelyn vaiheesta - pysyvätkin julkisina, valiokunnan mielestä salassapitointresseille annetaan ehdotetun säännöksen sanamuodon valossa nyt aiheettoman suuri painoarvo. Paremman tasapainon saavuttamiseksi valiokunta ehdottaa momenttia täydennettäväksi niin, että asianosaisen tai muun asiaan osallisen tunnistetiedot voidaan pitää salassa vain, jos se on välttämätöntä momentissa tarkoitettujen etujen suojelemiseksi. Näin ollen kussakin tapauksessa on huolellisesti erikseen harkittava, seuraako säännöksessä tarkoitettujen tunnistetietojen julkisuudesta, että ne muihin oikeudenkäyntiä koskeviin tietoihin yhdistettyinä todella ilmaisevat momenttiin sisältyvässä luettelossa tarkoitetun, salassa pidettävän seikan. Valiokunta korostaa välttämättömyys-vaatimuksesta johtuvan, että kovin vähäisenä pidettävä mahdollisuus tällaisen seikan paljastumiseen ei vielä oikeuta pitämään tunnistetietoja salassa. Lisäksi on erikseen harkittava, missä oikeudenkäynnin vaiheessa tunnistetietojen salassapitoon oikeuttava seuraus syntyy.\n    Lakivaliokunta muistuttaa myös siitä julkisuuslain valmisteluasiakirjoissa mainitusta seikasta, että diaareilla ja niitä vastaavilla asiakirjahakemistoilla on keskeinen merkitys julkisuusperiaatteen käytännön toteutumisen kannalta (ks. HE 30/1998 vp, s. 58 s.). Tästä sekä lain 1 ja 4 §:n julkisuutta korostavasta pääsäännöstä johtuu valiokunnan mielestä vaatimus, jonka mukaan nyt esillä olevaa pykälää on poikkeussäännöksenä sovellettava suppeasti niin, että diaarien ja vastaavien asiakirjarekisterien julkisuus voidaan pitää mahdollisimman laajana.\n    \n      Kysymyksenasettelu\n    \n    A on pyytänyt saada tiedon korkeimman hallinto-oikeuden asiarekisteriin merkityistä asianosaisten nimistä ja muista diaariin kirjatuista tunnistetiedoista. Pyyntö on koskenut 83 asiaryhmää 1.-21.11.2007 vireille tulleiden asioiden osalta.\n    Kyseisenä ajanjaksona korkeimmassa hallinto-oikeudessa on mainitussa 83 asiaryhmässä tullut vireille sata lainkäyttöasiaa. Korkeimman hallinto-oikeuden tutkittavana on mainittujen sadan asian osalta, ovatko korkeimman hallinto-oikeuden diaariin asianosaisen tai muun asiaan osallisen yksilöimiseksi merkityt tiedot julkisia asiakirjapyynnön ajankohtana tai onko ne pidettävä salassa hallintoprosessin julkisuuslain 5 §:ssä mainituilla perusteilla.\n    \n      Oikeudellinen arvio\n    \n    \n      Yleistä\n    \n    Hallintoprosessin julkisuuslain 4 §:n 1 momentin perusteella pykälässä mainitut hallintotuomioistuimen diaariin merkityt oikeudenkäynnin yksilöimiseksi tarvittavat perustiedot ovat salassapitosäännösten estämättä lähtökohtaisesti aina julkisia. Näihin lähtökohtaisesti julkisiin tietoihin kuuluvat muun ohella asianosaisen tai muun asiaan osallisen yksilöimiseksi tarpeelliset tiedot (jäljempänä asianosaisen tunnistetiedot) ja tiedot muutoksenhaun kohteena olevan päätöksen tehneestä viranomaisesta.\n    Edellä mainitusta poiketen asianosaisten tunnistetiedot on kuitenkin pidettävä salassa hallintoprosessin julkisuuslain 5 §:ssä säädetyin edellytyksin. Lain 5 §:n mukaan asianosaisten tunnistetiedot on pidettävä salassa silloin, kun se on pykälässä tarkemmin säädetyin edellytyksin välttämätöntä henkilön yksityisyyden ja turvallisuuden tai henkilön tai yrityksen liike- tai ammattisalaisuuden suojaamiseksi.\n    Mainitusta pykälästä ja sen esitöistä käy ilmi, että tunnistetiedot on pidettävä salassa ainoastaan silloin, kun niiden salassapito on välttämätöntä edellä mainittujen erityisen tärkeiksi arvioitujen salassapitointressien turvaamiseksi. Lakivaliokunnan mietinnöstä ilmenee, että kovin vähäisenä pidettävä mahdollisuus salassa pidettävän seikan paljastumiseen ei vielä oikeuta pitämään tunnistetietoja salassa. Pykälä ei myöskään mahdollista asianosaisen tunnistetietojen salassapitoa silloin, kun viranomainen on asianosaisena.\n    Hallintoprosessin julkisuuslain 5 §:n sanamuodon mukaan asianosaisten tunnistetietojen salassapito edellyttää lisäksi, että tiedot ilmaisevat yhdessä hallintotuomioistuimen asiakirjarekisteriin tai päätökseen merkittyjen muiden tietojen kanssa pykälässä mainitun salassa pidettävän tiedon. Hallintotuomioistuimen diaariin merkittyjen asianosaisen tunnistetietojen salassapitoa ei siten voida perustella sillä seikalla, että yhdistelemällä diaariin merkittyjä tunnistetietoja muihin lähteisiin, kuten hallinto-oikeuden ratkaisuun tai viranomaisen asiassa antamaan päätökseen, voi olla mahdollista tehdä sinänsä salassa pidettäviä tietoja koskevia oletuksia tai päätelmiä.\n    Lainkohdassa mainittu salassapitoperuste voi korkeimmassa hallinto-oikeudessa siten seurata ainoastaan siitä, että tunnistetiedot yhdessä korkeimman hallinto-oikeuden diaarissa olevien muiden julkisten tietojen tai asiassa annettavaan korkeimman hallinto-oikeuden ratkaisuun sisältyvän tiedon kanssa ilmaisevat salassa pidettävän tiedon.\n    Koska asianosaisten tunnistetiedot on pidettävä salassa ainoastaan, jos se on välttämätöntä, on diaaritietojen julkisuuden arvioinnissa otettava huomioon myös asian käsittelyn vaihe. Myös lakivaliokunta on edellä mainitussa mietinnössään todennut, että erikseen on harkittava, missä oikeudenkäynnin vaiheessa tunnistetietojen salassapitoon oikeuttava seuraus syntyy.\n    Jos asianosaisen tunnistetietojen yhdistäminen pelkästään muihin diaarissa oleviin tietoihin aiheuttaisi salassa pidettävän tiedon tulemisen julki, tunnistetiedot on pidettävä salassa heti niiden merkitsemisestä alkaen. Niiden asioiden osalta, joissa tunnistetietojen yhdistäminen asiassa annettavan ratkaisun tietoihin aiheuttaisi salassa pidettävän tiedon julkitulemisen, tunnistetietojen salassapidon välttämättömyys on arvioitavissa vasta asian käsittelyn edetessä. Viimeksi mainituissa tapauksissa salassapitoperusteita ei voida soveltaa välittömästi diaariin merkittyihin tunnistetietoihin, koska tällöin ei vielä ole tietoa asiassa annettavan ratkaisun sisältämistä tiedoista.\n    \n      Asiakohtaiset perustelut\n    \n    \n      1. Ampuma-aseasiat (1602); dnro 3218/1/07\n    \n    Ampuma-aselain 113 §:n 2 momentin mukaan pykälän 1 momentissa tarkoitetun salassapidon piiriin kuuluvat myös ampuma-asetta, aseen osaa, patruunoita tai erityisen vaarallisia ammuksia koskeva lupahakemus ja ennakkosuostumusta, suostumusta ja asekeräilijälle annettavaa hyväksyntää koskeva hakemus sekä asiassa annettava päätös. Asiassa on kysymys lainvoimaisen päätöksen purkamista koskevasta hakemuksesta. Hakemus on kohdistunut poliisilaitoksen väliaikaista haltuunottoa koskevaan päätökseen. Tällöin on arvioitava, ilmaisevatko asianosaisen tunnistetiedot yhdessä diaariin merkityn asian laatua koskevan tiedon kanssa ampuma-aselain 113 §:ssä salassa pidettäväksi säädetyn tiedon.\n    Kun otetaan huomioon nyt kysymyksessä olevan asian laatu, ei tässä tapauksessa ole kysymyksessä sellainen asia, jossa pelkästään diaaritietojen yhdistämisellä asianosaisen tunnistetietoihin ilmaistaisiin hallintoprosessin julkisuuslain 5 §:ssä tarkoitettu salassa pidettävä tieto. Näin ollen asianosaisen tunnistetietoja ei asian käsittelyn tässä vaiheessa ole pidettävä salassa.\n    \n      2. Oleskeluluvat perheiden yhdistämisen perusteella (3101); dnrot 3269/2/07 ja 3322/2/07\n    \n    Oleskeluluvan hakijaa koskeva julkisuuslain 24 §:n 1 momentin 24 kohta sisältää salassapito-olettaman. Näin ollen oleskeluluvan hakijaa koskevat tiedot ovat pääsääntöisesti salassa pidettäviä. Esillä olevien asioiden osalta ei asiakirjoista ilmenevän selvityksen perusteella voida mainitun säännöksen tarkoittamalla tavalla pitää ilmeisenä sitä, ettei pyydettyjen tietojen antaminen vaarantaisi kyseessä olevan oleskeluluvan hakijan tai näiden läheisten turvallisuutta.\n    Näin ollen diaariin merkityt asianosaisen tai muun asiaan osallisen yksilöimiseksi tarpeelliset tiedot näissä asioissa on hallintoprosessin julkisuuslain 5 §:n nojalla välttämätöntä pitää salassa heti merkinnän tekemisestä alkaen, koska ne yhdessä diaariin merkityn asian laatua koskevan tiedon kanssa ilmaisevat julkisuuslain 24 §:n 1 momentin 24 kohdassa salassa pidettäväksi säädetyn tiedon.\n    \n      3.-4. Turvapaikka-asiat (3105) ja turvapaikka-asiat/nopeutettu käsittely (3106); dnrot 3182/2/07, 3206/2/07, 3236/2/07, 3239/2/07, 3240/2/07, 3266/2/07, 3316/2/07, 3333/2/07 ja 3378/2/07 (3105), dnrot 3265/2/07 ja 3389/2/07 (3106)\n    \n    Asioissa on kysymys muutoksenhausta turvapaikka-asiassa annettuun päätökseen. Näiden asioiden asiakirjoista ilmenevän selvityksen perusteella ei voida julkisuuslain 24 §:n 1 momentin 24 kohdan tarkoittamalla tavalla pitää ilmeisenä sitä, ettei pyydettyjen tietojen antaminen vaarantaisi kulloinkin kyseessä olevan turvapaikan hakijan tai näiden läheisten turvallisuutta.\n    Näin ollen diaariin merkityt asianosaisen tai muun asiaan osallisen yksilöimiseksi tarpeelliset tiedot näissä asioissa on hallintoprosessin julkisuuslain 5 §:n nojalla välttämätöntä pitää salassa heti merkinnän tekemisestä alkaen, koska yhdessä diaariin merkityn asian laatua koskevan tiedon kanssa ne ilmaisevat julkisuuslain 24 §:n 1 momentin 24 kohdassa salassa pidettäväksi säädetyn tiedon.\n    \n      5.-6. Muukalaispassit ja muut matkustusasiakirjat (3107) ja arava-asiat (5601)\n    \n    Asiaryhmissä ei ole tullut vireille asioita 1.-21.11.2007.\n    \n      7.-8. Toimeentulotuen myöntäminen (6101) ja takaisinperintä (6102)\n    \n    \n      a) dnrot 3159/3/07 (6102); dnrot 3174/3/07, 3194/3/07, 3243/3/07, 3245/3/07, 3273/3/07, 3251/3/07, 3303/3/07, 3304/3/07, 3305/3/07, 3338/3/07, 3340/3/07, 3343/3/07, 3399/3/07, 3400/3/07, 3401/3/07, 3402/3/07 (6101)\n    \n    Toimeentulotuki on osa sosiaalihuoltoa ja tuen hakija sosiaalihuollon asiakas. Kysymyksessä olevissa asioissa on valittajana tuen hakija. Näin ollen diaariin merkityt asianosaisen tai muun asiaan osallisen yksilöimiseksi tarpeelliset tiedot tässä asiaryhmässä on hallintoprosessin julkisuuslain 5 §:n nojalla välttämätöntä pitää salassa heti merkinnän tekemisestä alkaen, koska yhdessä diaariin merkityn asian laatua koskevan tiedon kanssa ne ilmaisevat julkisuuslain 24 §:n 1 momentin 25 kohdassa ehdottomasti salassa pidettäväksi säädetyn tiedon.\n    \n      b) dnrot 3352/3/07 ja 3354/3/07 (6101)\n    \n    Kysymyksessä olevissa asioissa valittajana on viranomainen ja muuna asiaan osallisena toimeentulotuen hakija. Valittajana olevan viranomaisen ilmoittaminen ei edes yhdessä asiassa annettavaan päätökseen kirjattavien tietojen kanssa ilmaise salassa pidettävää tietoa. Näin ollen viranomaista koskeva tieto on julkinen.\n    Sen sijaan tuen hakijana olevan asianosaisen yksilöimiseksi tarpeelliset tiedot on hallintoprosessin julkisuuslain 5 §:n nojalla välttämätöntä pitää salassa heti merkinnän tekemisestä alkaen, koska yhdessä diaariin merkityn asian laatua koskevan tiedon kanssa ne ilmaisevat julkisuuslain 24 §:n 1 momentin 25 kohdassa ehdottomasti salassa pidettäväksi säädetyn tiedon.\n    \n      9.-10. Huostaanotto (6103) ja yhteydenpidon rajoittaminen lastensuojeluasiassa (6104); dnrot 3195/3/07, 3210/3/07, 3169/3/07, 3234/3/07, 3242/3/07, 3374/3/07, 3382/3/07, 3388/3/07 ja 3405/3/07 (6103); dnro 3359/3/07 (6104)\n    \n    Lastensuojelu on osa sosiaalihuoltoa ja huostaanotto eräs sosiaalihuollon tukitoimen muoto. Huostaanottoa ja yhteydenpidon rajoittamista lastensuojeluasiassa koskevissa valitusasioissa asianosaisena ja asiaan osallisina ovat sosiaalihuollon asiakkaana olevat lapset ja lasten vanhemmat. Kyse on julkisuuslain 24 §:n 1 momentin 25 kohdan nojalla ehdottomasti salassa pidettävistä tiedoista. Asian laatua koskeva tieto kyseisissä asioissa sisältää myös elintapoja ja perhe-elämää koskevan tiedon, joka julkisuuslain 24 §:n 1 momentin 32 kohdan nojalla niin ikään on salassa pidettävä.\n    Näin ollen diaariin merkityt asianosaisen tai muun asiaan osallisen yksilöimiseksi tarpeelliset tiedot näissä asioissa on hallintoprosessin julkisuuslain 5 §:n nojalla välttämätöntä pitää salassa heti merkinnän tekemisestä alkaen, koska yhdessä diaariin merkityn asian laatua koskevan tiedon kanssa ne ilmaisevat julkisuuslain 24 §:n 1 momentin 25 ja 32 kohdissa ehdottomasti salassa pidettäväksi säädetyn tiedon.\n    \n      11.-13. Muu lastensuojeluasia (6105), elatusturva (6106) ja kehitysvammaisten erityishuolto (6107)\n    \n    Asiaryhmissä ei ole tullut vireille asioita 1.-21.11.2007.\n    \n      14. Vammaispalvelu (6108)\n    \n    \n      a) dnrot 3167/3/07, 3204/3/07, 3228/3/07, 3321/3/07, 3351/3/07 ja 3355/3/07\n    \n    Vammaisuuden perusteella järjestettävistä palveluista ja tukitoimista annetun lain 2 §:n mukaan vammaisella henkilöllä tarkoitetaan mainitussa laissa henkilöä, jolla vamman tai sairauden johdosta on pitkäaikaisesti erityisiä vaikeuksia suoriutua tavanomaisista elämän toiminnoista. Mainitussa laissa on säädetty vammaisille tarkoitetuista palveluista. Asianosaisena nyt esillä olevissa vammaispalvelua koskevissa asioissa on palveluun oikeutettu. Kysymyksessä on julkisuuslain 24 §:n 1 momentin 25 kohdan mukaan salassa pidettävä tieto.\n    Näin ollen diaariin merkityt asianosaisen yksilöimiseksi tarpeelliset tiedot näissä asioissa on hallintoprosessin julkisuuslain 5 §:n nojalla välttämätöntä pitää salassa heti merkinnän tekemisestä alkaen, koska yhdessä diaariin merkityn asian laatua koskevan tiedon kanssa ne ilmaisevat julkisuuslain 24 §:n 1 momentin 25 kohdassa ehdottomasti salassa pidettäväksi säädetyn tiedon.\n    \n      b) dnro 3178/3/07\n    \n    Kysymyksessä oleva asia koskee vammaispalvelua. Asiassa valittajana on viranomainen ja muuna asianosaisena palvelun saaja. Valittajana olevan viranomaisen ilmoittaminen ei edes yhdessä asiassa annettavaan päätökseen kirjattavien tietojen kanssa ilmaise salassa pidettävää tietoa. Näin ollen viranomaista koskeva tieto on julkinen.\n    Sen sijaan palvelun saajana olevan asianosaisen yksilöimiseksi tarpeelliset tiedot on hallintoprosessin julkisuuslain 5 §:n nojalla välttämätöntä pitää salassa heti merkinnän tekemisestä alkaen, koska yhdessä diaariin merkityn asian laatua koskevan tiedon kanssa ne ilmaisevat julkisuuslain 24 §:n 1 momentin 25 kohdassa ehdottomasti salassa pidettäväksi säädetyn tiedon.\n    \n      15.-20. Päihdehuolto (6109), omaishoidon tuki (6110), lasten päivähoidon järjestäminen (6111), lastensuojelukustannusten korvaaminen (6112), muu sosiaalihuollon kustannusten korvaaminen (6113) ja sosiaalihuollon asiakasmaksut (6114)\n    \n    Asiaryhmissä ei ole tullut vireille asioita 1.-21.11.2007.\n    \n      21. Muu sosiaaliasia (6199); dnrot 3318/3/07 ja 3381/3/07\n    \n    Asiaryhmään muu sosiaaliasia kirjataan muihin kuin yllä mainittuihin sosiaaliasioiden asiaryhmiin kuuluvat sosiaalihuollon asiakkaita koskevat asiat. Molemmat tietopyynnön tarkoittamana aikana vireille tulleet asiat koskevat kansainvälistä lapseksiottoa. Kysymyksessä on julkisuuslain 24 §:n 1 momentin 25 kohdan mukaan salassa pidettävä tieto.\n    Näin ollen diaariin merkityt asianosaisen tai muun asiaan osallisen yksilöimiseksi tarpeelliset tiedot näissä asioissa ovat hallintoprosessin julkisuuslain 5 §:n nojalla välttämätöntä pitää salassa heti merkinnän tekemisestä alkaen, koska yhdessä diaariin merkityn asian laatua koskevan tiedon kanssa ne ilmaisevat julkisuuslain 24 §:n 1 momentin 25 kohdassa ehdottomasti salassa pidettäväksi säädetyn tiedon.\n    \n      22. Kansanterveystyö (6201)\n    \n    Asiaryhmässä ei ole tullut vireille asioita 1.-21.11.2007.\n    \n      23. Hoitoon määrääminen mielenterveysasiassa (6202); dnrot 3196/3/07, 3213/3/07, 3260/3/07, 3264/3/07, 3309/3/07, 3313/3/07, 3341/3/07, 3350/3/07, 3369/3/07 ja 3398/3/07\n    \n    Kaikissa otsikossa yksilöidyissä asioissa asianosaisena on potilas, jota koskevasta hoidosta asiassa on kysymys.\n    Näin ollen diaariin merkityt asianosaisen yksilöimiseksi tarpeelliset tiedot on hallintoprosessin julkisuuslain 5 §:n nojalla välttämätöntä pitää salassa heti merkinnän tekemisestä alkaen, koska ne yhdessä diaariin merkityn asian laatua koskevan tiedon kanssa ilmaisevat julkisuuslain 24 §:n 1 momentin 25 kohdassa ehdottomasti salassa pidettäväksi säädettyjä tietoja.\n    \n      24.-26. Itsemääräämisoikeuden rajoittaminen mielenterveysasiassa (6203), muu mielenterveysasia (6204) ja sairaalalaitos (6305)\n    \n    Asiaryhmissä ei ole tullut vireille asioita 1.-21.11.2007.\n    \n      27. Terveydenhuollon ja sairaanhoitotoimen harjoittaminen (6206); dnro 3241/3/07\n    \n    Kysymyksessä on ammatinharjoittamisoikeutta koskeva valitusasia. Asianosaisen tunnistetiedot eivät yhdessä diaariin merkittyjen muiden tietojen kanssa ilmaise hallintoprosessin julkisuuslain 5 §:ssä tarkoitettuja tietoja. Näin ollen asianosaisen tunnistetietoja on asian käsittelyn tässä vaiheessa pidettävä julkisina tietoina.\n    \n      28.-35. Elintarvikevalvonta (6207), terveydenhuollon kustannusten korvaaminen (6208), terveydenhuollon asiakasmaksut (6209), hoitotakuu (6210), muu terveydenhuolto- ja sairaanhoitoasia (6299), rahoitusmarkkinoiden valvonta (7201), vakuutustoiminta (7202) ja sähkö- markkinat (7205)\n    \n    Asiaryhmissä ei ole tullut vireille asioita 1.-21.11.2007.\n    \n      36. Henkilökohtaisen tulon verotus (8101)\n    \n    \n      a) dnrot 3164/2/07, 3175/2/07, 3179/2/07, 3181/2/07, 3197/2/07, 3348/2/07, 3358/2/07, 3363/2/07, 3365/2/07, 3368/2/07 ja 3390/2/07\n    \n    Kysymyksessä olevissa asioissa valituslupaa on haettu sellaisten asioiden osalta, joiden julkisuudesta on säädetty verotustietolaissa. Asianosaisen tunnistetiedot yhdessä diaariin merkittyjen muiden tietojen kanssa eivät kuitenkaan ilmaise hallintoprosessin julkisuuslain 5 §:ssä tarkoitettuja tietoja. Näin ollen asianosaisten tunnistetietoja on asioiden käsittelyn tässä vaiheessa pidettävä julkisina tietoina.\n    \n      b) dnrot 3319/2/07 ja 3320/2/07\n    \n    Kysymyksessä olevissa asioissa valituslupaa on haettu sellaisten asioiden osalta, joiden julkisuudesta on säädetty verotustietolaissa. Asioissa muutoksenhakijana on ollut veroasiamies. Muidenkaan asiaan osallisten tunnistetiedot eivät ilmaise yhdessä diaariin merkittyjen muiden tietojen kanssa hallintoprosessin julkisuuslain 5 §:ssä tarkoitettuja tietoja. Näin ollen asianosaisten tunnistetietoja on asioiden käsittelyn tässä vaiheessa pidettävä julkisina tietoina.\n    \n      c) dnro 3344/2/07\n    \n    Kysymyksessä olevassa asiassa valituslupaa on haettu sellaisen asian osalta, jonka julkisuudesta on säädetty verotustietolaissa. Asiassa on annettu päätös 15.4.2008, jossa valituslupa on evätty. Asianosaisen tunnistetiedot eivät yhdessä diaariin merkittyjen muiden tietojen kanssa ilmaise hallintoprosessin julkisuuslain 5 §:ssä tarkoitettuja tietoja. Asianosaisten tunnistetiedot eivät myöskään yhdessä asiassa annetun päätöksen kanssa ilmaise hallintoprosessin julkisuuslain 5 §:ssä tarkoitettuja tietoja, kun otetaan huomioon julkisuuslain 10 §:ssä säädetty mahdollisuus asiakirjan antamiseen salassa pidettävät tiedot peitettynä.\n    \n      d) dnro 3212/2/07\n    \n    Kysymyksessä olevassa asiassa valituslupaa on haettu sellaisen asian osalta, jonka julkisuudesta on säädetty verotustietolaissa. Asiassa on annettu päätös 9.4.2008, jossa valituslupa on evätty. Asianosaisen tunnistetiedot eivät yhdessä diaariin merkittyjen muiden tietojen kanssa ilmaise hallintoprosessin julkisuuslain 5 §:ssä tarkoitettuja tietoja. Asianosaisten tunnistetiedot eivät myöskään yhdessä asiassa annetun päätöksen kanssa ilmaise hallintoprosessin julkisuuslain 5 §:ssä tarkoitettuja tietoja, kun otetaan huomioon julkisuuslain 10 §:ssä säädetty mahdollisuus asiakirjan antamiseen salassa pidettävät tiedot peitettynä.\n    \n      e) dnro 3216/2/07\n    \n    Kysymyksessä olevassa asiassa valituslupaa on haettu sellaisen asian osalta, jonka julkisuudesta on säädetty verotustietolaissa. Asiassa on annettu päätös 9.4.2008, jossa valituslupa on evätty. Asianosaisen tunnistetiedot eivät yhdessä diaariin merkittyjen muiden tietojen kanssa ilmaise hallintoprosessin julkisuuslain 5 §:ssä tarkoitettuja tietoja. Asianosaisten tunnistetiedot eivät myöskään yhdessä asiassa annetun päätöksen kanssa ilmaise hallintoprosessin julkisuuslain 5 §:ssä tarkoitettuja tietoja, kun otetaan huomioon julkisuuslain 10 §:ssä säädetty mahdollisuus asiakirjan antamiseen salassa pidettävät tiedot peitettynä.\n    \n      f) dnro 3253/2/07\n    \n    Kysymyksessä olevassa asiassa valituslupaa on haettu sellaisen asian osalta, jonka julkisuudesta on säädetty verotustietolaissa. Asiassa on annettu päätös 22.4.2008, jossa valituslupa on evätty. Asianosaisen tunnistetiedot eivät yhdessä diaariin merkittyjen muiden tietojen kanssa ilmaise hallintoprosessin julkisuuslain 5 §:ssä tarkoitettuja tietoja. Asianosaisten tunnistetiedot eivät myöskään yhdessä asiassa annetun päätöksen kanssa ilmaise hallintoprosessin julkisuuslain 5 §:ssä tarkoitettuja tietoja, kun otetaan huomioon julkisuuslain 10 §:ssä säädetty mahdollisuus asiakirjan antamiseen salassa pidettävät tiedot peitettynä.\n    \n      g) dnro 3200/2/07\n    \n    Kysymyksessä olevassa asiassa valituslupaa on haettu sellaisen asian osalta, jonka julkisuudesta on säädetty verotustietolaissa. Asiassa on annettu täytäntöönpanomääräystä koskeva päätös 8.2.2008. Asianosaisen tunnistetiedot eivät yhdessä diaariin merkittyjen muiden tietojen kanssa ilmaise hallintoprosessin julkisuuslain 5 §:ssä tarkoitettuja tietoja. Asianosaisten tunnistetiedot eivät myöskään yhdessä asiassa annetun täytäntöönpanomääräystä koskevan päätöksen kanssa ilmaise hallintoprosessin julkisuuslain 5 §:ssä tarkoitettuja tietoja, kun otetaan huomioon julkisuuslain 10 §:ssä säädetty mahdollisuus asiakirjan antamiseen salassa pidettävät tiedot peitettynä. Näin ollen asianosaisten tunnistetietoja on asian käsittelyn tässä vaiheessa pidettävä julkisina tietoina.\n    \n      h) dnro 3391/2/07\n    \n    Kysymyksessä olevassa asiassa valituslupaa on haettu sellaisen asian osalta, jonka julkisuudesta on säädetty verotustietolaissa. Asiassa on annettu täytäntöönpanomääräystä koskeva päätös 29.2.2008. Asianosaisen tunnistetiedot eivät yhdessä diaariin merkittyjen muiden tietojen kanssa ilmaise hallintoprosessin julkisuuslain 5 §:ssä tarkoitettuja tietoja. Asianosaisten tunnistetiedot eivät myöskään yhdessä asiassa annetun täytäntöönpanomääräystä koskevan päätöksen kanssa ilmaise hallintoprosessin julkisuuslain 5 §:ssä tarkoitettuja tietoja, kun otetaan huomioon julkisuuslain 10 §:ssä säädetty mahdollisuus asiakirjan antamiseen salassa pidettävät tiedot peitettynä. Näin ollen asianosaisten tunnistetietoja on asian käsittelyn tässä vaiheessa pidettävä julkisina tietoina.\n    \n      i) dnro 3395/2/07\n    \n    Kysymyksessä olevassa asiassa valituslupaa on haettu sellaisen asian osalta, jonka julkisuudesta on säädetty verotustietolaissa. Asiassa on annettu päätös 28.4.2008, jossa valituslupa on evätty. Asianosaisen tunnistetiedot eivät yhdessä diaariin merkittyjen muiden tietojen kanssa ilmaise hallintoprosessin julkisuuslain 5 §:ssä tarkoitettuja tietoja. Asianosaisten tunnistetiedot eivät myöskään yhdessä asiassa annetun päätöksen kanssa ilmaise hallintoprosessin julkisuuslain 5 §:ssä tarkoitettuja tietoja, kun otetaan huomioon julkisuuslain 10 §:ssä säädetty mahdollisuus asiakirjan antamiseen salassa pidettävät tiedot peitettynä.\n    \n      37. Varallisuusverotus (8102)\n    \n    Asiaryhmässä ei ole tullut vireille asioita 1.-21.11.2007.\n    \n      38. Elinkeinotulon verotus (8103)\n    \n    \n      a) dnrot 3186/2/07, 3187/2/07 ja 3270/2/07\n    \n    Kysymyksessä olevissa asioissa valituslupaa on haettu sellaisten asioiden osalta, joiden julkisuudesta on säädetty verotustietolaissa. Asianosaisen tunnistetiedot eivät kuitenkaan ilmaise yhdessä diaariin merkittyjen muiden tietojen kanssa hallintoprosessin julkisuuslain 5 §:ssä tarkoitettuja tietoja. Näin ollen asianosaisten tunnistetietoja on asioiden käsittelyn tässä vaiheessa pidettävä julkisina tietoina.\n    \n      b) dnro 3346/2/07\n    \n    Kysymyksessä olevassa asiassa valituslupaa on haettu sellaisen asian osalta, jonka julkisuudesta on säädetty verotustietolaissa. Asiassa on annettu päätös 17.1.2008, jossa valituslupa on evätty. Asianosaisen tunnistetiedot eivät yhdessä diaariin merkittyjen muiden tietojen kanssa ilmaise hallintoprosessin julkisuuslain 5 §:ssä tarkoitettuja tietoja. Asianosaisten tunnistetiedot eivät myöskään yhdessä asiassa annetun päätöksen kanssa ilmaise hallintoprosessin julkisuuslain 5 §:ssä tarkoitettuja tietoja, kun otetaan huomioon julkisuuslain 10 §:ssä säädetty mahdollisuus asiakirjan antamiseen salassa pidettävät tiedot peitettynä. Näin ollen asianosaisen tunnistetietoja on pidettävä julkisina tietoina.\n    \n      c) dnro 3198/2/07\n    \n    Kysymyksessä olevassa asiassa valituslupaa on haettu sellaisen asian osalta, jonka julkisuudesta on säädetty verotustietolaissa. Asiassa on annettu päätös 15.4.2008, jossa valituslupa on evätty. Asianosaisen tunnistetiedot eivät yhdessä diaariin merkittyjen muiden tietojen kanssa ilmaise hallintoprosessin julkisuuslain 5 §:ssä tarkoitettuja tietoja. Asianosaisten tunnistetiedot eivät myöskään yhdessä asiassa annetun päätöksen kanssa ilmaise hallintoprosessin julkisuuslain 5 §:ssä tarkoitettuja tietoja, kun otetaan huomioon julkisuuslain 10 §:ssä säädetty mahdollisuus asiakirjan antamiseen salassa pidettävät tiedot peitettynä. Näin ollen asianosaisen tunnistetietoja on pidettävä julkisina tietoina.\n    \n      d) dnro 3215/2/07\n    \n    Kysymyksessä olevassa asiassa valituslupaa on haettu sellaisen asian osalta, jonka julkisuudesta on säädetty verotustietolaissa. Asiassa on annettu päätös 9.4.2008, jossa valituslupa on evätty. Asianosaisen tunnistetiedot eivät yhdessä diaariin merkittyjen muiden tietojen kanssa ilmaise hallintoprosessin julkisuuslain 5 §:ssä tarkoitettuja tietoja. Asianosaisten tunnistetiedot eivät myöskään yhdessä asiassa annetun päätöksen kanssa ilmaise hallintoprosessin julkisuuslain 5 §:ssä tarkoitettuja tietoja, kun otetaan huomioon julkisuuslain 10 §:ssä säädetty mahdollisuus asiakirjan antamiseen salassa pidettävät tiedot peitettynä. Näin ollen asianosaisen tunnistetietoja on pidettävä julkisina tietoina.\n    \n      e) dnro 3201/2/07\n    \n    Kysymyksessä olevassa asiassa valituslupaa on haettu sellaisen asian osalta, jonka julkisuudesta on säädetty verotustietolaissa. Asiassa on annettu täytäntöönpanomääräystä koskeva päätös 8.2.2008. Asianosaisen tunnistetiedot eivät yhdessä diaariin merkittyjen muiden tietojen kanssa ilmaise hallintoprosessin julkisuuslain 5 §:ssä tarkoitettuja tietoja. Asianosaisten tunnistetiedot eivät myöskään yhdessä asiassa annetun täytäntöönpanomääräystä koskevan päätöksen kanssa ilmaise hallintoprosessin julkisuuslain 5 §:ssä tarkoitettuja tietoja, kun otetaan huomioon julkisuuslain 10 §:ssä säädetty mahdollisuus asiakirjan antamiseen salassa pidettävät tiedot peitettynä. Näin ollen asianosaisten tunnistetietoja on asian käsittelyn tässä vaiheessa pidettävä julkisina tietoina.\n    \n      39.-43. Maatilatalouden verotus (8104), lähdeverot (8105), kansainvälinen verotus (8106), keskusverolautakunnan ennakkoratkaisu tulo- ja varallisuusveroasiassa (8107) ja veroviraston ennakkotieto tai -ratkaisu tulo- ja varallisuusveroasiassa (8108)\n    \n    Asiaryhmissä ei ole tullut vireille asioita 1.-21.11.2007.\n    \n      44. Ennakonpidätyksen ja ennakonkannon muuttaminen (8109)\n    \n    \n      a) dnro 3211/2/07\n    \n    Kysymyksessä olevassa asiassa on haettu valituslupaa sellaisen asian osalta, jonka julkisuudesta on säädetty verotustietolaissa. Asiassa on annettu päätös 8.2.2008, jossa valituslupa on evätty. Asianosaisen tunnistetiedot eivät yhdessä diaariin merkittyjen muiden tietojen kanssa ilmaise hallintoprosessin julkisuuslain 5 §:ssä tarkoitettua tietoja. Asianosaisten tunnistetiedot eivät myöskään yhdessä asiassa annetun päätöksen kanssa ilmaise hallintoprosessin julkisuuslain 5 §:ssä tarkoitettuja tietoja, kun otetaan huomioon julkisuuslain 10 §:ssä säädetty mahdollisuus asiakirjan antamiseen salassa pidettävät tiedot peitettynä. Näin ollen asianosaisen tunnistetietoja on pidettävä julkisina tietoina.\n    \n      b) dnro 3162/2/07\n    \n    Kysymyksessä olevassa asiassa on haettu valituslupaa sellaisessa asiassa, jonka osalta julkisuudesta on säädetty verotustietolaissa. Asianosaisen tunnistetiedot eivät kuitenkaan ilmaise yhdessä diaariin merkittyjen muiden tietojen kanssa hallintoprosessin julkisuuslain 5 §:ssä tarkoitettuja tietoja. Näin ollen asianosaisen tunnistetietoja on asian käsittelyn tässä vaiheessa pidettävä julkisina tietoina.\n    \n      45.-47. Ennakkoperintä ja työnantajan sosiaaliturvamaksu (8110), kiinteistövero (8111) ja rakennusvero (8112)\n    \n    Asiaryhmissä ei ole tullut vireille asioita 1.-21.11.2007.\n    \n      48. Muu tulon tai varallisuuden perusteella kannettavaa veroa tai maksua koskeva asia (8199); dnro 3328/2/07\n    \n    Kysymyksessä olevassa asiassa on haettu valituslupaa sellaisen asian osalta, jonka julkisuudesta on säädetty verotustietolaissa. Asiassa on muutoksenhakijana veroasiamies. Muunkaan asianosaisen tunnistetiedot eivät ilmaise yhdessä diaariin merkittyjen muiden tietojen kanssa hallintoprosessin julkisuuslain 5 §:ssä tarkoitettuja tietoja. Näin ollen asianosaisen tunnistetietoja on asian käsittelyn tässä vaiheessa pidettävä julkisina tietoina.\n    \n      49. Arvonlisäveroa koskevat valitukset (8201); dnrot 3347/2/07 ja 3362/2/07\n    \n    Kysymyksessä on kaksi arvonlisäverotusta koskevaa valituslupa-asiaa. Pelkästään se seikka, että arvonlisäverotukseen on haettu muutosta, ei ilmaise yrityksen liikesalaisuutta tai muitakaan hallintoprosessin julkisuuslain 5 §:ssä tarkoitettuja tietoja. Asianosaisen tunnistetiedot eivät siten ilmaise yhdessä diaariin merkittyjen muiden tietojen kanssa hallintoprosessin julkisuuslain 5 §:ssä tarkoitettua tietoja. Näin ollen asianosaisten tunnistetietoja on asioiden käsittelyn tässä vaiheessa pidettävä julkisina tietoina.\n    \n      50.-54. Keskusverolautakunnan ennakkoratkaisu arvonlisäveroasiassa (8202), veroviraston ennakkoratkaisu arvonlisäveroasiassa (8203), arvonlisäverovelvolliseksi rekisteröinti ja ryhmärekisteröinti (8204), vakuutusmaksuvero (8205) ja muu arvonlisäveroa tai vakuutusmaksuveroa koskeva asia (8299)\n    \n    Asiaryhmissä ei ole tullut vireille asioita 1.-21.11.2007.\n    \n      55. Autoverovalitukset (8301); dnro 3404/2/07\n    \n    Korkeimmassa hallinto-oikeudessa on tietopyynnössä tarkoitettuna aikana tullut vireille yksi autoveroa koskeva valituslupa-asia. Autoverolain 86 §:n mukaan ajoneuvoja koskevat verotustiedot ovat pääsääntöisesti salassa pidettäviä. Salassapitoa on lain esitöissä (HE 271/2002 vp) perusteltu lähinnä liikesalaisuuden suojalla. Asianosaisen tunnistetiedot yhdessä diaariin merkittyjen muiden tietojen kanssa eivät kuitenkaan ilmaise liikesalaisuutta tai muitakaan hallintoprosessin julkisuuslain 5 §:ssä tarkoitettuja tietoja. Näin ollen asianosaisen tunnistetietoja on asian käsittelyn tässä vaiheessa pidettävä julkisina tietoina.\n    \n      56.-58. Autoveroa koskevat ennakkoratkaisut (8302), autoveron palautus (8303) ja ajoneuvovero (8304)\n    \n    Asiaryhmissä ei ole tullut vireille asioita 1.-21.11.2007.\n    \n      59. Polttoainemaksu (8305); dnro 3357/2/07\n    \n    Polttoainemaksua koskevien tietojen julkisuudesta on säädetty polttoainemaksusta annetun lain 18 §:n 1 momentissa. Asiassa on annettu päätös 22.4.2008, jossa valituslupa on evätty. Asianosaisen tunnistetiedot eivät yhdessä diaariin merkittyjen muiden tietojen kanssa ilmaise hallintoprosessin julkisuuslain 5 §:ssä tarkoitettuja tietoja. Asianosaisten tunnistetiedot eivät myöskään yhdessä asiassa annetun päätöksen kanssa ilmaise hallintoprosessin julkisuuslain 5 §:ssä tarkoitettuja tietoja, kun otetaan huomioon julkisuuslain 10 §:ssä säädetty mahdollisuus asiakirjan antamiseen salassa pidettävät tiedot peitettynä. Näin ollen asianosaisen tunnistetietoja on pidettävä julkisina tietoina.\n    \n      60.-63. Käyttökieltoa koskevat valitukset (8306), veronhuojennuksia koskevat valitukset (8307), muu ajoneuvoveroasia (8399) ja tullinimikkeet (8401)\n    \n    Asiaryhmissä ei ole tullut vireille asioita 1.-21.11.2007.\n    \n      64. Tullausvalitukset (8402); dnro 3384/2/07\n    \n    Korkeimmassa hallinto-oikeudessa on tietopyynnössä tarkoitettuna aikana tullut vireille yksi tullausta koskeva valituslupa-asia. Tullausta koskevien tietojen salassapidosta on säädetty tullilaissa. Tieto siitä, että henkilöllä on vireillä tullausta koskeva valitusasia, ei ilmaise henkilön yksityisyyden, turvallisuuden tai liikesalaisuuden suojaksi laissa salassa pidettäväksi säädettyjä tietoja. Asianosaisen tunnistetiedot eivät siten yhdessä diaariin merkittyjen muiden tietojen kanssa ilmaise hallintoprosessin julkisuuslain 5 §:ssä tarkoitettuja tietoja. Näin ollen asianosaisen tunnistetietoja on asian käsittelyn tässä vaiheessa pidettävä julkisina tietoina.\n    \n      65.-68. Ennakkoratkaisut valmistevero- ja tulliasioissa (8403), tullin suorittama valvonta (mm. EU-tuet) (8403), valmisteverot (8405) ja muut tulliasiat (8499)\n    \n    Asiaryhmissä ei ole tullut vireille asioita 1.-21.11.2007.\n    \n      69. Perintö- ja lahjavero (8501); dnro 3192/2/07 ja 3393/2/07\n    \n    Korkeimmassa hallinto-oikeudessa on tietopyynnössä tarkoitettuna aikana tullut vireille kaksi perintö- ja lahjaveroa koskevaa valituslupa-asiaa. Asiassa 3192/2/07 on muutoksenhakijana Uudenmaan veroviraston veroasiamies. Asiassa 3393/2/07 on muutoksenhakijana Oulun ja Kainuun veroviraston määräämä veroasiamies. Tältä osin kyse on julkisesta tiedosta.\n    Verotustietolain 4 §:n mukaan mainitussa laissa säädettyjä poikkeuksia lukuun ottamatta verotusasiakirjat, jotka koskevat verovelvollisen taloudellista asemaa, sekä muut sellaiset verotusasiakirjat, joista ilmenee tunnistettavissa olevaa verovelvollista koskevia tietoja, on pidettävä salassa. Toisin kuin esimerkiksi tuloverotuksen osalta on mainitun lain 5 §:ssä tehty, perintö- ja lahjaverovelvollisia koskevia nimitietoja ei ole laissa säädetty julkisiksi. Näin ollen diaariin merkityt kyseisten asioiden muiden asianosaisten kuin veroasiamiesten yksilöimiseksi tarpeelliset tiedot on hallintoprosessin julkisuuslain 5 §:n 1 momentin 2 kohdan nojalla välttämätöntä pitää salassa, koska yhdessä asiakirjarekisteriin merkittyjen muiden tietojen kanssa ne ilmaisevat verotustietolain 4 §:ssä salassa pidettäväksi säädettyjä tietoja.\n    \n      70.-83. Arpajaisvero (8502), leimavero (8503), varainsiirtovero (8504), jätevero (8505), ratavero (8506), tonnistovero (8507), vakuutusmaksu ja metsänhoitomaksu (8508), muut valtiolle perittävät maksut (mm. maksuperustelakiin perustuvat) (8509), ennakkotieto tai -ratkaisu muussa veroasiassa (8510), verotusmenettely (8511), veronkanto (8512), verotukseen liittyvä laiminlyöntimaksu (8513), muu veroasia (8599) ja eläkeasiat (9101)\n    \n    Asiaryhmissä ei ole tullut vireille asioita 1.-21.11.2007.\n    \n      Salassa pidettävien tietojen luovuttaminen viranomaisen henkilörekisteristä\n    \n    A:lla on oikeus saada pyytämänsä tiedot siltä osin kuin ne edellä kuvatun mukaan ovat julkisia tietoja. Koska diaari kuitenkin muodostaa henkilörekisterin, saa siitä antaa henkilötietoja sisältävän kopion tai tulosteen tai sen tiedot sähköisessä muodossa ainoastaan, jos luovutuksensaajalla on henkilötietojen suojaa koskevien säännösten mukaan oikeus tallettaa ja käyttää sellaisia henkilötietoja. Ennen henkilötietoja sisältävän kopion tai tulosteen antamista A:n tulee siten osoittaa, että hänellä on henkilötietojen suojaa koskevien säännösten mukaan oikeus tallettaa ja käyttää sellaisia henkilötietoja.\n    Asian ovat ratkaisseet presidentti Pekka Hallberg sekä hallintoneuvokset Esa Aalto, Jukka Mattila, Tuula Pynnä ja Hannu Ranta. Asian esittelijä Mia Ekman.\n    Eri mieltä olleen hallintoneuvos Esa Aallon äänestyslausunto:\n    \"1. Yleistä\n    Hallintoprosessin julkisuuslain 5 §:n yksityiskohtaisissa perusteluissa (HE 12/2006 vp) on todettu asianosaista koskevien diaaritietojen julkisuudesta muun muassa, että säännös voisi tulla sovellettavaksi ensinnäkin jo siinä vaiheessa, kun lainkäyttöasia tulee vireille hallintotuomioistuimessa. Jos diaariin merkittävä henkilön tunnistetieto yhdessä muiden diaariin merkittyjen tietojen kanssa ilmaisee salassa pidettäväksi säädetyn tiedon, henkilön tunnistetieto olisi pidettävä salassa siitä lähtien, kun se merkitään diaariin. Tällainen tilanne voisi syntyä esimerkiksi turvapaikka-asiassa, kun asianosaisen tunnistetietojen julkisuus voisi vaarantaa hänen tai hänen läheistensä turvallisuuden.\n    Säännös voisi tulla sovellettavaksi myös myöhemmin asian käsittelyn aikana. Jos diaariin merkityt asianosaisen tai muun oikeudenkäyntiin osallisen henkilön tunnistetiedot yhdessä päätöksestä ilmenevien tietojen kanssa ilmaisisivat salassa pidettäväksi säädetyn tiedon, henkilön tunnistetieto olisi päätöksen antamisen jälkeen pidettävä salassa hallintotuomioistuimen diaarissa. Tällöin tuomioistuin voisi antaa yleisölle salassa pidettäviä tietoja sisältävästä päätöksestä jäljennöksiä, joista on poistettu pelkästään asianosaista koskevat tunnistetiedot. Näitä tunnistetietoja ei voitaisi päätöksen antamisen jälkeen selvittää diaarin kautta.\n    Tämä mahdollistaisi hallintotuomioistuinten päätösten perustelujen julkisuuden useimmissa tapauksissa myös asioissa, joissa päätökseen sisältyy salassa pidettäviä tietoja. Tämä mahdollistaisi myös päätösten perustelemisen avoimesti, koska asianosaista ei voitaisi diaaritietojen kautta yhdistää asiaan. Tuomioistuin voisi myös julkaista salassa pidettäviä tietoja sisältäviä ratkaisujaan esimerkiksi internetissä tai julkaisuissa niin, että niistä poistettaisiin vain asianosaisen tunnistetiedot. Sääntelytapa korostaisi hallintolainkäytön valvontafunktiota ja suojaisi samalla asianosaisten yksityisyyttä.\n    Käytännössä säännös voisi tulla sovellettavaksi esimerkiksi lastensuojeluasioissa ja muissa sosiaaliasioissa, veroasioissa ja julkisia hankintoja koskevissa asioissa.\n    2. Asiakohtaiset perustelut\n    Hallintoprosessin julkisuuslain 5 §:n mukaan lainkohdassa mainittu salassapitoperuste voi korkeimmassa hallinto-oikeudessa syntyä ainoastaan siitä, että tunnistetiedot yhdessä korkeimman hallinto-oikeuden diaarissa olevien muiden tietojen kanssa tai yhdessä asiassa annettavaan korkeimman hallinto-oikeuden ratkaisuun sisältyvien tietojen kanssa ilmaisevat salassa pidettävän tiedon.\n    Koska asianosaisten tunnistetiedot on pidettävä salassa ainoastaan, jos se on välttämätöntä, on diaaritietojen julkisuuden arvioinnissa otettava huomioon myös asian käsittelyn vaihe. Erikseen on siis harkittava, missä oikeudenkäynnin vaiheessa syntyy tunnistetietojen salassapitoon oikeuttava peruste.\n    Jos asianosaisen tunnistetietojen yhdistäminen pelkästään muihin diaarissa oleviin tietoihin aiheuttaisi salassa pidettävän tiedon tulemisen julki, tunnistetiedot on pidettävä salassa heti niiden merkitsemisestä alkaen. Niiden asioiden osalta, joissa tunnistetietojen yhdistäminen asiassa annettavan ratkaisun tietoihin aiheuttaisi salassa pidettävän tiedon julkitulemisen, tunnistetietojen salassapidon välttämättömyys on arvioitava asian käsittelyn kuluessa.\n    Näistä lähtökohdista olen asiassa eri mieltä kuin enemmistö veroasioita koskevien tietojen luovuttamisen suhteen seuraavien korkeimman hallinto-oikeuden päätöksen kohtien osalta:\n    Kohta 36 a. Kysymyksessä olevissa asioissa valituslupaa on haettu sellaisten asioiden osalta, joiden julkisuudesta on säädetty verotustietolaissa. Tässä vaiheessa ei vielä tiedetä, tullaanko valituslupahakemus hylkäämään vai hyväksytäänkö valituslupahakemus ja myönnetään valituslupa ja viimeksi mainitussa tapauksessa, minkä ratkaisun korkein hallinto-oikeus antaa valituksen johdosta. Näin ollen ei vielä tiedetä, ilmaisevatko asianosaisen tunnistetiedot yhdessä asiassa annettavaan korkeimman hallinto-oikeuden ratkaisuun sisältyvien tietojen kanssa hallintoprosessin julkisuuslain 5 §:n nojalla salassa pidettäväksi säädettyjä tietoja. Tämän vuoksi asianosaisten tunnistetiedot on asioiden käsittelyn tässä vaiheessa välttämätöntä pitää salassa.\n    Edellä mainittu järjestely vastaa korkeimmassa hallinto-oikeudessa nykyisin noudatettua käytäntöä ja mahdollistaa korkeimman hallinto-oikeuden päätösten perustelujen julkisuuden myös veroasioissa, joissa päätökseen sisältyy salassa pidettäviä tietoja. Tämä järjestely mahdollistaa nykyiseen tapaan päätösten perustelemisen avoimesti, koska asianosaista ei voitaisi diaaritietojen kautta yhdistää asiaan, ei etukäteen eikä jälkikäteen. Korkein hallinto-oikeus voisi myös nykyiseen tapaan julkaista salassa pidettäviä tietoja sisältäviä ratkaisujaan esimerkiksi internetissä tai julkaisuissa niin, että niistä poistetaan vain asianosaisen tunnistetiedot. Oikeustilassa ei tapahtuisi muutosta tältä osin eikä olisi epävarmuutta siitä, onko nyt tarkoitus palata siihen menettelyyn, jota noudatettiin ennen korkeimman hallinto-oikeuden vuosikirjaratkaisua 2002:52.\n    Kohta 36 b. Kysymyksessä olevissa asioissa valituslupaa on haettu sellaisten asioiden osalta, joiden julkisuudesta on säädetty verotustietolaissa. Asioissa muutoksenhakijana on ollut veroasiamies, jonka tunnistetietoja on jo asioiden käsittelyn tässä vaiheessa pidettävä julkisina tietoina. Sen sijaan muiden asiaan osallisten tunnistetietojen osalta viittaan edellä kohdassa 36 a lausumaani, minkä vuoksi nämä tunnistetiedot on asioiden käsittelyn tässä vaiheessa välttämätöntä pitää salassa.\n    Kohdissa 36 g ja h lausun samalla tavoin kuin kohdassa 36 a.\n    Kohdissa 38 a ja e lausun samalla tavoin kuin kohdassa 36 a.\n    Kohdassa 44 b lausun samalla tavoin kuin kohdassa 36 a.\n    Kohdassa 48 lausun samalla tavoin kuin kohdassa 36 b.\n    Kohta 49. Kysymyksessä on kaksi arvonlisäverotusta koskevaa valituslupa-asiaa. Pelkästään se seikka, että arvonlisäverotukseen on haettu muutosta, ei ilmaise verovelvollisen liikesalaisuutta tai muitakaan hallintoprosessin julkisuuslain 5 §:ssä tarkoitettuja tietoja. Tässä vaiheessa ei kuitenkaan vielä tiedetä, tullaanko valituslupahakemus hylkäämään vai hyväksytäänkö valituslupahakemus ja myönnetään valituslupa ja viimeksi mainitussa tapauksessa, minkä ratkaisun korkein hallinto-oikeus antaa valituksen johdosta. Näin ollen ei vielä tiedetä, ilmaisevatko asianosaisen tunnistetiedot yhdessä asiassa annettavaan korkeimman hallinto-oikeuden ratkaisuun sisältyvien tietojen kanssa hallintoprosessin julkisuuslain 5 §:n nojalla salassa pidettäväksi säädettyjä tietoja. Tämän vuoksi asianosaisten tunnistetiedot on asioiden käsittelyn tässä vaiheessa välttämätöntä pitää salassa.\n    Kohta 55. Tältä osin lausun soveltuvin osin samalla tavoin kuin kohdassa 49 kuitenkin niin, että otan huomioon myös autoverolain 86 §:n 1 momentin säännöksen.\n    Kohta 64. Tältä osin lausun soveltuvin osin samalla tavoin kuin kohdassa 49 kuitenkin niin, että otan huomioon myös, mitä tullausta koskevien tietojen salassapidosta on säädetty tullilaissa.\n    Nyt ei ole kysymys minkään asiaryhmän osalta keskusverolautakunnan antamista ennakkoratkaisuista ja niitä koskevista muutoksenhauista korkeimpaan hallinto-oikeuteen. Vertailun vuoksi totean kuitenkin, että keskusverolautakunnan antamista verotusta koskevista ennakkoratkaisuista haetaan muutosta valittamalla korkeimpaan hallinto-oikeuteen. Nämä muutoksenhakuasiat eivät siis ole miltään osin valituslupa-asioita. Edellä omaksumani linja veroasioiden julkisuuden suhteen on sovellettavissa samoin perustein myös keskusverolautakunnan antamista ennakkoratkaisuista tehtyihin valituksiin korkeimmassa hallinto-oikeudessa.\n    3. Lopputulos\n    Hylkään A:n pyynnön tietojen luovuttamisesta edellä mainituilta osin.\n    Kohdan 59 osalta totean, että polttoainemaksusta annetun lain 18 §:n 1 momentin mukaan polttoainemaksua koskevat tiedot ovat julkisia eräitä laissa säädettyjä poikkeuksia lukuun ottamatta. Sikäli kuin on kysymys pääsäännön mukaan käsiteltävistä tiedoista, asianosaisen tunnistetiedot eivät yhdessä asiassa annettavaan korkeimman hallinto-oikeuden ratkaisuun sisältyvien tietojen kanssa ilmaise lain mukaan salassa pidettäväksi säädettyjä tietoja. Näillä perusteilla olen kohdan 59 osalta päätöksen lopputuloksen suhteen samalla kannalla kuin enemmistö.\n    Muilta osin olen sekä päätöksen perustelujen että päätöksen lopputuloksen osalta samaa mieltä kuin enemmistö.\"\n  "
      ],
      "hasFormat": {
        "@id": "sfecli:kho/2008/34/fin/txt",
        "content_fi": [
          "\n    \n\n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "2008-05-13"
  ],
  "judgmentNumber": [
    "34"
  ],
  "subject": [
    "http://data.finlex.fi/common/Hallinto-oikeus"
  ],
  "creator": [
    "http://data.finlex.fi/common/KHO"
  ],
  "isVersionOf": [
    "ECLI:FI:KHO:2008:34"
  ],
  "year": [
    "2008"
  ],
  "description": [
    "http://data.finlex.fi/voc/kho/fin/2e7f9f29",
    "http://data.finlex.fi/voc/kho/fin/90749bb0",
    "http://data.finlex.fi/voc/kho/fin/92ef305e",
    "http://data.finlex.fi/voc/kho/fin/beb958af",
    "http://data.finlex.fi/voc/kho/fin/96f3cfe0",
    "http://data.finlex.fi/voc/kho/fin/cdb9a852"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}