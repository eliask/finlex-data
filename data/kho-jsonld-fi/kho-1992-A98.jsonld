{
  "@id": "sfecli:kho/1992/A98",
  "languageVersion": [
    {
      "@id": "sfecli:kho/1992/A98/fin",
      "title_fi": [
        "22.5.1992/1925 KHO:1992-A-98"
      ],
      "abstract_fi": [
        "\n    Tärkeällä pohjavesialueella sijaitseva K:n kunnan J:n vedenottamo oli todettu pilaantuneeksi suurten kloorifenolipitoisuuksien vuoksi. Kloorifenolipitoisuus vedenottamolla oli ollut 14.12.1987 140,7 æg/l, kun Lääkintöhallituksen (LKH) yleiskirjeessään vuonna 1977 antaman suosituksen mukaan pitoisuus sai olla enintään 10 æg/l. Yhtiö oli käyttänyt sahallaan K:n kunnassa KY-5 nimistä kloorifenolipitoista puutavaran suojausainetta satunnaisesti 1940-luvun lopulla ja jatkuvasti toiminnassaan 1956-1957 alkaen vuoteen 1984 saakka. Ainetta oli käytetty sulan veden aikana yleensä toukokuusta lokakuuhun. Käyttömäärät olivat vaihdelleet vuosittain sahan tuotantomäärien mukaan ja liuos oli käytössä laimennettu 1-2 %:ksi. Sahan vuonna 1976 tapahtuneeseen paloon asti käytössä olleessa kourukastelumenetelmässä ja nippukastelumenetelmässä, johon oli siirrytty uuden sahan aikana vuonna 1976, oli todistajain lausuntojen mukaan aineen käsittelyssä ollut joskus huolimattomuutta tai tapahtunut vahinkoja, allas oli joskus tyhjennetty tai päässyt ylivuotamaan suoraan maahan, ja puutavaran valutus oli joskus ollut riittämätöntä. Yhtiön käyttämät menetelmät olivat olleet KY-5:n käytössä kunakin aikana voimassa olleiden määräysten ja käyttöohjeiden mukaisia ja toiminnan teknillinen järjestely sahalla oli ollut tarkoituksenmukaista ja terveysvaarat tarpeellisessa määrin huomioon ottavaa, mutta sekä kourukastelun että nippukastelun yhteydessä jossain määrin KY-5 liuosta oli päässyt saha-alueen maaperään. Normaalitoiminnan osalta ei ollut osoitettu suurta kertapäästöä. Vuodesta 1976 yhtiön oli katsottava olleen tietoinen KY-5:n haitallisuudesta pohjavedelle ja vesipiirin olleen velvollinen valvomaan, ottaen huomioon yhtiön toiminnan laajuuden, sen suojauskäsittelyä. Uuden sahan suojauskäsittelyn suunnittelu oli tapahtunut yhteistoiminnassa vesipiirin kanssa. Maastossa asiassa tehdyissä kloorifenolitutkimuksissa havaitut äkilliset pitoisuushuiput, tutkimuksissa saatu tieto kloorifenolien käyttäytymisestä maaperässä ja luonnossa yleensä, pilaantumistapahtuman ilmitulotapa ja korkeiden kloorifenolipitoisuuksien (56.000 - 190.000 æg/l) nopea alentuminen eri havaintopisteissä eivät tukeneet sitä, että pohjavesinäytteissä todetut korkeat pitoisuudet olisivat aiheutuneet seurauksena KY-5:n käytöstä yhtiön normaalitoiminnassa.\n    Yhtiön sahan palossa 19.5.1976 oli todistajain kertomusten mukaan tuhoutunut noin 1.900 kg KY-5:ttä, mistä 1.500 kg oli varastoituna säkeissä ja 400 kg altaissa liuoksena suojausrakennuksessa. Todistajain lausunnoista ja tulipalosta otetusta kaitafilmistä ilmeni, että KY-5 oli sijainnut ratavallin vieressä suojausrakennuksessa, jossa säkit olivat yläkerrassa ja altaat alakerrassa. Suojausrakennus ja ratavalli olivat lähes samassa tasossa ja suojausrakennus oli tulipalossa sortunut ratavallin päälle. Sammutusvedet olivat tässä kohdassa joutuneet ratavallin päälle ja myös sen pohjoispuolelle.\n    Tehtyjen tutkimusten mukaan pohjaveden pilaantuminen oli mitä todennäköisimmin johtunut yhdestä tai useammasta kertapäästöstä. Ratavallin pohjoispuolella olevasta havaintopisteestä oli löydetty dioksiineja ja furaaneja ja läheisten järvien sedimentissä oli selvä kohouma kloorifenolipitoisuuden osalta tulipalon aikaan. Tutkimuksissa ei havaittu väitettyä selvää pohjaveden päävirtausta saha-alueelta rataalueen pohjoispuolelle, vaikka se oli todennäköinen. Toinen pohjaveden virtaussuunta kulki ilmeisesti, kuten pintavalunta, saha-alueella olevan järven suuntaan. KHO ei pitänyt pohjavedessä olevan kloorifenolin määrästä hakijan esittämää arviota (n. 3.300 kg) luotettavana, kun hakija oli lähtenyt ainoastaan keväällä 1988 saaduista arvoista. Yhtiön esittämät laskelmat, joiden lopputulos oli huomattavasti pienempi määrä, perustuivat kaikkien samoista havaintopisteistä vuosien 1988-1991 aikana tehtyjen mittausten keskiarvoihin. Hakijan arvion luotettavuutta heikensivät useissa havaintopisteissä kevään 1988 jälkeen tapahtuneet suuret pitoisuuden laskut ja eräissä vastaavasti tapahtuneet pitoisuuden kasvamiset, käytetyt toisistaan eroavat analyysimenetelmät ja se, että eri mittaustulokset ja niiden tulkinta esitettyjen selvitysten mukaan sisälsivät suuria virhemahdollisuuksia.\n    Kun KY-5:n käyttö oli yhtiössä lopetettu vuonna 1984, vedenottamon pilaantuminen oli havaittu marraskuussa 1987 ja vedenottamo oli suljettu 17.12.1987, eli vesilain 1 luvun 19 ja 22 §:n muutosten (467/87) tultua voimaan 1.12.1987. Ottaen huomioon lain voimaantulosäännökset, asiassa oli sovellettava sanottuja lainkohtia sellaisina kuin ne olivat voimassa ennen 1.12.1987, laissa (264/61). KHO hylkäsi lakiin perustumattomana väitteen siitä, että virka-apua ei voisi antaa sellaisen toiminnan seurausten ennallistamiseen, joka oli päättynyt jo kauan ennen virkaapuasian vireille tuloa, katsoi, että asiassa oli otettava huomioon virka-apuhakemuksen jättämisen jälkeenkin esitetyt tosiseikat, kuten myöhemmät mittaustulokset ja todistajanlausunnoista saatu selvitys sekä katsoi, ettei asiassa voitu selvitysten perusteella suoraan päätellä kloorifenolien maaperään pääsyn alkuperäistä ajankohtaa tai yksiselitteistä päästökohtaa. Lautatarhan aluetta, jota hakemuksessa pidettiin yhtenä päästökohtana, ei ollut ollenkaan tutkittu, eikä sahan ja rautatien aluella ollut tehty riittävästi tutkimuksia virka-apuhakemuksessa tarkoitetun asian selvittämiseksi. Tutkimukset olisivat olleet tarpeen virtaussuunnan ja sen selvittämiseksi, oliko vain yhdestä päästökohdasta haitallista ainetta virka-apuhakemuksessa esitetyn mukaisesti välittömästi levinnyt laajalle ja maasto-olosuhteet huomioon ottaen melko leveälle alueelle. KHO katsoi, ettei ollut voitu näyttää, että pääosa pohjavedestä todetusta kloorifenolista olisi aiheutunut sahan normaalista suojauskäsittelystä, vaan havaitut korkeat kloorifenolipitoisuudet, havaintojen ajankohta ja pitoisuuksien nopea aleneminen eivät olleet yhdistettävissä sanottuun suojauskäsittelyyn. Sen sijaan osittain samoista lähtökohdista ja asiakirjoissa olevan kaitafilmin nojalla oli katsottava, että sallitut määrät ylittäneet kloorifenolipitoisuudet pohjavedessä olivat aivan ilmeisesti aiheutuneet sahan tulipalosta. Vaikka tulipalon yhteydessä oli päässyt maaperään KY-5:ttä, päästö ei ollut johtunut yhtiön toimenpiteestä, eikä päästö siis ollut tapahtunut sillä tavalla oikeudettomasti kuin vesilain 21 luvun 3 §:n 1 momentissa tarkoitetaan. Kysymyksessä oli ollut oikeudellisesti tapaturma. Normaalitoiminnan päästöt olivat olleet niin vähäiset, ettei voitu katsoa LKH:n suositusarvojen pelkästään niiden johdosta ylittyneen, jonka vuoksi pohjavesi ei ollut käynyt terveydelle vaaralliseksi tai kelpaamattomaksi tarkoitukseensa vesilain 1 luvun 22 §:n 1 momentin (264/61) tarkoittamalla tavalla. Kun muutoinkaan ei ollut osoitettu yhtiön rikkoneen vesilain säännöksiä tai sen nojalla annettuja määräyksiä, sille annettuja lupapäätösten määräyksiä tai valvontaviranomaisten ohjeita tai kehotuksia, vesilain 21 luvun 3 §:ssä säädettyjä edellytyksiä virka-avun antamiseen ei ollut. KHO kumosi vesiylioikeuden päätöksen ja saattoi voimaan vesioikeuden päätöksen, jolla virka-apuhakemus oli hylätty.\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KHO:1992:A98"
  ],
  "description": [
    "http://data.finlex.fi/voc/kho/fin/7b3d780d",
    "http://data.finlex.fi/voc/kho/fin/97917817",
    "http://data.finlex.fi/voc/kho/fin/12ac11d8",
    "http://data.finlex.fi/voc/kho/fin/45c593f7",
    "http://data.finlex.fi/voc/kho/fin/1d952dc8",
    "http://data.finlex.fi/voc/kho/fin/e14ac480",
    "http://data.finlex.fi/voc/kho/fin/497ba73a",
    "http://data.finlex.fi/voc/kho/fin/9cfd8e46",
    "http://data.finlex.fi/voc/kho/fin/e221fd73",
    "http://data.finlex.fi/voc/kho/fin/99064d11"
  ],
  "judgmentNumber": [
    "A98"
  ],
  "issued": [
    "1992-05-22"
  ],
  "creator": [
    "http://data.finlex.fi/common/KHO"
  ],
  "year": [
    "1992"
  ],
  "subject": [
    "http://data.finlex.fi/common/Hallinto-oikeus"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}