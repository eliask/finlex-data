{
  "@id": "sfecli:kho/2003/45",
  "languageVersion": [
    {
      "@id": "sfecli:kho/2003/45/fin",
      "title_fi": [
        "01.08.2003/1739 KHO:2003:45"
      ],
      "abstract_fi": [
        "\n     Puolustusvoimien palveluksessa oleva yleisesikuntaupseeri oli komennettu opiskelemaan ulkomaiseen alan erityisoppilaitokseen. Opiskelu tapahtui työnantajan määräyksestä ja oli osa upseerin työtehtäviä puolustusvoimissa. Opiskelun ensisijainen tarkoitus oli tietojen hankkiminen puolustusvoimien tarpeisiin. Tämän suhteen oli epäolennaista, että tietojen hankinta tapahtui opiskelemalla oppilaitoksessa ja että upseeri samalla suoritti master-tutkinnon. Upseerin ei sen vuoksi katsottu pääasiassa opiskelleen ulkomailla muuttoaan edeltävän yhden vuoden aikana autoverolaissa tarkoitetulla tavalla. \n \n     \nAutoverolaki 25 § ja 26 § 2 mom. \n  "
      ],
      "hasFormat": {
        "@id": "sfecli:kho/2003/45/fin/txt",
        "content_fi": [
          "\n    \n       Asian aikaisempi käsittely \n\n      \n         Ennakkoratkaisuhakemus \n      \n      \nA opiskelee Amerikan Yhdysvalloissa heinäkuusta 2002 elokuun loppuun 2003 Army Logistics Management Collegessa Logistics Executive and Development -nimisellä kurssilla ja suorittaa samassa paikassa Master-tutkinnon Florida Institute of Technologyn ohjaamana. Opiskeluun liittyen hän suorittaa tutkimustyön Yhdysvaltain sotatalousjärjestelmästä. Hänet on määrätty opiskelemaan Yhdysvaltoihin työnantajan määräyksellä. Puolustusvoimat maksaa hänelle kurssin ajalta palkan ja päivärahan sekä vastaa asumisesta ja opiskelusta johtuvista kustannuksista.\n\n      \nA, jonka tarkoitus on tuoda muuttotavarana palatessaan Suomeen auto, on pyytänyt ennakkoratkaisua autoverolain soveltamisesta kysymykseen, katsotaanko hänen pääasiassa opiskelleen ulkomailla muuttoaan edeltävän yhden vuoden aikana autoverolaissa tarkoitetulla tavalla.\n\n      \n         Ennakkoratkaisu \n      \n      \nTullihallitus on lausunut 19.7.2002 antamassaan ennakkoratkaisussa, että autoverolain (1482/1994) 25 §:n 2 momentin (421/2001) mukaan oikeutta muuttotavarana tuotavan verollisen ajoneuvon veron alennukseen ei ole Suomessa aiemmin asuneella henkilöllä, joka on pääasiassa opiskellut ulkomailla muuttoaan edeltävän yhden vuoden aikana. Veron alennus myönnetään kuitenkin, jos hän osoittaa, että 1 momentissa säädetyt määräajat ovat täyttyneet yhtenäisiltä ajanjaksoilta ulkomailla sellaisena aikana, jolloin hän ei ole opiskellut. Lain 26 §:n 2 momentin (421/2001) mukaan opiskeluksi katsotaan yliopiston tai muun oppilaitoksen tutkinto-ohjelmaan kuuluvaan suoritukseen valmistautumista koskeva opiskelu ja siihen liittyvä harjoittelu, jollei toimintaa ole pidettävä itsenäisenä tutkimustoimintana.\n\n      \nOttaen huomioon A:n USA:ssa viettämä aika sekä ajanjakso, jolloin hän on opiskellut siellä, ja se, että opiskelu johtaa myös master-tutkintoon, A pääasiassa opiskelee ulkomailla muuttoa edeltävän vuoden aikana.\n\n      \n         Ennakkoratkaisusta tehty valitus \n      \n      \nA on vaatinut, että tullihallituksen päätös kumotaan ja uutena ennakkoratkaisuna selitetään, ettei hän ole autoverolaissa tarkoitetulla tavalla oleskellut ulkomailla pääasiassa opiskelun johdosta.\n\n      \nMaster-tutkinto on liitännäinen työskentelyyn puolustusvoimien hyväksi. A:lla on jo master-tutkintoa korkeampi, lähinnä lisensiaattitutkintoa vastaava akateeminen oppiarvo Maanpuolustuskorkeakoulusta. Pääasiallinen tehtävä komennuksella on kerätä tietoa USA:n sotatalousjärjestelmästä. Työtä voidaan pitää itsenäisenä tutkimustyönä, joka tehdään virkatyönä. Jotta hänellä on mahdollisuus hankkia laillisesti materiaalia tutkimustaan varten, hänen on oltava Army Logistics Management Collegessa opiskelijana. Komennus tutkimustehtäviin on katsottava palkalliseksi työnteoksi. Päätoimisena opiskelijana hän olisi ollut palkattomalla virkavapaalla.\n\n       Tullihallitus  on antanut asiassa lausunnon,  tulliasiamies  vastineen ja A vastaselityksen.\n\n      \n         Hallinto-oikeuden ratkaisu \n      \n      \nAutoverolain 25 §:n 1 momentin nojalla maahan muuttavan henkilön muuton yhteydessä tuoman yhden yksityistalouteen kuuluvan verollisen ajoneuvon veroa alennetaan säännöksessä säädetyllä määrällä ja säädetyin edellytyksin. Tätä oikeutta ei lainkohdan 2 momentin mukaan ole Suomessa aiemmin asuneella, joka on pääasiassa opiskellut ulkomailla muuttoaan edeltävän yhden vuoden aikana, ellei hän osoita, että 1 momentissa säädetyt edellytykset ovat täyttyneet yhtenäisiltä ajanjaksoilta ulkomailla asumisen \nsellaisena aikana, jolloin hän ei ole opiskellut. Säännöksessä tarkoitetuksi opiskeluksi katsotaan lain 26 §:n 2 momentin mukaan yliopiston tai muun oppilaitoksen tutkinto-ohjelmaan kuuluvaan suoritukseen valmistautumista koskeva opiskelu ja siihen liittyvä harjoittelu, jollei toimintaa ole pidettävä itsenäisenä tutkimustoimintana.\n\n      \nA, jolla on ylempi korkeakoulututkinto Maanpuolustuskorkeakoulun jatkotutkinto-osastosta, palvelee puolustusvoimissa esikuntaupseerina. Hän on toiminut vuoden 2000 alusta alkaen Hämeen rykmentissä huollon tutkimus- ja kehittämisosaston johtajana. Puolustusvoimat on määrännyt A:n Amerikan Yhdysvaltoihin opiskelemaan Army Logistics Management College -nimiseen oppilaitokseen ja suorittamaan master-tutkinnon Florida Institute of Technology -nimisen oppilaitoksen ohjaamana. Tutkinnon taso vastaa yleisesikuntaupseerin tutkintoa Suomessa. A:n on määrä hankkia tarvittavia lisätietoja puolustusvoimien huoltojärjestelmän kehittämiseksi. Puolustusvoimat maksaa opiskeluajalta A:lle täyden palkan ja virkaehtosopimuksen mukaiset kustannusten korvaukset. Ottaen huomioon, että A:n kouluttautumisen tarkoituksena on muun ohella master-tutkinnon suorittaminen, on \nkouluttautumisessa kysymys autoverolain 25 §:n 2 momentissa ja 26 §:n 2 momentissa tarkoitetusta opiskelusta. Tullihallituksen päätöstä ei ole valituksen johdosta syytä muuttaa.\n\n      \nNoilla perusteilla hallinto-oikeus on hylännyt A:n valituksen.\n\n      \n Käsittely korkeimmassa hallinto-oikeudessa \n\n      \nA on pyytänyt lupaa valittaa hallinto-oikeuden päätöksestä ja valituksessaan vaatinut, että \nhallinto-oikeuden ja tullihallituksen päätökset kumotaan ja uutena ennakkoratkaisuna lausutaan, ettei hän ole pääasiassa opiskellut ulkomailla muuttoaan edeltävän yhden vuoden aikana ja että hänellä näin ollen on oikeus muuttotavarana tuotavan verollisen ajoneuvon veron alennukseen.\n\n      \nSuomessa puolustusvoimien palveluksessa olevan virkaupseeriston koulutusjärjestelmä perustuu sille, että upseerin uralla etenemisen edellytyksenä on määrättyjen puolustusvoimien järjestämien kurssien läpäisy. Upseerin on läpäistävä Maanpuolustuskorkeakoulun perus- ja jatkotutkinto-osa, minkä jälkeen hän saa yleisesikuntaupseerin arvon.\n\n      \nKun upseeri komennetaan ulkomaiseen sotilaslaitokseen tai instituuttiin, hän ei saa mitään \nhenkilökohtaista hyötyä tai etua, joka mahdollistaisi puolustusvoimien arvo- ja tehtävärakenteisessa virkaan tai toimeen nimitettäväksi edellytetyn minimioppiarvon. Ainoana poikkeuksena on ulkomailla suoritettu koulutus, joka tähtää yleisesikuntaupseerin arvoon ja on hyväksyttävissä myös Suomessa, ellei ulkomailla yleisesikuntaupseerin tutkinnon suorittanut upseeri ole suorittanut vastaavaa tutkintoa jo ennen Suomessa. Tällaisesta tutkinnosta on etua suorittajalleen ylennysperusteena virkauralla.\n\n      \nAutoverolain 25 §:n ja 26 §:n tarkoituksena on, että muuttoautoa ei voi tuoda normaali opiskelija, jolla ei ole mitään aikaisempaa tutkintoa ja joka opiskelee ulkomailla tavoitteena tutkinto, josta on hänelle henkilökohtaista hyötyä työelämässä. Tällainen opiskelija ei yleensä pysty hankkimaan autoa omilla varoillaan ja lisäksi hänen pääasiallinen tehtävänsä ulkomailla on hankkia tietoa itseään varten ja omaksi edukseen.\n\n      \nKun puolustusvoimat komentaa palveluksessaan olevan upseerin ulkomailla olevaan sotilaslaitokseen tai instituuttiin, hänen tehtävänään on hankkia työnantajalleen tarvittavaa tietoa, joka liittyy Suomen turvallisuuspolitiikkaan ja sen muutoksiin. Ulkomaille opiskelemaan komennettu upseeri hoitaa tuolloinkin virkaansa osana puolustusvoimien normaalia toimintaa. Puolustusvoimat ei pidä virkakurssille lähettämäänsä upseeria opiskelijana vaan työtehtäviään puolustusvoimien palveluksessa suorittavana riippumatta siitä, saako komennettu henkilö jonkinlaisen ulkomaisen oppiarvon vai ei. Tällaisella oppiarvolla ei ole mitään merkitystä henkilön ylenemiselle tai muille etuuksille.\n\n      \nMaailmanpoliittisesta tilanteesta johtuen suomalaisia tullaan komentamaan yhä useammin kansainvälisiin sotilaslaitoksiin hankkimaan tietoa Suomen puolustusvoimille. Komennettavat upseerit ovat pääsääntöisesti suorittaneet Maanpuolustuskorkeakoulun jatkotutkinnon eli ovat yleisesikuntaupseereita. Koska he ovat saaneet Suomessa korkeimman sotilaskoulutuksen, heitä ei voida pitää opiskelijoina tällaisen komennuksen aikana.\n\n       Tulliasiamies  on asiassa antamassaan vastineessa esittänyt, että puolustusvoimat on määrännyt A:n opiskelemaan Army Logistics Management College -nimiseen oppilaitokseen ja suorittamaan master-tutkinnon Florida Institute of Technology -nimisen oppilaitoksen ohjaamana. Tutkinto kuuluu mainitun oppilaitoksen tutkinto-ohjelmaan. A on kirjoilla molemmissa mainituissa oppilaitoksissa. Hän osallistuu siellä opiskeluun ja laatii opintoihinsa liittyen opinnäytteenä tutkielman aiheesta \"USA:n sotatalousjärjestelmä\" sekä saa opiskelustaan todistuksen.\n\n      \nPääesikunnan koulutusosaston 20.8.2002 päivätyn ilmoituksen mukaan A on määrätty Yhdysvaltoihin opiskelemaan hankkiakseen tietoja Suomen puolustusvoimien käyttöön ja solmiakseen puolustusvoimien toiminnassa hyödynnettäviä kansainvälisiä suhteita. A:n opiskelun todetaan tapahtuvan komennettuna virkamiehenä, valtion kustantamana ja palvelussuhteen jatkuvan koko opiskelun ajan.\n\n      \nA:n voidaan katsoa olevan päätoimisessa opetukseen osallistumistarkoituksessa ulkomaisissa \noppilaitoksissa. Hänen toimintansa liittyy oppilaitoksen opetuspanoksen vastaanottamiseen. Oppilaitosten näkökulmasta hän osallistuu niiden toimintaan opiskelija-asemassa olevana henkilönä. Merkitystä on annettava henkilön tosiasialliselle toiminnalle eikä niinkään sille, tavoitellaanko suorituksilla jotain korkeampaa oppiarvoa tai urakehitystä. Mikäli tällaiset olosuhteet katsottaisiin ratkaiseviksi, oppilaitoksissa kirjoilla olevat joutuisivat eri asemaan sen mukaan, mihin opetukseen he sattuvat muuttoa edeltävänä vuonna osallistumaan. On luonnollista, että myös työnantaja hyödyntää eri tavoin opiskelun kautta hankittua tietoa, mutta A saa haltuunsa tämän tiedon vain osallistumalla opetukseen opiskelija-asemassa. Sen lisäksi, että työnantaja hyötyy opetuksesta, koulutus ylläpitää ja täydentää A:n ammattitaitoa. Sekään, että työnantaja haluaa jatkuvasti tietoa opetuksen kuluessa esille tulleista seikoista ja loppuraportin sekä käyttää hyödykseen A:n opintoihin liittyvää tutkielmaa, ei muuta tämän tosiasiallista asemaa toiseksi.\n\n      \nRatkaisevaa merkitystä ei voida antaa myöskään sille, että A saa rahoituksen koulutusohjelmaan työnantajaltaan. Tällainen tulkinta johtaisi siihen, että samassa oppilaitoksessa kouluttautuvat henkilöt olisivat eri asemassa sen perusteella, miten he rahoittavat opintonsa. Autoverolain 25 §:n tai 26 §:n sanamuodon perusteella tällaiseen erotteluun ei ole perusteita.\n\n      \nHallituksen esityksen (HE 244/1996) mukaan tutkimustoiminnaksi voitaisiin katsoa lähinnä tohtorin tutkinnon tai mahdollisesti lisensiaatin tutkinnon suorittamiseen tähtäävä, riittävän suunnitelmallisesti ja itsenäisesti harjoitettava tutkimus. Master-tutkinnosta esitetyn perusteella ei ole katsottavissa, että A:n opiskelu liittyisi tohtorin tai lisensiaatin tutkintoon.\n\n       A  on vastaselityksessään esittänyt, että kun Suomesta komennetaan upseeri johonkin ulkomaiseen sotilaslaitokseen, on otettava huomioon, että kyseiset laitokset ovat osa toisen valtion, tässä tapauksessa Yhdysvaltojen, sotavoimia. Laitokset eivät ole avoimia kaikille, vaan opiskelijoiden tulee olla selkeässä työsuhteessa oman maansa puolustusvoimiin. Tämä vaatimus koskee sekä ulkomaalaisia että Yhdysvaltojen kansalaisia. Kaikki henkilöt, jotka ovat laitoksessa tutkimustehtävissä, ovat samalla myös työsuhteessa Yhdysvaltojen puolustusvoimiin. Ennen kuin ulkomainen henkilö saa mahdollisuuden olla komennettuna edellä mainittujen sotilasyksiköiden alueella, hänestä on annettava asianomaisen valtion Pääesikunnan turvallisuusosaston vahvistama \"Certificate of Security Clearance\". Tällä perusteella näissä laitoksissa olevat ulkomaalaiset katsotaan osaksi Yhdysvaltain puolustuslaitosta niin kauan kuin he oleskelevat mainitussa laitoksessa.\n\n      \nJos Suomen puolustusvoimat haluaa tietoja toisen valtion sotilaallisista laitoksista, menetelmistä, uutuuksista tai henkilösuhteista, on ainoa tapa komentaa upseeri Suomesta asianomaisen valtion sotilaskoulutuskeskukseen oppilaaksi. Sana opiskelu on tällöin harhaanjohtava, koska henkilö on työtehtävissä. Komennuksella saatavilla oleva materiaali on laajaa ja sen analysoiminen vaatii runsaasti sellaista työtä, jonka tekijällä pitää olla yleisesikuntaupseerin koulutus, jotta osataan ottaa huomioon ainoastaan Suomen puolustusvoimia hyödyttävä aineisto. Irakin sodasta Yhdysvalloissa saadut logistiikan kokemukset ovat tarpeen Suomen puolustusvoimille osana logistiikan pitkäjänteistä kehittämistä.\n\n      \nA:n perhe, vaimo ja kolme lasta, ovat komennuksella mukana. Opiskelijan perhettä Suomen \npuolustusvoimat ei kustantaisi Yhdysvaltoihin.\n\n      \n Korkeimman hallinto-oikeuden ratkaisu \n\n      \nKorkein hallinto-oikeus on myöntänyt valitusluvan ja tutkinut asian. \n\n      \nAutoverolain 25 §:n 1 momentin mukaan maahan muuttavan henkilön muuton yhteydessä tuoman yhden yksityistalouteen kuuluvan verollisen ajoneuvon veroa alennetaan enintään 13 450 eurolla lainkohdassa säädetyin edellytyksin. Tätä oikeutta ei pykälän 2 momentin mukaan ole Suomessa aiemmin asuneella, joka on pääasiassa opiskellut ulkomailla muuttoaan edeltävän yhden vuoden aikana. Lainkohdassa tarkoitetuksi opiskeluksi katsotaan lain 26 §:n 2 kohdan mukaan yliopiston tai muun oppilaitoksen tutkinto-ohjelmaan kuuluvaan suoritukseen valmistautumista koskeva opiskelu ja siihen liittyvä harjoittelu, jollei toimintaa ole pidettävä itsenäisenä tutkimustoimintana.\n\n      \nA palvelee Suomen puolustusvoimissa yleisesikuntamajurina ja hän on suorittanut ylemmän \nkorkeakoulututkinnon Maanpuolustuskorkeakoulussa. Ennakkoratkaisuhakemuksen mukaan \npuolustusvoimat on komentanut A:n hänen työhönsä liittyen opiskelemaan Amerikan Yhdysvaltoihin Army Logistics Management College -nimisessä oppilaitoksessa Logistics Executive and Development -kurssilla sekä suorittamaan master-tutkinnon Florida Institute of Technologyn ohjaamana. Opiskelu alkaa heinäkuussa 2002 ja päättyy 31.8.2003. Pääesikunnan asiassa 20.8.2002 antaman ilmoituksen mukaan A on lähetetty Amerikan Yhdysvaltoihin hankkimaan tarvittavaa lisätietoa Suomen puolustusvoimien huoltojärjestelmän kehittämiseksi. A opiskelee Suomen valtion kustantamana ja on palvelussuhteessa Suomen puolustusvoimiin opiskelunsa ajan. A toteuttaa opiskelunsa komennettuna virkamiehenä täysin palkkaeduin ja hänelle korvataan virkaehtosopimuksen mukaiset muut edut täysimääräisenä. Ilmoituksen mukaan puolustusvoimien kustannuksella ulkomaille opiskelemaan komennettujen henkilöiden ensisijaisena tehtävänä on hankkia tietoja Suomen puolustusvoimien käyttöön sekä solmia puolustusvoimien toiminnassa hyödynnettäviä kansainvälisiä suhteita.\n\n      \nA:n opiskelu tapahtuu hänen työnantajansa määräyksestä ja on osa hänen työtehtäviään Suomen puolustusvoimien yleisesikuntaupseerina. Opiskelun ensisijainen tarkoitus on tietojen hankkiminen työnantajan tarpeisiin. Tämän suhteen on epäolennaista, että tietojen hankinta tapahtuu opiskelemalla alan erityisoppilaitoksessa ja että A samalla suorittaa master-tutkinnon. A:ta ei näin ollen voida pitää autoverolain 25 §:n 2 momentissa tarkoitettuna henkilönä, joka pääasiassa opiskelee ulkomailla.\n\n      \nEdellä esitetyillä perusteilla korkein hallinto-oikeus kumoaa hallinto-oikeuden ja tullihallituksen päätökset ja lausuu uutena ennakkoratkaisuna, ettei A hakemuksessa kuvatuissa olosuhteissa pääasiassa opiskele ulkomailla muuttoaan edeltävän yhden vuoden aikana autoverolaissa tarkoitetulla tavalla.\n\n      \nEnnakkoratkaisua on näin muutettuna sitovana noudatettava hakijan vaatimuksesta ennakkoratkaisupäätöksessä mainittuna aikana.\n\n      \nAsian ovat ratkaisseet hallintoneuvokset Ahti Rihto, Raimo Anttila, Tuulikki Keltanen, Olli Nykänen ja Heikki Kanninen. Asian esittelijä Marina Äimä.\n\n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "2003-08-01"
  ],
  "judgmentNumber": [
    "45"
  ],
  "subject": [
    "http://data.finlex.fi/common/Hallinto-oikeus"
  ],
  "creator": [
    "http://data.finlex.fi/common/KHO"
  ],
  "isVersionOf": [
    "ECLI:FI:KHO:2003:45"
  ],
  "year": [
    "2003"
  ],
  "description": [
    "http://data.finlex.fi/voc/kho/fin/6f0608be",
    "http://data.finlex.fi/voc/kho/fin/a640fbd8",
    "http://data.finlex.fi/voc/kho/fin/2ccad504"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}