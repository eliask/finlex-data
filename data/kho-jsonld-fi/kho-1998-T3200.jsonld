{
  "@id": "sfecli:kho/1998/T3200",
  "languageVersion": [
    {
      "@id": "sfecli:kho/1998/T3200/fin",
      "title_fi": [
        "31.12.1998/3200"
      ],
      "abstract_fi": [
        "\n    Sairaanhoitopiirin kuntayhtymän ylihoitaja irtisanoi 30.5.1996 viranhaltijan virkasuhteen 29.11.1995 hyväksytyn  kunnan virkasäännön 13 §:n 2 momentin 1 kohdan nojalla, koska hänen hoitamansa virka oli lakkautettu.\n    Suomen Hallitusmuodon perusoikeusluku on uudistettu 17.7.1995 annetulla lailla, joka on tullut voimaan 1.8.1995. Hallitusmuodon 15 §:n 3 momentin mukaan ketään ei saa ilman lakiin perustuvaa syytä erottaa työstä. Perustuslakien perusoikeussäännösten muuttamista koskevassa hallituksen esityksessä (309/1993 vp) todetaan säännöksen merkitsevän työsuhteen osapuolten kannalta sitä, että vain laissa säädetyt syyt oikeuttavat työstä erottamiseen. Hallituksen esityksen mukaan vaatimus irtisanomisperusteen laintasoisuudesta koskee kaikkia eri palvelussuhteen                      muotoja, myös esimerkiksi virkasuhdetta julkisyhteisöön.\n    Kuntayhtymän virkasääntö, johon sisältyvät myös määräykset viranhaltijan irtisanomisperusteista, oli hyväksytty 28.11.1995. Virkasääntö perustui 17.3.1995 annettuun kuntalakiin. Kuntalain 45 §:n 2 momentin 1 kohdan mukaan (365/1995) virkasäännössä annetaan yleiset määräykset viranhaltijoiden ottamisesta ja erosta. Sittemmin annettu lakikunnallisen viranhaltijan palvelussuhdeturvasta, jäljempänä palvelussuhdeturvalaki, on tullut voimaan 1.7.1996. Viranhaltija oli irtisanottu 30.5.1996. Irtisanomispäätös ja sen perustana olevan virkasäännön hyväksyminen ajoittuvat siten siihen aikaan, jolloin oli sovellettava uudistettuja perusoikeussäännöksiä, mutta palvelussuhdeturvalaki ei vielä ollut voimassa ja irtisanomisperusteet olivat perusoikeusuudistuksen voimaantulon jälkeen annetussa virkasäännössä.\n    Palvelussuhdeturvalain 23 §:n 2 momentin voimaantulosäännöksen mukaan, jos laissa tarkoitettu asia on vireillä tämän lain voimaan tullessa, noudatetaan tämän lain voimaan tullessa voimassa olleita säännöksiä ja määräyksiä. Vaikka palvelussuhdeturvalaki on sen voimaantulon jälkeen toteuttanut palvelussuhdeturvan järjestämisen lakisääteisesti, palvelussuhdeturvalain 23 §:n 2 momentin yleinen viittaus aikaisempiin säännöksiin ja määräyksiin on tavanomainen voimaantulosäännös ja koskee siten myös kysymyksessä olevaa hallitusmuodon 15 §:n 3 momentin säännöstä irtisanomissuojasta ja sen soveltamista.\n    Hallitusmuodon 92 §:n 2 momentin mukaan, jos asetuksessa oleva säännös on ristiriidassa perustuslain tai muun lain kanssa, älköön tuomari tai muu virkamies sitä sovelluttako. Vakiintuneen tulkinnan mukaisesti tämä hallitusmuodon 92 §:ssä säädetty soveltamiskielto koskee myös asetusta alemmanasteisia säädöksiä, esimerkiksi kunnan virkasääntöä. Asiaa ratkaistaessa oli otettava huomioon myös hallitusmuodon 28 §:n 1 momentista ilmenevä periaate, jonka mukaan asetukseen ei saa ottaa säännöstä, joka sisältäisi lain muutoksen. Tämä koskee myös alemmanasteisia säädöksiä ja siten virkasääntöä.\n    Kysymyksessä oleva virkasääntö oli annettu perusoikeusuudistuksen voimaantulon jälkeen. Virkasäännön 13 §:n 2 momentin 1 kohdan määräystä ei edellä esitetyt lainkohdat ja hallitusmuodon 92 §:n 2 momentista ilmenevä periaate huomioon ottaen voitu soveltaa irtisanomisperusteena.\n    Virkasäännön määräyksen jättäminen soveltamatta hallitusmuodon 92 §:n 2 momentin nojalla ei merkitse kuntalain 45 §:n 2 momentin (365/1995) valtuussäännöksen perustuslainmukaisuuden tutkimista. Soveltamatta jättäminen kohdistuu virkasäännön määräykseen. Mainittu kuntalain säännös on sisältänyt vain valtuutuksen antaa virkasäännössä yleiset määräykset viranhaltijoiden ottamisesta ja erosta. Vaikka virkasäännön määräykset viranhaltijan irtisanomisperusteista ovat toistaneet aikaisemmin voimassa olleet määräykset muuttamattomina, se ei sinänsä luo laillista perustetta virkasäännön soveltamiselle.\n    Asiassa otettiin tältä osin huomioon myös se periaate, että ennen perusoikeusuudistusta voimassa olleen mutta perusoikeusuudistuksen myötä perustuslain kanssa ristiriitaiseksi tulevan säännöksen toistaminen perusoikeusuudistuksen jälkeen säädettävässä tavallisessa laissa ei ole ollut mahdollista (PeVL 40/1996 vp). Alemmanasteisia säädöksiä ei voida tässä suhteessa asettaa eri asemaan.\n    Kun hallitusmuodon 15 §:n 3 momentin mukaan ketään ei saa erottaa työstä ilman lakiin perustuvaa syytä, ylihoitajan olisi tullut hallitusmuodon 92 §:n 2 momentin nojalla jättää mainitun, perusoikeusuudistuksen voimaantulon jälkeen nnetun virkasäännön 13 §:n 2 momentin 1 kohdan määräys soveltamatta. Kun irtisanomista ei voitu perustaa tähän myöhemmin annettuun virkasääntöön ja kun irtisanomiselle ei ollut muutakaan lakiin perustuvaa syytä, ylihoitaja ei siten voinut irtisanoa viranhaltijaa virkasäännön perusteella.\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KHO:1998:T3200"
  ],
  "description": [
    "http://data.finlex.fi/voc/kho/fin/53818701",
    "http://data.finlex.fi/voc/kho/fin/481075e8",
    "http://data.finlex.fi/voc/kho/fin/aba268d4",
    "http://data.finlex.fi/voc/kho/fin/3c5c80e9",
    "http://data.finlex.fi/voc/kho/fin/d4c11db2",
    "http://data.finlex.fi/voc/kho/fin/e3125e66"
  ],
  "judgmentNumber": [
    "T3200"
  ],
  "issued": [
    "1998-12-31"
  ],
  "creator": [
    "http://data.finlex.fi/common/KHO"
  ],
  "year": [
    "1998"
  ],
  "subject": [
    "http://data.finlex.fi/common/Hallinto-oikeus"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}