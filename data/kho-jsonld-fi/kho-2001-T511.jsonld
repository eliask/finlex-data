{
  "@id": "sfecli:kho/2001/T511",
  "languageVersion": [
    {
      "@id": "sfecli:kho/2001/T511/fin",
      "title_fi": [
        "21.03.2001/511"
      ],
      "abstract_fi": [
        "\n    Kaupunginhallitus oli myöntänyt yhtiölle luvan poiketen vahvistetusta asemakaavasta rakentaa kahdelle asemakaavassa  liike- ja toimistorakentamiseen varatulle tontille 9 900 m 2 suuruisen automarket-tyyppisen  liikerakennuksen, 1 000 m 2 suuruisen liikerakennuksen  (hampurilaisravintola ja puutarhamyymälä) sekä 650 autopaikkaa myymälöiden tarpeisiin. Poikkeaminen asemakaavasta koski toisen tontin  osalta rakennusalaa, rakennuksen sijaintia rakennusalalla ja istutettavan tontinosan määrää ja toisen tontin osalta korttelin pääkäyttötarkoitusta  (liikerakentamisesta liikerakentamista palvelevaan autopaikoitukseen) sekä istutettavan tontinosan määrää.\n    Ympäristöministeriö haki kaupunginhallituksen myöntämän poikkeusluvan purkamista mm. sillä perusteella, että hankkeesta aiheutuu  rakennuslain 132 §:n 7 momentissa tarkoitettuja merkittäviä ympäristövaikutuksia.\n    Korkein hallinto-oikeus tältä osin: Rakennuslain 132 §:n 7 momentin mukaan poikkeusta ei saa myöntää, jos siitä todennäköisesti aiheutuu  merkittäviä haitallisia ympäristövaikutuksia. Ympäristövaikutusten arviointimenenettelystä (YVA) annettua lakia koskevan hallituksen  esityksen 319/1993 vp ja ympäristövaliokunnan mietinnön 4/1994 mukaan säännöksen tarkoituksena on, ettei poikkeusluvin  voitaisi toteuttaa hankkeita, joihin on sovellettava YVA-menettelyä.\n    Hankkeista, joihin on sovellettava YVA-menettelyä, säädetään neuvoston direktiivissä tiettyjen julkisten ja yksityisten hankkeiden  ympäristövaikutusten arvioinnista 85/337/ETY (YVA-direktiivi) ja YVA-laissa  ja -asetuksessa, joilla on pantu kansallisesti täytäntöön mainittu direktiivi.\n    YVA-direktiivin 4(2) artiklan mukaan jäsenvaltioiden on direktiivin liitteessä II mainittujen hankkeiden osalta määriteltävä tapauskohtaisesti selvittämällä tai raja-arvojen perusteella,  arvioidaanko ympäristövaikutuksia aiheuttava hanke direktiivin 5 - 10 artiklan mukaisesti. Direktiivin 4(2) artiklan nojalla annetussa liitteessä II (97/11/EY) luetellaan hankkeet, joiden osalta  jäsenvaltioiden on toteutettava 4.2 artiklassa säädetyt toimenpiteet. Liitteen II perusrakennehankkeita koskevan 10-kohdan b-alakohdassa mainitaan  ostoskeskusten ja paikoitusalueiden rakentaminen osana kaupunkirakentamista.\n    Ratkaisuissa C-133/94, komissio v. Belgia, kok. I-1996, s. 2323, C-301/95, komissio v. Saksa, kok. I-1998, s. 6135 ja C-72/95, Kraaijeveld, kok. I-1996, s. 5403 ja C-435/97, WWF, ym., kok I-1999, s.  5613 ja C-392/96, komissio v. Irlanti, kok. I-1999, s. 5901   Euroopan yhteisöjen tuomioistuin on katsonut, että käytettäessä kansallisessa lainsäädännössä direktiivin 4(2,b)-artiklan mukaisesti raja-arvojen tai valintaperusteiden  määrittämistä, näitä ei voida määrittää niin, että jokin liitteessä II mainittu hanketyyppi käytännössä kokonaisuudessaan vapautetaan arviointivelvollisuudesta.\n    YVA-lain 2 §:n 1 momentin 1 kohdan mukaan laissa tarkoitetaan ympäristövaikutuksella hankkeen tai  toiminnan aiheuttamia välittömiä ja välillisiä vaikutuksia Suomessa ja sen alueen ulkopuolella ihmisten terveyteen, elinoloihin ja viihtyvyyteen, maaperään, vesiin, ilmaan, ilmastoon, kasvillisuuteen, eliöihin  ja luonnon monimuotoisuuteen, yhdyskuntarakenteeseen, rakennuksiin, maisemaan, kaupunkikuvaan ja kulttuuriperintöön sekä luonnonvarojen hyödyntämiseen.\n    Direktiivin 4(2) artikla on pantu täytäntöön YVA-lain 4 §:n 2 momentilla (468/1994). Säännöksen mukaan arviointimenettelyä sovelletaan yksittäistapauksessa hankkeeseen, joka  todennäköisesti aiheuttaa laadultaan ja laajuudeltaan, myös eri hankkeiden yhteisvaikutukset huomioon ottaen, 1 momentissa tarkoitettujen  hankkeiden vaikutuksiin rinnastettavia merkittäviä haitallisia ympäristövaikutuksia.\n    Lain 5 §:n mukaan arviointimenettelyä ei sovelleta 4 §:n 2 momentissa tarkoitettuun hankkeeseen, jos vaikutukset on selvitetty muun lain mukaisessa  menettelyssä YVA-laissa edellytetyllä tavalla ja selvityksistä on kuultu kaikkia niitä, joiden oloihin tai etuihin hanke saattaa  vaikuttaa. YVA-lain 24 §:n perusteluista (HE 319/1993 vp) ilmenee, että kaava-alueilla ympäristövaikutukset on tarkoitettu yleensä arvioitavaksi  rakennuslain mukaisessa kaavoitusmenettelyssä.\n    YVA-direktiivin 3 artiklan mukaan ympäristövaikutuksilla tarkoitetaan vaikutuksia ihmisiin, eläimiin, kasveihin; maaperään, veteen, ilmaan, ilmastoon ja maisemaan; kiinteään ja  irtaimeen omaisuuteen ja kulttuuriperintöön sekä näiden tekijöiden vuorovaikutukseen. YVA-lain 2 §:n 1-kohdan c-alakohdan mukaan ympäristövaikutuksilla  tarkoitetaan hankkeen tai toiminnan aiheuttamia välittömiä ja välillisiä vaikutuksia yhdyskuntarakenteeseen, rakennuksiin, maisemaan, kaupunkikuvaan ja kulttuuriperintöön. Tältä osin laissa tarkoitettu ympäristövaikutuksen  käsite on laajempi kuin YVA-direktiivin 3 artiklasta ilmenevä vaikutuksen käsite.\n    Automarketin rakentamisella voi olla vaikutusta yhdyskuntarakenteeseen ja kaupunkikuvaan. Merkittäviä näihin seikkoihin kohdistuvia vaikutuksia aiheuttava automarket voi näin ollen olla  hanke, jonka ympäristövaikutukset on YVA-lain 4 §:n 2 momentin mukaan arvioitava. Ympäristövaikutukset voidaan selvittää joko kaavoituksella tai erillisellä ympäristövaikutusten  arvioinnilla.\n    Alueelle ei ole asemakaavassa suunniteltu hakemuksen ja sen mukaisesti myönnetyn poikkeuksen  mukaista maankäyttöä, joten marketrakentamisen vaikutuksia ei ole arvioitu kaavoituksen yhteydessä. Kaavassa alueelle on kuitenkin suunniteltu liikerakentamista, jonka vaikutukset on arvioitu kaavaa laadittaessa  voimassa olleiden, jossain määrin 1.9.1994 voimaantulleista säännöksistä poikkeavien, rakennuslain  ja rakennusasetuksen säännösten edellyttämällä tavalla.\n    Kaavassa ja sen taustana olevissa selvityksissä alue on todettu liikerakentamiseen soveltuvaksi.  Hanketta ei ole kuitenkaan arvioitu siltä osin, kuin sillä poiketaan asemakaavassa alueelle suunnitellusta kaupunkikuvasta, aiheutetaan suunniteltua enemmän liikennettä  ja vaikutetaan yhdyskuntarakenteeseen. Hankkeella on pääasiassa vaikutusta kaavassa  alueelle suunniteltuun kaupunkikuvaan. Tältä osin ei ole kyse YVA-direktiivissä tarkoitetusta ympäristövaikutuksesta vaan kansallisessa laissa  arvioitavaksi säädetystä vaikutuksesta. Toisaalta alueen kaava ei ole toteutunut, joten tältä osin on kyse vain vaikutuksesta alueelle  suunniteltuun kaupunkikuvaan.\n    Hankkeen liikenteellisiä vaikutuksia on selvitetty hanketta varten laaditussa liikenneselvityksessä.  Lisäksi on laadittu jo aiemmin selvitys X:n kaupungin automarkettien kaupallisesta kannattavuudesta, jossa on tarkasteltu myös rakentamisen vaikutuksia keskustan palveluihin.  Näissä selvityksissä ei ole havaittu merkittäviä ympäristövaikutuksia.\n    Edellä lausuttu huomioonottaen ei kaupunginhallituksen päätöksen, jossa poikkeamisen ei ole katsottu aiheuttavan  rakennuslain 132 §:n 7 momentissa tarkoitettuja merkittäviä ympäristövaikutuksia, voida katsoa  perustuvan hallintolainkäyttölain 63 §:n 1 momentin 2 kohdassa tarkoitetuin tavoin  ilmeisesti väärään lain soveltamiseen.\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "isVersionOf": [
    "ECLI:FI:KHO:2001:T511"
  ],
  "description": [
    "http://data.finlex.fi/voc/kho/fin/2a66434c",
    "http://data.finlex.fi/voc/kho/fin/dabb20ef",
    "http://data.finlex.fi/voc/kho/fin/11eeec60",
    "http://data.finlex.fi/voc/kho/fin/5efafceb",
    "http://data.finlex.fi/voc/kho/fin/8ab02b47",
    "http://data.finlex.fi/voc/kho/fin/cd19ae29",
    "http://data.finlex.fi/voc/kho/fin/74507a76"
  ],
  "judgmentNumber": [
    "T511"
  ],
  "issued": [
    "2001-03-21"
  ],
  "creator": [
    "http://data.finlex.fi/common/KHO"
  ],
  "year": [
    "2001"
  ],
  "subject": [
    "http://data.finlex.fi/common/Hallinto-oikeus"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:text",
      "@language": "sv"
    },
    "description": {
      "@id": "dcterms:description",
      "@type": "@id"
    },
    "issued": {
      "@id": "dcterms:issued",
      "@type": "xsd:date"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "subject": {
      "@id": "dcterms:subject",
      "@type": "@id"
    },
    "dcterms": "http://purl.org/dc/terms/",
    "xsd": "http://www.w3.org/2001/XMLSchema#",
    "common": "http://data.finlex.fi/common/",
    "rdf": "http://www.w3.org/1999/02/22-rdf-syntax-ns#",
    "sfcl": "http://data.finlex.fi/schema/scfl/",
    "sfl": "http://data.finlex.fi/schema/sfl/",
    "sfecli": "http://data.finlex.fi/ecli/",
    "sfsd": "http://data.finlex.fi/eli/sd/",
    "skos": "http://www.w3.org/2004/02/skos/core#",
    "text": "http://jena.apache.org/text#",
    "eli": "http://data.europa.eu/eli/ontology#"
  }
}