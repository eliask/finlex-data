{
  "@id": "sfecli:kho/1995/A48",
  "languageVersion": [
    {
      "@id": "sfecli:kho/1995/A48/fin",
      "title_fi": [
        "11.4.1995/1586 KHO:1995-A-48"
      ],
      "abstract_fi": [
        "\n    Paperiteollisuuden työehtosopimukseen sisältyvien, ulkopuolisen työvoiman käyttöä koskevien soveltamisohjeiden 2 kohdan mukaan \"työnantajan ei tule käyttää jatkuvasti tehtaan sisäisissä normaaleissa tuotanto- ja ylläpitotehtävissä ulkopuolista työvoimaa\". Vaikka 3 kohdan 1. kappaleessa sallittiinkin ulkopuolisen työvoiman tilapäinen käyttö joissakin rajoitetuissa työtehtävissä, 2. kappaleessa määrättiin, että \"tehtaan tuotantoprosessiin kuuluvien vakanssien täyttäminen ulkopuolisella työvoimalla ei ole kuitenkaan mahdollista\". Kilpailuneuvosto oli päätöksellään hyväksynyt kilpailuviraston esityksen soveltamisohjeiden 2 kohdan ja 3 kohdan 2. kappaleen soveltamisen kieltämisestä siltä osin kuin ne estivät paperiteollisuusalan elinkeinonharjoittajia käyttämästä ulkopuolisia palveluyrityksiä siivous- ja vartiointitehtävissä sekä muissa niihin verrattavissa tuotannon palvelutehtävissä.\n    Kilpailuneuvostossa asianosaispuhevaltaa käyttäneellä Paperiliitto ry:llä alan työehtosopimuksen sopijapuolena, siihen osallisena ja sidottuna alan työntekijöiden yhdistyksenä oli valitusoikeus kilpailuneuvoston päätöksestä.\n    Kun kysymys ei ollut kilpailunrajoituksista annetun lain (KilpRajL) 4 - 7 §:ien vastaisesta menettelystä, edellytyksenä siihen puuttumiselle lain 18 §:n mukaan oli, että kilpailuviranomaiset olivat päätöksillään todenneet tilanteen kilpailulainsäädännön vastaiseksi. Ratkaistessaan Paperiliitto ry:n vahvistuskanteesta po. työehtosopimusmääräyksien kuulumisen työehtosopimuslain (TEhtoSL) 1 §:n mukaiseen säännöstämiskompetenssiin ennen kilpailuneuvoston päätöstä työtuomioistuin ei näin ollen olisi voinutkaan ottaa kantaa näiden määräyksien suhteeseen KilpRajL:iin ja sen muihin kuin lain 4 - 7 §:ssä tarkoitettuihin vaikutuksiin.\n    Arvioitaessa työehtosopimuksen tiettyjä määräyksiä KilpRajL 2 §:n 1 mom:n soveltamisalarajauksen kannalta olennaisin merkitys oli niiden välittömillä vaikutuksilla asianomaisella alalla työskentelevien työntekijöiden työehtoihin. Heidän työsuhdeturvaansa koskevien sopimusmääräysten vaikutukset olivat tässä suhteessa samanlaisia kuin palkkaa tai työaikaa koskevien määräysten. Vaikutuksia nyt po. alan työntekijöiden irtisanomissuojaan harkittaessa keskeinen huomio oli kiinnitettävä siihen, oliko alan työehtosopimus em. määräysten poistamisen jälkeen työntekijöiden irtisanomissuojan kannalta yhtä tehokas kuin aiemmin.\n    Ulkopuolisen työvoiman käyttömahdollisuudet paperiteollisuuden työehtosopimuksen soveltamispiirissä olivat tosin laajentuneet soveltamisohjeiden em. määräysten kieltämisen johdosta. Siitä huolimatta soveltamisohjeiden 4 kohtaan sisältyvää irtisanomissuojalauseketta oli huomioon ottaen myös Metsäteollisuus ry:n asiassa tästä esittämät lausumat edelleen noudatettava samansisältöisenä kuin aiemmin. Se oli näin ollen esteenä alan työntekijöiden työsuhteiden irtisanomiselle ulkopuolisen työvoiman käytön johdosta tai seurauksena ja siten paransi heidän irtisanomissuojaansa työsopimuslain (TSL) 37 a §:n työntekijöille yleisesti takaamasta tasosta. Tämän vuoksi soveltamisohjeiden niillä määräyksillä, joiden soveltamisen kilpailuneuvosto oli kieltänyt, ei ollut sellaista vaikutusta alan työntekijöiden irtisanomissuojaan heidän työehtojensa osana, että näitä määräyksiä olisi ollut pidettävä KilpRajL 2 §:n 1 mom:ssa tarkoitettuna työmarkkinoita koskevana sopimuksena tai järjestelynä.\n    Jos po. alalla toimiva elinkeinonharjoittaja lakkasi hoitamasta itse jotakin tiettyä toiminnallista osakokonaisuutta aiemmasta yritystoiminnastaan ja antoi sen ulkopuolisen palveluyrityksen hoidettavaksi, tilanteeseen voivat tulla sovellettaviksi TSL 7 ja 40 §:n säännökset liikkeen luovutuksesta. Tällöin ko. osakokonaisuuden piirissä työskennelleet työntekijät siirtyivät luovutuksensaajan palvelukseen heidän työsuhteidensa ehtojen säilyessä ennallaan. Työnantajan oikeuksien ja velvollisuuksien siirtyminen luovutuksensaajalle sellaisinaan koski työehtosopimuksiinkin perustuvia velvollisuuksia ja siis myös em. soveltamisohjeiden 4 kohdan mukaista irtisanomissuojaa, joka oli esteenä työntekijän irtisanomiselle luovutuksensaajan palveluksesta TSL 40 §:n 2 mom:n mukaisten edellytysten muutoin täyttyessä. Tähän nähden kilpailuneuvoston kieltämillä em. määräyksillä ei ollut välitöntä vaikutusta työntekijöiden työehtoihin myöskään arvosteltaessa ulkopuolisen työvoiman käyttöä liikkeen luovutuksena.\n    Em. syistä po. työehtosopimusmääräyksillä ei ollut välitöntä vaikutusta alan työntekijöiden irtisanomissuojaa koskeviin työehtoihin. Kun asiassa ei ollut käynyt ilmi muitakaan sellaisia vaikutuksia, joita näillä määräyksillä olisi työntekijöiden työehtoihin, määräykset eivät koskeneet työmarkkinoita KilpRajL 2 §:n 1 mom:ssa tarkoitetuin tavoin. Niihin oli näin ollen sovellettava KilpRajL:ia sen ko. soveltamisalarajauksen esteenä olematta.\n    Kun otettiin huomioon asiassa esitetty selvitys ko. määräysten tosiasiallisesta vaikutuksesta alan elinkeinonharjoittajien mahdollisuuksiin järkeistää toimintaansa, määräysten soveltaminen oli ollut omiaan vähentämään tehokkuutta elinkeinoelämän piirissä. Ulkopuolisille palvelujen tarjoajille määräykset olivat taas merkinneet alalle tulon estettä. Näiden kilpailua rajoittavien toimenpiteiden vaikutukset olivat terveen ja toimivan taloudellisen kilpailun kannalta siten sopimattomia kuin KilpRajL 9 §:ssä tarkoitettiin. Tämän vuoksi Paperiliitto ry:n valitus kilpailuneuvoston antamasta ko. määräysten soveltamisen kieltäneestä päätöksestä hylättiin.\n    Ks. myös D:3733/1/94\n  "
      ]
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "1995-04-11"
  ],
  "judgmentNumber": [
    "A48"
  ],
  "subject": [
    "http://data.finlex.fi/common/Hallinto-oikeus"
  ],
  "creator": [
    "http://data.finlex.fi/common/KHO"
  ],
  "isVersionOf": [
    "ECLI:FI:KHO:1995:A48"
  ],
  "year": [
    "1995"
  ],
  "description": [
    "http://data.finlex.fi/voc/kho/fin/99f557bc",
    "http://data.finlex.fi/voc/kho/fin/2581df5e",
    "http://data.finlex.fi/voc/kho/fin/371f56a4",
    "http://data.finlex.fi/voc/kho/fin/07dfd284",
    "http://data.finlex.fi/voc/kho/fin/fd0d644f",
    "http://data.finlex.fi/voc/kho/fin/2f268ee1"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:undefined",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}