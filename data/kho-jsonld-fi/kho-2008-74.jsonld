{
  "@id": "sfecli:kho/2008/74",
  "languageVersion": [
    {
      "@id": "sfecli:kho/2008/74/fin",
      "title_fi": [
        "8.10.2008/2482 KHO:2008:74"
      ],
      "abstract_fi": [
        "\n    Kun A Oy, jonka toimialaksi yhtiöjärjestykseen oli merkitty puutarhaliiketoimintaan liittyvän toiminnan lisäksi arvopaperikauppa ja muu sijoitustoiminta, aikoi siirtää sijoitusvarallisuutensa perustettavalle uudelle osakeyhtiölle, ei näin toteutettavaan yritysjärjestelyyn voitu soveltaa elinkeinotulon verottamisesta annetun lain 52 c §:n osittaisjakautumista koskevaa säännöstä. Siirrettävä varallisuus käsitti pankkitalletuksia 1 602 000 euroa, indeksilainan 100 000 euroa sekä rahastosijoituksia 828 696 euroa. Kysymys ei ollut liiketoimintakokonaisuuden siirtämisestä, kun sijoitustoiminta ei ollut ollut siirtävässä yhtiössä aktiivista ja kun siirrettävä varallisuus käsitti vain yksittäisiä varallisuuseriä eli rahavaroja ja rahastosijoituksia. Ennakkoratkaisu vuodelle 2007.\n    Laki elinkeinotulon verottamisesta 52 c §\n    \n      Kort referat på svenska\n    \n  "
      ],
      "hasFormat": {
        "@id": "sfecli:kho/2008/74/fin/txt",
        "content_fi": [
          "\n    \n      Asian aikaisempi käsittely\n      \n        Ennakkoratkaisuhakemus\n      \n      A Oy suunnittelee liiketoiminnan uudelleenjärjestelyä, jonka tavoitteena on eriyttää puutarhaliiketoiminnasta sijoitustoiminta omaan yhtiöön. Yhtiön varsinainen liiketoiminta perustuu puutarhatuotteiden myyntiin ja on liiketoimintana täysin erilaista kuin sijoitustoiminta. Järjestelyn tuloksena pystytään eriyttämään sijoitustoiminnan riskit puutarhaliiketoiminnasta, jolloin yhtiön tasetta saadaan kevennettyä sijoitustoimintaan kuuluvan varallisuuden siirtyessä sijoitustoimintaa harjoittavaan yhtiöön. Liiketoimintojen eriyttäminen on suunniteltu tehtäväksi A Oy:n osittaisjakautumisena ennen muuta käytännöllisistä syistä.\n      A Oy jakautuisi osakeyhtiölain 17 luvun 2 §:n mukaisella osittaisjakautumisella kahdeksi yhtiöksi. Osittaisjakautumisen kautta A Oy:n sijoitustoiminta ja sijoitusvarallisuuden hallinnointi siirtyisi perustettavalle uudelle yhtiölle. A Oy:öön jäisi yhtiön puutarhaliiketoiminta. Jakautuvan yhtiön nykyiset osakkeenomistajat saisivat jakautumisvastikkeena uuden yhtiön liikkeelle laskemia uusia osakkeita entisen osakeomistuksen suhteessa. Jakautumisessa syntyvä uusi yhtiö jatkaisi A Oy:n sijoitustoimintaa sekä muun kuin varsinaiseen puutarhaliiketoimintaan liittyvän sijoitusvarallisuuden hallintaa.\n      A Oy:n liiketoiminnasta voidaan selkeästi erottaa kaksi toisistaan eroavaa liiketoiminnan osa-aluetta. Sijoitustoiminnalle on ominaista tuotto-odotuksiin liittyvä epävarmuus ja riski sijoitusomaisuuden arvon heilahteluista. Sijoitusomaisuuden (arvopapereiden) osuus yhtiön nettovarallisuudesta on noin 34 prosenttia, mikä on merkittävä osuus ottaen huomioon sijoitustoiminnan ja puutarhaliiketoiminnan erilaisuuden. Puutarhaliiketoiminnan riskit ovat sijoitusliiketoimintaan verrattuna erityyppisiä ja yrityksen helpommin hallittavissa. Sijoitus- ja puutarhaliiketoiminnan eriyttämisen johdosta myös puutarhaliiketoiminnan kannattavuus nousee nykyistä selkeämmin esille tilinpäätöksestä. Siirtyvien erien jakautumiseen voi olennaisimmin vaikuttaa parhaillaan neuvotteluasteella olevat kaksi A Oy:n liiketoimintaan liittyvää osakekauppaa.\n      Suunnitelman mukaan A Oy:öön jäävät varat ovat varoja, jotka liittyvät selkeästi yhtiön varsinaiseen puutarhaliiketoimintaan. Kaikki muut varat on tarkoitus siirtää osittaisjakautumisen kautta uudelle yhtiölle.\n      Osittaisjakautumisella siirrettävään sijoitustoimintaan liittyvät merkittävimmät varallisuuserät ovat seuraavat: sijoitukset 12 738 euroa (golf-yhtiöiden osakkeet) ja arvopaperit 1 398 576 euroa. Lisäksi siirrettäviin eriin kuuluu lyhytaikaisia saamisia 169 963 euroa sekä rahaa ja pankkisaamisia 600 000 euroa.\n      A Oy:n harjoittama arvopaperikauppa ja sijoitustoiminta on säännönmukaisessa verotuksessa luettu yhtiön elinkeinotoiminnan tulolähteeseen. Ne muodostavat käytännössä yhtiön yhden toimialan varsinaisen liiketoiminnan lisäksi.\n      A Oy on pyytänyt ennakkoratkaisua kysymyksiin:\n      1) Sovelletaanko yhtiön suunnittelemaan osittaisjakautumiseen osittaisjakautumista koskevia säännöksiä?\n      2) Onko järjestely kaikilta osin hyväksyttävissä liiketaloudellisesti perustelluksi siten, ettei siihen miltään osin sovelleta elinkeinotulon verottamisesta annetun lain 52 h §:n säännöksiä tai verotusmenettelystä annetun lain 28 §:n säännöksiä?\n      \n        Keskusverolautakunnan ennakkoratkaisu\n      \n      1-2) Jos A Oy siirtää hakemuksessa tarkoitetulla tavalla omaisuuttaan perustettavalle yhtiölle, järjestelyyn sovelletaan elinkeinotulon verottamisesta annetun lain 52 c §:n osittaisjakautumista koskevia säännöksiä.\n      Ennakkoratkaisua on, jos hakija tekee siitä vaatimuksen, noudatettava sitovana vuodelta 2007 toimitettavassa yhteisön tuloverotuksessa.\n      Perustelut\n      Elinkeinotulon verottamisesta annetun lain 52 c §:n 1 momentin 2 kohdan mukaan osittaisjakautumisella tarkoitetaan järjestelyä, jossa osakeyhtiö selvitysmenettelyttä siirtää, ilman että se purkautuu, yhden tai useamman liiketoimintakokonaisuutensa sellaisenaan yhdelle tai useammalle osakeyhtiölle ja jättää vähintään yhden liiketoimintakokonaisuuden siirtävään yhtiöön ja jossa jakautuvan yhtiön osakkeenomistajat saavat vastikkeena omistamiensa osakkeiden mukaisessa suhteessa kunkin vastaanottavan yhtiön liikkeeseen laskemia uusia osakkeita; vastike saa olla myös rahaa, kuitenkin enintään 10 prosenttia vastikkeena annettavien osakkeiden nimellisarvosta tai nimellisarvon puuttuessa osakkeita vastaavasta osuudesta yhtiön maksettua osakepääomaa.\n      Mainitun lainkohdan 2 momentin mukaan liiketoimintakokonaisuudella tarkoitetaan yhtiön osan kaikkia varoja ja vastuita, jotka hallinnollisesti muodostavat itsenäisen toiminnan eli omavaraiseen toimintaan kykenevän yksikön.\n      A Oy:n toimialaksi on merkitty yhtiöjärjestykseen varsinaiseen puutarhaliiketoimintaan liittyvän toiminnan lisäksi arvopaperikauppa ja muu sijoitustoiminta. Yhtiö aikoo siirtää sijoitusvarallisuutensa perustettavalle osakeyhtiölle, jonka tarkoituksena on harjoittaa sijoitustoimintaa. Siirrettävä varallisuus käsittää hakijan antaman lisäselvityksen mukaan pankkitalletuksia yhteensä 1 602 000 euroa, indeksilainan 100 000 euroa sekä rahoitussijoituksia yhteensä 828 696 euroa.\n      Yhtiöjärjestyksen mukaan yhtiö voi harjoittaa arvopaperikauppaa ja muuta sijoitustoimintaa. Yhtiön harjoittama sijoitustoiminta eroaa luonteeltaan yhtiön varsinaisesta liiketoiminnasta. Siirrettävä sijoitusvarallisuus muodostaa huomattavan osan yhtiön taseesta. Yhtiön sijoitussalkun sisällä on tapahtunut vaihtoa rahastosijoitusten kesken.\n      Kun lisäksi otetaan huomioon yhtiön harjoittaman sijoitustoiminnan laajuus, siirrettävän varallisuuden voidaan katsoa muodostavan elinkeinotulon verottamisesta annetun lain 52 c §:n 2 momentissa tarkoitetun liiketoimintakokonaisuuden. Kun A Oy jakautuu osittain siten, että se siirtää sijoitustoimintansa perustettavalle yhtiölle ja jättää itselleen toisen liiketoimintakokonaisuuden, sovelletaan jakautumiseen elinkeinotulon verottamisesta annetun lain 52 c §:n säännöksiä.\n      Käsittely korkeimmassa hallinto-oikeudessa\n      Veroasiamies on vaatinut, että ennakkoratkaisu kumotaan ja uutena ennakkoratkaisuna lausutaan, että jos A Oy siirtää hakemuksessa tarkoitetulla tavalla omaisuuttaan perustettavalle yhtiölle, järjestelyyn ei sovelleta elinkeinotulon verottamisesta annetun lain 52 c §:n osittaisjakautumista koskevia säännöksiä.\n      Veroasiamies on valituksensa perusteluissa lausunut muun ohessa, että yhtiön on tarkoitus eriyttää uuteen yhtiöön sijoitustoiminta sekä muu kuin varsinaiseen puutarhaliiketoimintaan liittyvä sijoitusvarallisuus. Yhtiön sijoitussalkustaan antamasta raportista ilmenee, että salkun arvo on 2 530 696 euroa, jossa sijoituskohteet ovat jakautuneet siten, että noin kaksi kolmasosaa on talletuksia ja yksi kolmasosa rahastosijoituksia. Yhtiö on ilmoittanut tavoitteena olevan, että noin puolet sijoituksista olisi pääomaturvatuissa sijoitusinstrumenteissa ja loppuosa eri tyyppisissä rahastoissa sekä suorissa osakesijoituksissa. Pääoman tuottotavoitteeksi on uudessa yhtiössä asetettu 10 prosenttia. Yhtiön antamasta selvityksestä on pääteltävissä, että ainakin 1 000 000 euroa siirrettävistä varoista on tuoreita voittovaroja. Yhtiön sijoitussalkun sisällä on vuoden aikana tehty vain muutamia kauppoja. Henkilöstöä ei siirry sijoitustoimintaan harjoittavaan yhtiöön, vaan tarkoitus on, että A Oy:n hallintojohtaja hoitaisi sijoitustoimintaa. Uuden yhtiön toiminnassa tarvittavat koneet ja kalusto sekä toimitilat vuokrattaisiin.\n      Liiketoimintakokonaisuuden käsite, sellaiseksi kuin se muodostuu elinkeinotulon verottamisesta annetun lain 52 c §:n, lain esitöiden, yritysjärjestelydirektiivin (90/434/ETY), sen muutosdirektiivin (2005/19/EY) ja Euroopan yhteisöjen tuomioistuimen oikeuskäytännön perusteella, ei voi ulottua nyt suunniteltuun järjestelyyn, missä pääosin yhtiön jakamattomista voittovaroista muodostuvien, valtaosin passiivisluonteisiin ja turvattuihin instrumentteihin sijoitettujen varojen osalta muodostetaan uusi yhtiö. Kysymys on pelkästään kuolleen substanssin siirtämisestä.\n      Yhtiö on antanut vastineen ja veroasiamies sen jälkeen vastaselityksen.\n      Korkeimman hallinto-oikeuden ratkaisu\n      Korkein hallinto-oikeus on tutkinut asian.\n      Korkein hallinto-oikeus kumoaa ennakkoratkaisun ja lausuu uutena ennakkoratkaisuna, että jos A Oy siirtää hakemuksessa tarkoitetulla tavalla omaisuuttaan perustettavalle yhtiölle, järjestelyyn ei sovelleta elinkeinotulon verottamisesta annetun lain 52 c §:n osittaisjakautumista koskevia säännöksiä.\n      Ennakkotietoa on, jos hakija tekee siitä vaatimuksen, noudatettava sitovana vuodelta 2007 toimitettavassa yhteisön tuloverotuksessa.\n      \n        Perustelut:\n      \n      Elinkeinotulon verottamisesta annetun lain 52 c §:n 1 momentin 2 kohdan mukaan osittaisjakautumisella tarkoitetaan järjestelyä, jossa osakeyhtiö selvitysmenettelyttä siirtää, ilman että se purkautuu, yhden tai useamman liiketoimintakokonaisuutensa sellaisenaan yhdelle tai useammalle osakeyhtiölle ja jättää vähintään yhden liiketoimintakokonaisuuden siirtävään yhtiöön ja jossa jakautuvan yhtiön osakkeenomistajat saavat vastikkeena omistamiensa osakkeiden mukaisessa suhteessa kunkin vastaanottavan yhtiön liikkeeseenlaskemia uusia osakkeita; vastike saa olla myös rahaa, kuitenkin enintään 10 prosenttia vastikkeena annettavien osakkeiden nimellisarvosta tai nimellisarvon puuttuessa osakkeita vastaavasta osuudesta yhtiön maksettua osakepääomaa.\n      Mainitun lainkohdan 2 momentin mukaan liiketoimintakokonaisuudella tarkoitetaan yhtiön osan kaikkia varoja ja vastuita, jotka hallinnollisesti muodostavat itsenäisen toiminnan eli omavaraiseen toimintaan kykenevän yksikön.\n      A Oy:n toimialaksi on merkitty yhtiöjärjestykseen varsinaiseen puutarhaliiketoimintaan liittyvän toiminnan lisäksi arvopaperikauppa ja muu sijoitustoiminta. Yhtiö aikoo siirtää sijoitusvarallisuutensa perustettavalle osakeyhtiölle, jonka tarkoituksena on harjoittaa sijoitustoimintaa. Siirrettävä varallisuus käsittää yhtiön antaman selvityksen mukaan pankkitalletuksia yhteensä 1 602 000 euroa, indeksilainan 100 000 euroa sekä rahastosijoituksia yhteensä 828 696,64 euroa.\n      Uuteen yhtiöön ei siirtyisi henkilökuntaa eikä käyttöomaisuutta, vaan siirron kohteena olisi pelkästään rahavaroja ja rahastosijoituksia, joilla siirtävä yhtiö ei ole aikaisemmin harjoittanut aktiivista sijoitustoimintaa. Suunnitellussa yritysjärjestelyssä siirrettävä varallisuus koostuisi yksittäisistä varallisuuseristä, jotka eivät sellaisenaan muodosta elinkeinotulon verottamisesta annetun lain 52 c §:n 2 momentissa tarkoitettua liiketoimintakokonaisuutta. Tämän vuoksi varallisuuden siirtoon ei voida soveltaa elinkeinotulon verottamisesta annetun lain 52 c §:n osittaisjakautumista koskevia säännöksiä.\n      Asian ovat ratkaisseet hallintoneuvokset Ahti Rihto, Olof Olsson, Ahti Vapaavuori, Matti Halén ja Eila Rother. Asian esittelijä Liisa Tähtinen.\n    \n  "
        ]
      }
    }
  ],
  "@type": [
    "http://data.finlex.fi/schema/sfcl/Judgment"
  ],
  "issued": [
    "2008-10-08"
  ],
  "judgmentNumber": [
    "74"
  ],
  "subject": [
    "http://data.finlex.fi/common/Hallinto-oikeus"
  ],
  "creator": [
    "http://data.finlex.fi/common/KHO"
  ],
  "isVersionOf": [
    "ECLI:FI:KHO:2008:74"
  ],
  "year": [
    "2008"
  ],
  "description": [
    "http://data.finlex.fi/voc/kho/fin/4e61589d",
    "http://data.finlex.fi/voc/kho/fin/4d5fa27e",
    "http://data.finlex.fi/voc/kho/fin/2d4cf058",
    "http://data.finlex.fi/voc/kho/fin/0c0cf247"
  ],
  "@context": {
    "languageVersion": {
      "@id": "sfcl:isRealizedBy",
      "@type": "@id"
    },
    "hasFormat": {
      "@id": "sfcl:isEmbodiedBy",
      "@type": "@id"
    },
    "ecli": "dcterms:isVersionOf",
    "title_fi": {
      "@id": "dcterms:title",
      "@language": "fi"
    },
    "title_sv": {
      "@id": "dcterms:title",
      "@language": "sv"
    },
    "abstract_fi": {
      "@id": "dcterms:abstract",
      "@language": "fi"
    },
    "abstract_sv": {
      "@id": "dcterms:abstract",
      "@language": "sv"
    },
    "content_fi": {
      "@id": "sfcl:text",
      "@language": "fi"
    },
    "content_sv": {
      "@id": "sfcl:undefined",
      "@language": "sv"
    },
    "issued": {
      "@id": "dcterms:issued",
      "@type": "xsd:date"
    },
    "subject": {
      "@id": "dcterms:subject",
      "@type": "@id"
    },
    "creator": {
      "@id": "dcterms:creator",
      "@type": "@id"
    },
    "year": {
      "@id": "http://data.finlex.fi/schema/sfcl/year",
      "@type": "xsd:gYear"
    },
    "description": {
      "@id": "dcterms:description",
      "@type": "@id"
    }
  }
}