<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19870061</dcterms:identifier>
  <finlex:ecliIdentifier>ECLI:FI:KKO:1987:61</finlex:ecliIdentifier>
  <dcterms:title>KKO:1987:61</dcterms:title>
  <dcterms:description>
    <p>
      <strong>Skifteslagen</strong>
      <span>Servitut</span>
    </p>
    <p>
      <strong>Nyttjanderätt till fastighet</strong>
    </p>
  </dcterms:description>
  <finlex:registerNumber>S 86/351</finlex:registerNumber>
  <dcterms:date pvm="19860910">1986-09-10</dcterms:date>
  <finlex:fileCopyNumber>1462</finlex:fileCopyNumber>
  <dcterms:issued pvm="19870522">1987-05-22</dcterms:issued>
  <dcterms:abstract>
    <p>Vid en lantmäteriförrättning hade för en lägenhet såsom servitut stiftats rätt till båtplats på en annan lägenhets område. Servitutet innefattade inte rätt att uppföra och hålla ett båtskjul på platsen.</p>
  </dcterms:abstract>
  <p>Vrt. <a href="http://www.finlex.fi/fi/oikeus/kko/kko/1990/19900155">KKO:1990:155</a></p>
  <dcterms:tableOfContents>
    <a href="19870061aloa0">MÅLETS HANDLÄGGNING I DE LÄGRE INSTANSERNA</a>
    <a href="19870061muukas0">FULLFÖLJD I HÖGSTA DOMSTOLEN</a>
    <a href="19870061yloa0">HÖGSTA DOMSTOLENS AVGÖRANDE</a>
  </dcterms:tableOfContents>
  <finlex:content id="s19870061.kko">
    <div>
      <h2 id="19870061aloa0">MÅLETS HANDLÄGGNING I DE LÄGRE INSTANSERNA</h2>
      <div>
        <h3>Käromål i Ekenäs häradsrätt</h3>
        <p>B och C har efter A delgiven stämning anfört, att de 24.6.1981 av fiskaren X och hans hustru Y hade köpt lägenheten Gråberg RNr 2:49 i Westerrösunds by i Ekenäs. På lägenheten fanns, förutom andra byggnader, ett skjul, som enligt A tillhörde honom. Då A inte hade laga rätt att kvarhålla byggnaden på deras mark, har B och C yrkat, att han skulle åläggas bortskaffa skjulet från lägenheten. Ytterligare har de yrkat, att A åläggs ersätta dem deras rättegångskostnader.</p>
      </div>
      <div>
        <h3>Svaromål</h3>
        <p>A har framhållit, att han som ägare till lägenheten Stenbacka I RNr 2:45 i Westerrösunds by hade servituträtt till båtplats på lägenheten Gråberg. Servitutet var grundat 19.9.1960 vid styckningsförrättningen. Skjulet fanns på båtplatsen. På grund härav har A motsagt käromålet och yrkat, att kärandena åläggs ersätta hans rättegångskostnader.</p>
      </div>
      <div>
        <h3>Häradsrättens utslag 15.6.1983</h3>
        <p>Häradsrätten har i sitt utslag funnit utrett, att lägenheten Stenbacka RNr 2:26 vid förrättningen 19.9.1960 tillerkänts servitut i form av båtplats på lägenheten Gråberg. A hade emellertid inte visat att servitutet skulle innefatta rätt att uppföra ett båtskjul på det område som reserverats såsom båtplats. A hade inte heller visat, att han skulle ha annan rätt att hålla en byggnad på båtplatsen.</p>
        <p>Därför har häradsrätten ålagt A att bortskaffa skjulet från lägenheten Gråberg RNr 2:49 inom sex månader från det häradsrättens utslag vunnit laga kraft. Ytterligare har häradsrätten förpliktat A att ersätta kärandenas rättegångskostnader med 2.000 mark.</p>
      </div>
      <div>
        <h3>Helsingfors hovrätts dom 18.12.1985</h3>
        <p>Hovrätten, under vars prövning B och C samt A hade dragit målet har, såvitt därom är fråga här, låtit saken bero vid häradsrättens utslag i övrigt utom att den av häradsrätten utsatta tiden om sex månader skulle räknas från dagen för hovrättens dom samt ålagt A att ersätta B:s och C:s gemensamma rättegångskostnader i hovrätten med 500 mark.</p>
      </div>
    </div>
    <div>
      <h2 id="19870061muukas0">FULLFÖLJD I HÖGSTA DOMSTOLEN</h2>
      <p>A har ansökt om besvärstillstånd och i sin ändringsansökan yrkat, att Högsta domstolen måtte upphäva hovrättens dom och förkasta käromålet samt förplikta B och C att ersätta honom hans rättegångskostnader i målet med laga ränta. Ytterligare har han begärt, att Högsta domstolen måtte införskaffa lantmäteristyrelsens utlåtande i ärendet.</p>
      <p>Högsta domstolen har 14.3.1986 meddelat A besvärstillstånd och förordnat, att hovrättens avgörande tillsvidare inte skall gå i verkställighet eller, om verkställigheten påbörjats, att den inte skall fortgå. B och C har givit av dem begärt bemötande.</p>
    </div>
    <div>
      <h2 id="19870061yloa0">HÖGSTA DOMSTOLENS AVGÖRANDE</h2>
      <div>
        <h3>Domskäl</h3>
        <p>A har 1949 uppfört skjulet i fråga på lägenheten Gråbergs område. Vid styckningsförrättningen, införd i jordregistret 12.7.1961, har för A:s lägenheter Stenbacka RNr 2:26 och Stenbacka I RNr 2:45 såsom servitut på lägenheten Gråberg RNr 2:46 stiftats, utom rätt till väg, rätt endast till båtplats. Detta servitut innefattar inte rätt att uppföra och hålla byggnad på båtplatsen. Tidigare ägare till Gråberg har tillåtit A att hålla sitt båtskjul på lägenheten. Även om B och C känt till detta då de köpte Gråberg är de inte enbart på denna grund för egen del skyldiga att låta A hålla skjulet på lägenheten.</p>
      </div>
      <div>
        <h3>Domslut</h3>
        <p>A:s yrkande att Högsta domstolen skulle införskaffa lantmäteristyrelsens utlåtande förkastas.</p>
        <p>Hovrättens domslut ändras inte. Verkställighetsförbudet upphävs därför. Den av häradsrätten utsatta tiden om sex månader för bortskaffande av skjulet skall räknas från dagen för Högsta domstolens avgörande. A förpliktas att till B och C betala som gemensam ersättning för deras kostnader i Högsta domstolen 1.200 mark jämte 16 procents ränta från dagen för Högsta domstolens avgörande.</p>
        <div>
          <p>I avgörandet deltog justitieråden Salervo, Grönqvist, Mörä, Hiltunen och Roos</p>
        </div>
      </div>
    </div>
  </finlex:content>
</finlex:document>
