<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19870032</dcterms:identifier>
  <finlex:ecliIdentifier>ECLI:FI:KKO:1987:32</finlex:ecliIdentifier>
  <dcterms:title>KKO:1987:32</dcterms:title>
  <dcterms:description>
    <p>
      <strong>Skifteslagen</strong>
      <span>Skifteskomplettering</span>
      <span>Vattenrättslig by</span>
    </p>
  </dcterms:description>
  <finlex:registerNumber>M 85/43</finlex:registerNumber>
  <dcterms:date pvm="19860716">1986-07-16</dcterms:date>
  <finlex:fileCopyNumber>895</finlex:fileCopyNumber>
  <dcterms:issued pvm="19870319">1987-03-19</dcterms:issued>
  <dcterms:abstract>
    <p>En holme hade antecknats i jordeboken som ett särskilt beskattningsobjekt, för vilket "utbysmän" svarade för skatterna, och vid en revnings- och syneförrättning, som gällde utbyskatter, betraktats som en kronoutbyskatt. Oaktat holmen senare på grund av kammarkollegiets utslag tillfallit ett enstaka hemman och vid storskiftet i byn invid indragits i den skifte underkastade ägomassan, ansågs att den lägenhet som omfattade holmens ägor utgjorde en utbyskatt, vilken som vattenrättslig by jämställs med enstaka hemman och alltså jämlikt 12 kap. 4 § jordabalken och 1 § lagen innefattande bestämningar om råskillnad i vatten och skifte av vattenområde tillkom rätt till vattenområdet omkring dess landägor. Lägenheten var sålunda utan andel i byns samfällda vattenområde.</p>
  </dcterms:abstract>
  <p>JB 12 kap 4 §</p>
  <p>L innefattande bestämningar om råskillnad i vatten mm 1 §</p>
  <dcterms:tableOfContents>
    <a href="19870032aloa0">MÅLETS HANDLÄGGNING I DE LÄGRE INSTANSERNA</a>
    <a href="19870032muukas0">FULLFÖLJD I HÖGSTA DOMSTOLEN</a>
    <a href="19870032muukas0">HÖGSTA DOMSTOLENS AVGÖRANDE</a>
    <a href="19870032yloa0">DOMSLUT</a>
  </dcterms:tableOfContents>
  <finlex:content id="s19870032.kko">
    <div>
      <h2 id="19870032aloa0">MÅLETS HANDLÄGGNING I DE LÄGRE INSTANSERNA</h2>
      <div>
        <h3>Förrättningen</h3>
        <p>I en skrivelse till lantmäterikontoret i Åbo och Björneborgs län hade B som ägare av lägenheten Räfskär RNr 3:5 i Lökholms by av Nagu kommun ansökt om förordnande till skifteskompletteringsförrättning enligt 231b § lagen om skifte för utredande och avgörande av frågan om sagda lägenhets andel i samfällda vattenområden och tillandningar i Lökholms by.</p>
        <p>Vid den därav föranledda, 24.7.1981 utförda förrättningen har B ansett att Räfskärs lägenhet har andel enligt sitt mantal i Lökholms bys samfällda vattenområde. A och några andra delägare i Lökholms by har däremot invänt att Räfskärs lägenhet utgör en särskild by i vattenrättsligt hänseende med eget vattenområde och att den inte har någon andel i Lökholms bys samfällda vattenområde.</p>
        <p>Förrättningsmännen har konstaterat,</p>
        <p>att Räfskärs holme, som hade utgjort en del av enstaka skattehemmanet Styrsholm med Räfskär, hade vid det i Lökholms by år 1812 förrättade och 23.8.1813 fastställda storskiftet indragits i den skifte underkastade ägomassan samt tillfallit Vestergårds hemman Nr 3 och Vestergård benämnda lägenhet RNr 3:1, som i samband med storskiftet genom klyvning bildats av Vestergårds hemman,</p>
        <p>att dåvarande innehavaren av Räfskärs holme hade medelst Högsta domstolens dom 4.3.1925 berättigats att få holmen genom styckning utbruten från Vestergårds lägenhet,</p>
        <p>att anteckningen i jordregistret rörande skattehemmanet Styrsholm med Räfskär hade avförts på grund av finansministeriets brev 25.5.1925 till landshövdingen i Åbo och Björneborgs län, att Räfskärs lägenhet, som omfattar Räfskärs holme och två smärre holmar, hade avskilts från Vestergårds lägenhet vid styckningsförrättningen, som antecknats i jordregistret 15.4.1929,</p>
        <p>att lägenheten Vestergårds mantal hade minskats vid sagda styckning och att i förrättningens protokoll eller i andra handlingar ingenting hade nämnts om lägenheten Räfskärs andel i samfällda samt att Lökholms bys hela andelsmantal var 0,8439.</p>
        <p>Därför och med beaktande av 34 § i förordningen 26.10.1916 angående skiftesväsendet samt lantmäteristyrelsens cirkulär nr 5/59, som gäller några anteckningar i jordregistret, har förrättningsmännen beslutat att Räfskärs lägenhet har andel i Lökholms bys samfällda vattenområde och att lägenhetens andelsmantal är 0,03102 motsvarande 368/10000 av vattenområdet.</p>
      </div>
      <div>
        <h3>Södra Finlands jorddomstols utslag 29.8.1984</h3>
        <p>Jorddomstolen, där A och hans medparter, alla delägare i Lökholms by, hade sökt ändring i förrättningen och upprepat sitt vid förrättningen framställda yrkande samt tillika yrkat om ersättning för sina rättegångskostnader, har efter att ha hört B och förrättningsingenjören, med förkastande av besvären, låtit bero vid förrättningen. I anseende till sakens beskaffenhet fick parterna själva stå för sina kostnader.</p>
      </div>
    </div>
    <div>
      <h2 id="19870032muukas0">FULLFÖLJD I HÖGSTA DOMSTOLEN</h2>
      <p>A och hans medparter har yrkat att jorddomstolens utslag och förrättningen måtte upphävas och ärendet återförvisas till förrättningsmännen för ny handläggning. Om målet avgjordes omedelbart i Högsta domstolen, har ändringssökandena upprepat yrkandet vid förrättningen att Räfskärs lägenhet måtte anses utgöra en särskild by i vattenrättsligt hänseende utan andel i Lökholms bys samfällda vattenområde. Ytterligare har de yrkat om ersättning för sina rättegångskostnader i målet.</p>
      <p>Förrättningsingenjören och lantmäteristyrelsen har inkommit med utlåtanden i ärendet.</p>
    </div>
    <div>
      <h2 id="19870032muukas0">HÖGSTA DOMSTOLENS AVGÖRANDE</h2>
      <div>
        <h3>Motivering</h3>
        <p>I 1540 års mantals- och jordebok för Åbo slottslän har Räfskärs holme antecknats som ett särskilt beskattningsobjekt, för vilket "utbysmän" svarade för skatterna. År 1797 utfördes i Nagu en revnings- och syneförrättning rörande vissa utbyskatter i Nagelskären. I förrättningens protokoll och i beskrivningen som avfattats vid förrättningen nämns Räfskär som kronoutbyskatt. Genom kammarkollegiets utslag 20.8.1805 förordnades att av Räfskär och tvenne Styrsholm benämnda holmar, vilka alla därförinnan nyttjats av Lökholms byamän, skulle tillsammans bildas ett enstaka skattehemman i Nagu socken. I enlighet därmed upptogs sagda holmar i Wirmo härads jordebok som enstaka skattehemmanet Styrsholm med Räfskär. Icke desto mindre indrogs holmarna vid det i Lökholms by år 1812 förrättade och 23.8.1813 fastställda storskiftet i den skifte underkastade ägomassan och delades byamännen emellan sålunda att Räfskär tillföll Vestergårds hemman Nr 3 och Styrsholmarna de andra hemmanen i byn. I samband med storskiftet förrättades klyvning på Vestergårds hemman, varvid hemmanet delades i lägenheterna Vestergård RNr 3:1 och Norrgård RNr 3:2. Räfskär tillföll Vestergårds lägenhet. Sedermera har Räfskär jämte två smärre holmar vid styckningsförrättningen, som på Vestergårds lägenhet utförts år 1926 och antecknats i jordregistret 15.4.1929, avskilts från sagda lägenhet till Räfskärs lägenhet RNr 3:5.</p>
        <p>Räfskärs holme har alltså ursprungligen utgjort en utbyskatt, som skattlagts särskilt och inte varit inbegripen i något hemmans skattläggning. Därför anser Högsta domstolen, oaktat Räfskärs holme senare på grund av kammarkollegiets utslag tillfallit skattehemmanet Styrsholm enstaka med Räfskär samt vid storskiftet i Lökholms by blivit indragen i den skifte underkastade ägomassan och hänförd till Vestergårds hemman, att Räfskärs lägenhet som utbyskatt i vattenrättsligt hänseende är jämställd med enstaka hemman samt alltså i detta avseende utgör en särskild by, som jämlikt 12 kap. 4 § jordabalken och 1 § lagen innefattande bestämningar om råskillnad i vatten och skifte av vattenområde tillkommer rätt till vattenområdet omkring dess landägor. Sålunda är Räfskärs lägenhet utan andel i Lökholms bys samfällda vattenområde.</p>
      </div>
    </div>
    <div>
      <h2 id="19870032yloa0">DOMSLUT</h2>
      <p>Jorddomstolens utslag och förrättningen upphävs. I anseende till sakens beskaffenhet får A och hans medparter själva stå för sina kostnader i målet.</p>
      <div>
        <p>I avgörandet deltog justitieråden Salervo, Ailio, Riihelä, af Hällström och Tulenheimo-Takki</p>
      </div>
    </div>
  </finlex:content>
</finlex:document>
