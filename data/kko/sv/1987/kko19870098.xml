<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19870098</dcterms:identifier>
  <finlex:ecliIdentifier>ECLI:FI:KKO:1987:98</finlex:ecliIdentifier>
  <dcterms:title>KKO:1987:98</dcterms:title>
  <dcterms:description>
    <p>
      <strong>Skifteslagen</strong>
      <span>Styckning</span>
    </p>
    <p>
      <strong>Outbrutet område</strong>
      <span>Rätt att utbryta område</span>
    </p>
    <p>
      <strong>Fastighetsinteckning</strong>
      <span>Inteckning för utbrytningsrätt</span>
    </p>
  </dcterms:description>
  <finlex:registerNumber>M 86/259</finlex:registerNumber>
  <dcterms:date pvm="19870126">1987-01-26</dcterms:date>
  <finlex:fileCopyNumber>2888</finlex:fileCopyNumber>
  <dcterms:issued pvm="19871016">1987-10-16</dcterms:issued>
  <dcterms:abstract>
    <p>I en lägenhet hade efter ägarbyte sökts och fastställts inteckning till säkerhet för rätten att avskilja ett område som hade överlåtits av den förre ägaren. Den nye ägaren hade inte sökt lagfart inom stadgad tid. 17 § 1 mom. förordningen om inteckning i fast egendom kunde inte tillämpas. Sålunda berättigade inteckningen inte förvärvaren av det outbrutna området att få detta avskilt.</p>
  </dcterms:abstract>
  <p>IntF 17 § 1 mom</p>
  <p>L om skifte 183 § 3 mom</p>
  <p>L om skifte 203 § 2 mom</p>
  <dcterms:tableOfContents>
    <a href="19870098muukas0">ÄRENDETS HANDLÄGGNING I DE LÄGRE INSTANSERNA</a>
    <a href="19870098muukas1">YRKANDEN I HÖGSTA DOMSTOLEN</a>
    <a href="19870098yloa0">HÖGSTA DOMSTOLENS AVGÖRANDE</a>
  </dcterms:tableOfContents>
  <finlex:content id="s19870098.hdr">
    <div>
      <h2 id="19870098muukas0">ÄRENDETS HANDLÄGGNING I DE LÄGRE INSTANSERNA</h2>
      <div>
        <h3>Förrättningen</h3>
        <p>Efter det att Åke Ingmar och Ann-Lis Denice Mäkilä, Johnny Kjell-Åke Lund och Maj-Gunn Christina Alice Söderström yrkat på avskiljande genom styckning av det område som ägaren av lägenheten Lund RNr 1:3 i Lemböte by i Lemlands kommun medelst gåvobrev 28.12.1972 överlåtit från lägenheten, har lägenhetens ägare Ingegerd Elisabet Vilander motsatt sig styckningen eftersom hon då hon köpte stamlägenheten inte hade varit medveten om den överlåtelse som låg till grund för styckningsansökan.</p>
        <p>Förrättningsmännen har konstaterat att John Evald och Lilly Alice Lund medelst gåvobrev 28.12.1972 hade överlåtit till sina barn Ann-Lis Denice Mäkilä, Jan-Ole Herbert Lund, Maj-Gunn Christina Alice Söderström och Johnny Kjell-Åke Lund som gemensam gåva ett omkring 8.000 kvadratmeters på marken utpålat område från lägenheten Lund RNr 1:3. Johan Stig-Olof Lund hade 9.6.1980 fått lagfart på lägenheten och 29.2.1984 hade han sålt lägenheten till Ingegerd Elisabet Husell, sedermera Vilander. I detta köpebrev hade det outbrutna området inte nämnts. Åke Ingmar Mäkilä, Ann-Lis Denice Mäkilä, Johnny KjellÅke Lund och Söderström hade 15.8.1984 beviljats inteckning i lägenheten Lund till säkerhet för sin utbrytningsrätt. Vilander ansökte om och beviljades 12.9.1984 lagfart på Lunds lägenhet på basen av köpebrevet 29.2.1984. Lagfart hade sålunda inte sökts inom stadgad tid. Åke Ingmar Mäkilä, Ann-Lis Denice Mäkilä, Johnny Kjell-Åke Lund och Söderström hade inte vid förrättningen bevisat att Vilander borde ha känt till överlåtelsen av det outbrutna området. På dessa grunder, och eftersom lagfart inte sökts inom stadgad tid har förrättningsmännen på grund av 183 och 202 § lagen om skifte, 214 § förordningen om skifte samt 17 § förordningen om inteckning i fast egendom 31.10.1985 förkastat Vilanders yrkande att styckningen skulle inställas samt därefter genom styckning från Lunds lägenhet åt Åke Ingmar och Ann-Lis Denice Mäkilä, Johnny Kjell-Åke Lund och Söderström bildat tre styckningslägenheter. Förrättningen har avslutats 1.11.1985.</p>
      </div>
      <div>
        <h3>Södra Finlands jorddomstols utslag 29.8.1986</h3>
        <p>Vilander har sökt ändring i jorddomstolen och i sin besvärsskrift på de grunder som hon framfört vid förrättningen yrkat att jorddomstolen skulle upphäva förrättningsmännens beslut om att inte inställa förrättningen samt upphäva styckningen.</p>
        <p>Efter att ha hört också Åke Ingmar och Ann-Lis Denice Mäkilä, Johnny Kjell-Åke Lund och Söderström samt förrättningsingenjören har jorddomstolen i sitt utslag konstaterat att om ägaren överlåtit visst område av sin lägenhet till annan, är denne enligt 183 § lagen om skifte behörig att låta det genom styckning avskiljas, fast lägenheten överlåtits till tredje man, om lägenheten fortfarande tillhör sådan person som medveten om överlåtelsen av området fått lägenheten i sin ägo eller om överlåtelsen antecknats i rättens protokoll över inteckningsärenden och lägenheten överlåtits efter det inteckningsansökan inlämnats till rätten. Det hade inte bevisats att Vilander skulle ha fått lägenheten Lund RNr 1:3 i sin ägo medveten om ifrågavarande överlåtelse. Lägenheten hade överlåtits med äganderätt 29.2.1984 och inteckningen till säkerhet för utbrytningsrätten hade fastställts 15.8.1984 och således efter köpet. Det hade inte utretts att inteckningen skulle ha sökts redan före köpet. I 214 § förordningen om skifte stadgades endast att då inteckning söks skall till efterrättelse lända vad angående inteckning i fast egendom är stadgat. Skifteslagen som speciallag skulle i övrigt tillämpas i ärendet och inte förordningen om inteckning i fast egendom.</p>
        <p>På dessa grunder har jorddomstolen upphävt förrättningen och inställt styckningen.</p>
      </div>
    </div>
    <div>
      <h2 id="19870098muukas1">YRKANDEN I HÖGSTA DOMSTOLEN</h2>
      <p>Åke Ingmar och Ann-Lis Denice Mäkilä, Johnny Kjell-Åke Lund samt Söderström har yrkat, att Högsta domstolen med upphävande av jorddomstolens utslag förordnar att förrättningen skall stå fast.</p>
      <p>Med anledning av besvären har förrättningsingenjören inkommit med utlåtande.</p>
    </div>
    <div>
      <h2 id="19870098yloa0">HÖGSTA DOMSTOLENS AVGÖRANDE</h2>
      <div>
        <h3>Domskäl</h3>
        <p>Rättsverkningarna av inteckning till säkerhet för rätten att avskilja ett visst område från en lägenhet regleras i 183 § 3 mom. och 203 § 2 mom. skifteslagen. På en sådan inteckning kan inte tillämpas stadgandet i 17 § 1 mom. förordningen om inteckning i fast egendom om att inteckning som efter det att en lägenhet bytt ägare sökts för den förre ägarens förbindelse blir bestående mot den nye ägaren om han försummar att söka lagfart inom stadgad tid.</p>
        <p>Inteckningen 15.8.1984 har sålunda inte blivit bestående mot lägenheten Lunds nya ägare Vilander och berättigar därför inte Åke Ingmar och Ann-Lis Denice Mäkilä, Johnny Kjell-Åke Lund och Söderström att få områdena i fråga avskilda trots överlåtelsen 29.2.1984.</p>
        <p>På dessa grunder och de av jorddomstolen i övrigt anförda grunderna har Högsta domstolen avgjort ärendet på det sätt som framgår av domslutet.</p>
      </div>
      <div>
        <h3>Domslut</h3>
        <p>Jorddomstolens domslut ändras inte.</p>
      </div>
      <div>
        <h3>I avgörendet deltog justitieråden Salervo, Ailio, Ådahl, Haarmann och Roos</h3>
        <p/>
      </div>
    </div>
  </finlex:content>
</finlex:document>
