<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19870040</dcterms:identifier>
  <finlex:ecliIdentifier>ECLI:FI:KKO:1987:40</finlex:ecliIdentifier>
  <dcterms:title>KKO:1987:40</dcterms:title>
  <dcterms:description>
    <p>
      <strong>Domstols behörighet</strong>
      <span>Allmän domstols- eller förvaltningssak</span>
    </p>
  </dcterms:description>
  <finlex:registerNumber>S 86/7</finlex:registerNumber>
  <dcterms:date pvm="19860508">1986-05-08</dcterms:date>
  <finlex:fileCopyNumber>1070</finlex:fileCopyNumber>
  <dcterms:issued pvm="19870402">1987-04-02</dcterms:issued>
  <dcterms:abstract>
    <p>Enligt ett beslut av statsrådet om ändring i den kommunala indelningen hade en skolfastighet som ägdes av kommunen A överförts till kommunen B utan att någon i 4 § lagen 19.5.1925 angående ändring i kommunal indelning ( 180/25 ) avsedd ekonomisk uppgörelse verkställts mellan kommunerna. A yrkade i häradsrätten ersättning av B på grund av att A ägde fastigheten och att B alltsedan ändringen trädde i kraft hade nyttjat fastigheten som skola utan att betala hyra. Målet kunde behandlas vid allmän domstol.</p>
    <p>Omröstn.</p>
  </dcterms:abstract>
  <p>L ang. ändring i kommunal indelning 4 § (19.5.1925/180)</p>
  <dcterms:tableOfContents>
    <a href="19870040aloa0">MÅLETS HANDLÄGGNING I DE LÄGRE INSTANSERNA</a>
    <a href="19870040muukas0">FULLFÖLJD I HÖGSTA DOMSTOLEN</a>
    <a href="19870040yloa0">HÖGSTA DOMSTOLENS AVGÖRANDE</a>
  </dcterms:tableOfContents>
  <finlex:content id="s19870040.kko">
    <div>
      <h2 id="19870040aloa0">MÅLETS HANDLÄGGNING I DE LÄGRE INSTANSERNA</h2>
      <div>
        <h3>Yrkanden i Närpes häradsrätt</h3>
        <p>Korsnäs kommun har efter Närpes kommun 15.6.1984 delgiven stämning anfört, att statsrådet 28.6.1972 fattat beslut om att överföra vissa områden av Korsnäs kommun till Närpes kommun från ingången av år 1973. På det överförda området låg Töjby skolfastighet som ägdes av Korsnäs kommun. Närpes kommun hade dock använt skolfastigheten sedan överföringen utan att i godo erlägga hyra trots upprepade krav från Korsnäs kommun. Fördenskull har Korsnäs kommun yrkat att Närpes kommun åläggs att betala hyra för tiden 1.1.1973-31.12.1983 625.677 mark 52 penni jämte 16 procents ränta på 545.111 mark 42 penni från 31.1.1983 och på 80.566 mark 10 penni från 14.3.1984. Därtill har Korsnäs kommun yrkat på ersättning för sina rättegångskostnader.</p>
        <p>Hörd över käromålet har Närpes kommun invänt att ärendet till sin natur var förvaltningsrättsligt och därför inte kunde handläggas av allmän domstol samt fördenskull yrkat att käromålet måtte avvisas. Därjämte har Närpes kommun yrkat på ersättning för sina rättegångskostnader.</p>
      </div>
      <div>
        <h3>Häradsrättens utslag 4.9.1984</h3>
        <p>Käromålet grundade sig på ett av statsrådet 28.6.1972 fattat beslut om överföring av bland annat Töjby by av Korsnäs kommun till Närpes kommun från och med ingången av år 1973 i samband med en ändring i den kommunala indelningen. Ifrågavarande sak gällde en skolfastighet som veterligen hade fortfarande använts på enahanda sätt för sitt ändamål i Närpes kommun. Det var också ostridigt att det i förvaltningsrättslig väg borde ha iakttagits att fast egendom som uteslutande eller huvudsakligen var avsedd till gagn för ett visst område borde ha tillagts den kommun som området kom att tillhöra. Korsnäs kommuns yrkande grundade sig sålunda på en omständighet som borde ha beaktats i samband med ändringen i kommunal indelning. Därför skall ifrågavarande ärende handläggas i förvaltningsrättslig ordning. Fördenskull har häradsrätten prövat rätt att inte upptaga käromålet till prövning och ålagt Korsnäs kommun att ersätta Närpes kommuns rättegångskostnader med 3.000 mark.</p>
      </div>
      <div>
        <h3>Vasa hovrätts utslag 31.10.1985</h3>
        <p>Sedan Korsnäs kommun sökt ändring i häradsrättens utslag och yrkat att utslaget upphävs och att målet återförvisas till häradsrätten för prövning av käromålet har hovrätten konstaterat att Korsnäs kommun 28.1.1954 hade beviljats lagfart på Skolbacka lägenhet RNr 5:77 i Töjby i dåvarande Korsnäs kommun. Enligt beslut fattat av statsrådet 28.6.1972 hade Töjby och vissa andra områden överförts från Korsnäs till Närpes kommun från ingången av år 1973. Varken i detta eller senare sammanhang hade uppgjorts och fastställts någon ekonomisk uppgörelse som avsågs i 4 § lagen av 19.5.1925 angående ändring av kommunal indelning (180/25) och vari Närpes kommun skulle ha tilldelats äganderätten till fastigheten. Den utgjorde inte heller ett i lagens 5 § avsett område som överfört från en kommun till en annan automatiskt övergick till den senare kommunen med den rätt den förra kommunen hade haft. Ändringen i den kommunala indelningen hade sålunda inte med beaktande av äganderätts- och ansvarsreglerna i lagens 10 § medfört någon ändring i äganderätten till fastigheten.</p>
        <p>Korsnäs kommun hade grundat sin talan på att den fortfarande ägde fastigheten och att Närpes kommun sedan ingången av år 1973 nyttjat den utan att erlägga hyra. Denna talan var ett domstolsärende oavsett att äganderätten till fastigheten vid indelningsändringen blivit hos Korsnäs kommun med avvikelse från de dispositiva fördelningsreglerna i 7 § i nämnda lag. Fördenskull borde häradsrätten inte ha avvisat käromålet på de skäl som nämndes i dess utslag.</p>
        <p>På ovansagda grunder har hovrätten med upphävande av häradsrättens utslag återförvisat målet till häradsrätten som på anmälan ägde uppta målet till handläggning.</p>
      </div>
    </div>
    <div>
      <h2 id="19870040muukas0">FULLFÖLJD I HÖGSTA DOMSTOLEN</h2>
      <p>Närpes kommun har ansökt om besvärstillstånd och i sin ändringsansökan upprepat sin i häradsrätten anförda invändning om att häradsrätten inte var rätt forum samt yrkat att hovrättens utslag upphävs och häradsrättens utslag bringas i kraft och därtill yrkat på ersättning för sina rättegångskostnader.</p>
      <p>Högsta domstolen har 14.2.1986 beviljat Närpes kommun besvärstillstånd. Korsnäs kommun har avgivit inbegärt bemötande och yrkat på ersättning för sina rättegångskostnader.</p>
    </div>
    <div>
      <h2 id="19870040yloa0">HÖGSTA DOMSTOLENS AVGÖRANDE</h2>
      <p>Hovrättens utslag ändras inte. Närpes kommun åläggs att med 1.100 mark jämte 16 procents ränta räknat från dagen hör Högsta domstolens avgörande ersätta Korsnäs kommun dess kostnader för avgivande av bemötande.</p>
      <div>
        <h3>De skiljaktiga ledamöternas yttranden</h3>
        <p>Justitierådet Ådahl: Korsnäs kommun har visserligen grundat sin talan på att den äger ifrågavarande fastighet och att Närpes kommun sedan ingången av år 1973 nyttjat den utan att betala hyra. Då ifrågavarande rättsförhållande mellan parterna emellertid är en följd av statsrådets i de lägre rätternas avgöranden nämnda beslut skall frågan huruvida Närpes kommun erhållit obehörig vist genom att med stöd av beslutet nyttja fastigheten som skola utan att betala hyra avgöras i förvaltningsrättslig ordning. På dessa och i övrigt på i häradsrättens utslag anförda grunder har jag avgjort saken på i domslutet nämnt sätt.</p>
        <p>Lagrum: Lagen 3.12.1954 om forum i vissa förvaltningstvistemål 1 §.</p>
        <p>Domslut: Jag upphäver hovrättens utslag och lämnar ärendet vid det slut vartill häradsrätten kommit i målet.</p>
        <p>Justitierådet Saarni-Rytkölä: Jag är ense med justitierådet Ådahl.</p>
      </div>
      <div>
        <p>I avgörandet deltog justitieråden Saarni-Rytkölä (skiljaktig), Heinonen, Ådahl (skiljaktig), Nybergh och af Hällström</p>
      </div>
    </div>
  </finlex:content>
</finlex:document>
