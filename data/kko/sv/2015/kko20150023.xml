<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>20150023</dcterms:identifier>
  <finlex:ecliIdentifier>ECLI:FI:KKO:2015:23</finlex:ecliIdentifier>
  <dcterms:title>KKO:2015:23</dcterms:title>
  <dcterms:description>
    <p>
      <strong>Rättegångsförfarandet</strong>
      <span>Huvudförhandling i hovrätt</span>
    </p>
    <p>
      <strong>Utsökningsbesvär</strong>
      <span>Utomståendes rätt</span>
    </p>
  </dcterms:description>
  <finlex:registerNumber>S2014/52</finlex:registerNumber>
  <finlex:fileCopyNumber>550</finlex:fileCopyNumber>
  <dcterms:issued pvm="20150326">2015-03-26</dcterms:issued>
  <dcterms:abstract>
    <p>Hälften av en bostadsrättsavgift enligt ett bostadsrättsavtal hade utmätts för A:s skulder. A:s maka B överklagade utmätningen och påstod att hela bostadsrättsavgiften tillhörde henne då hennes föräldrar hade lånat henne medlen till bostadsrättsavgiften. Tingsrätten förkastade besvären och konstaterade att B:s och hennes föräldrars berättelser i tingsrätten inte kunde åsidosätta anteckningen av A som den andra bostadsrättshavaren. Hovrätten ändrade inte slutresultatet i tingsrättens avgörande men framförde i sina domskäl att det beträffande B:s föräldrars lån kunde ha varit fråga om finansiering som uttryckligen riktade sig till A:s och B:s familj och inte endast till B. Påståendet att A och B inte skulle ha förstått innehållet i bostadsrättsavtalet ansåg hovrätten dessutom inte vara trovärdigt.</p>
    <p>Högsta domstolen ansåg av de skäl som framgår av avgörandet att hovrätten inte hade fått ändra tingsrättens avgörande för den muntliga bevisningens del utan att ta emot bevisningen på nytt. Hovrättens förfarande ansågs oriktigt då den inte självmant hållit huvudförhandling. Saken återförvisades till hovrätten för huvudförhandling.</p>
    <p>RB 26 kap 16 §</p>
  </dcterms:abstract>
</finlex:document>
