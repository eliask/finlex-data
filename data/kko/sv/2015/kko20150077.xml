<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>20150077</dcterms:identifier>
  <finlex:ecliIdentifier>ECLI:FI:KKO:2015:77</finlex:ecliIdentifier>
  <dcterms:title>KKO:2015:77</dcterms:title>
  <dcterms:description>
    <p>
      <strong>Rättegångsförfarandet</strong>
      <span>Motivering av dom</span>
      <span>Avgörande av domstol</span>
      <span>Återförvisning</span>
    </p>
  </dcterms:description>
  <finlex:registerNumber>S2015/717</finlex:registerNumber>
  <finlex:fileCopyNumber>1990</finlex:fileCopyNumber>
  <dcterms:issued pvm="20151030">2015-10-30</dcterms:issued>
  <dcterms:abstract>
    <p>Tingsrätten hade på talan av V Ab fastställt i sin dom i mål I att M Ab:s patent från början hade varit ogiltigt. Därefter hade tingsrätten i sin dom i mål II med anledning av avgörandet i mål I förkastat talan om intrång i M Ab:s patent. För den händelse att avgörandet i mål I inte skulle vinna laga kraft hade tingsrätten även behandlat målet om patentintrång och i sin motivering anfört att V Ab hade gjort intrång i M Ab:s patent. M Ab hade överklagat båda domarna till hovrätten. Hovrätten hade förkastat talan i mål I om ogiltigförklarande av patentet och prövat mål II samt fastställt att V Ab hade gjort intrång i M Ab:s patent. Hovrätten hade återförvisat mål II till tingsrätten för behandling av M Ab:s skadeståndsyrkanden.</p>
    <p>Högsta domstolen ansåg att en domstol inte ska ta ställning till ett yrkande, beträffande vilket den inte ger ett avgörande. Tingsrätten borde således inte i sin motivering ha bedömt grunderna för patentintrång, eftersom den redan med anledning av sitt avgörande i mål I hade förkastat talan om patentintrång. Hovrätten borde i sin tur inte ha prövat och avgjort talan om patentintrång, eftersom tingsrättens avgörande inte hade byggt på en prövning i sak av talan och det påstådda patentintrånget inte hade kunnat vara föremål för överklagande i målet. Mål II återförvisades i sin helhet till tingsrätten som skulle pröva talan om patentintrång.</p>
    <p>RB 24 kap 4 §<br/>
RB 26 kap 1 §</p>
  </dcterms:abstract>
</finlex:document>
