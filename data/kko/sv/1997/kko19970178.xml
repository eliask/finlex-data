<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19970178</dcterms:identifier>
  <finlex:ecliIdentifier>ECLI:FI:KKO:1997:178</finlex:ecliIdentifier>
  <dcterms:title>KKO:1997:178</dcterms:title>
  <dcterms:description>
    <p>
      <strong>Skadestånd</strong>
    </p>
    <p>
      <strong>Patientskada</strong>
    </p>
  </dcterms:description>
  <finlex:registerNumber>S 96/92</finlex:registerNumber>
  <dcterms:date pvm="19970827">1997-08-27</dcterms:date>
  <finlex:fileCopyNumber>3891</finlex:fileCopyNumber>
  <dcterms:issued pvm="19971112">1997-11-12</dcterms:issued>
  <dcterms:abstract>
    <p>En patient hade på grund av ett behandlingsfel förlorat ena bröstet. Skadestånd utdömdes för bestående lyte och men.</p>
  </dcterms:abstract>
  <dcterms:tableOfContents>
    <a href="19970178aloa0">MÅLETS HANDLÄGGNING I DE LÄGRE DOMSTOLARNA</a>
    <a href="19970178mhaku0">ÄNDRINGSSÖKANDE I HÖGSTA DOMSTOLEN</a>
    <a href="19970178yloa0">HÖGSTA DOMSTOLENS AVGÖRANDE 12.11.1997</a>
  </dcterms:tableOfContents>
  <finlex:content id="s19970178.hdr">
    <div>
      <h2 id="19970178aloa0">MÅLETS HANDLÄGGNING I DE LÄGRE DOMSTOLARNA</h2>
      <div>
        <h3>Käromålet i Ålands tingsrätt</h3>
        <p>A hade i oktober 1992 vid Ålands Centralsjukhus genomgått en bröstförminskningsoperation. På grund av ett behandlingsfel hade en omfattande nekrotisering tillstött i A:s vänstra bröst. Förlusten av bröstet hade förutom sveda och värk förorsakat A bestående lyte och men samt bestående kosmetiskt men.</p>
        <p>A har därför med stöd av patientskadelagen yrkat att Patientförsäkringsföreningen åläggs att utge ersättning till henne, förutom för sveda och värk varom nu inte är fråga, för bestående lyte och men 150 000 mark och för kosmetiskt men 37 300 mark utöver den av Patientförsäkringsföreningen erlagda ersättningen om 12 700 mark, vardera beloppen jämte ränta.</p>
        <p>A har motiverat yrkandena på ersättning för bestående lyte och men med att förlusten av ett bröst för en kvinna i fertil ålder bör anses vara ett betydande men och lyte. Till följd av skadan hade hon även förlorat förmågan att amma.</p>
      </div>
      <div>
        <h3>Patienförsäkringsföreningens bemötande</h3>
        <p>Patientförsäkringsföreningen har medgett, att A hade rätt till ersättning för behandlingsfelet enligt patientskadelagen. Föreningen har dock motsatt sig käromålet och bestridit yrkandena på ersättning för bestående lyte och men, då skadan inte var sådan som beskrivs i skadeståndslagen och då skadan inte heller enligt trafikskadenämndens praxis berättigade till ersättning för bestående men. A hade upplysts om risken att förlora förmågan att amma. Den av Patientförsäkringsföreningen erlagda ersättningen för kosmetiskt men var tillräcklig och det var ännu för tidigt att slutligt bedöma det kosmetiska menet.</p>
      </div>
      <div>
        <h3>Tingsrättens dom 21.12.1994</h3>
        <p>A hade 21.10.1992 opererats vid Ålands Centralsjukhus för hypertrofiska bröst. Till följd av ett behandlingsfel hade det tillstött en omfattande nekrotisering vilken medfört att A förlorat vänstra bröstets mittersta del och hela bröstvårtan med omkringliggande bröstvårtegård.</p>
        <p>A:s vänstra bröst hade rekonstruerats genom vävnadsexpander samt inläggning av silikonprotes. Bröstvårtan och bröstvårteområdet hade rekonstruerats med hudtransplantat. Reduktionsplastikåtgärderna hade lett till att brösten till form och storlek något avvek från varandra. A hade förlorat förmågan att amma med vänstra bröstet. Huruvida det var möjligt att amma med högra bröstet var ännu oklart.</p>
        <p>Yrkandena på ersättning för bestående lyte och men grundade sig främst på att förlusten av ett bröst för en kvinna i fertil ålder måste betraktas som ett betydande men samt på den omständigheten att A åtminstone med det vänstra bröstet aldrig kommer att kunna ge di åt ett barn. A hade före operationen blivit informerad om att den sannolikt skulle leda till förlust av amningsförmågan och hon hade inte uttryckt någon speciell oro över denna omständighet. A var därför inte berättigad till ersättning för förlusten av amningsförmågan.</p>
        <p>A hade till följd av behandlingsfelet förorsakats ett sådant bestående lyte att hennes vänstra bröst hade blivit avlägsnat. Avsaknaden av ett naturligt bröst var enligt tingsrättens uppfattning en sådan personskada som avses i 5 kap. 2 § skadeståndslagen. Till följd av ingreppet hade A förorsakats ett kosmetiskt men, som främst bestod i att formen på A:s bröst alltjämt var rätt olika och att operationsärren fortfarande var synliga. Även en lyckad operation skulle sannolikt inte ha kunnat utföras så ingreppet helt hade kunnat döljas. Den plastikkirurgiska behandlingen var synbarligen inte ännu helt avslutad. För närvarande hade brösten en större kosmetisk avvikelse än vad en lyckad operation skulle ha medfört. Korrigeringsoperationerna var likväl rätt lyckade och den kosmetiska olägenhet var inte av samma storleksgrad som under våren 1993. A var därför berättigad till ytterligare ersättning för kosmetiskt men utöver den ersättning Patientförsäkringsföreningen erlagt åt henne.</p>
        <p>På dessa grunder har tingsrätten ålagt Patientförsäkringsföreningen att till A erlägga, förutom ersättning för sveda och värk, i ersättning för bestående lyte och men skäligt befunna 20 000 mark och för kosmetiskt men utöver den av Pantientförsäkringsföreningen erlagda ersättningen 20 000 mark, vardera beloppen jämte ränta.</p>
        <div>
          <p>Ärendet har avgjorts av tingsdomaren Nymalm.</p>
        </div>
      </div>
      <div>
        <h3>Åbo hovrätts dom 31.10.1995</h3>
        <p>A och Patientförsäkringsföreningen sökte ändring.</p>
        <p>Hovrätten fann beträffande yrkandena på ersättning för bestående lyte och men, att A enligt ett 17.11.1994 daterat läkarutlåtande hade förlorat förmågan att amma med det vänstra bröstet. Det var oklart om hon kommer att kunna amma med det högra. A hade dock före förminskningsoperationen upplysts om att denna kan medföra förlust av amningsförmågan. Därför hade A inte rätt till ersättning för det bestående lyte och men förlusten av amningsförmågan innebar. A hade inte åberopat någon annan specificerad grund för sina krav på ersättning för bestående lyte och men. Hovrätten fann outrett att A genom förlusten av vänstra bröstet, vilket senare rekonstruerats, åsamkats något bestående lyte och men.</p>
        <p>A hade däremot åsamkats bestående kosmetiskt men. Hon skulle visserligen även av en lyckad förminskningsoperation ha åsamkats bestående kosmetiskt men i form av ärr, men på grund av patientskadan hade hon åsamkats ytterligare ärr, på grund av att hennes avlägsnade vänstra bröst hade rekonstruerats. En vissa asymmetri mellan brösten förelåg också så till vida att det vänstra bröstet var bredare än det högra.</p>
        <p>Vid bedömningen av ersättningsbeloppet beaktade hovrätten dels att A var en yngre kvinna och dels att ärren normalt skyls av klädsel. Hovrätten fann att 10 000 mark utöver den Patientförsäkringsföreningen betalade ersättningen om 12 700 mark var en tillräcklig ersättning för det bestående kosmetiska men A åsamkats.</p>
        <p>På dessa grunder ändrades tingsrättens dom så att Patientförsäkringsföreningen befriades från skyldighet att betala ersättning för bestående lyte och men och att den i tingsrätten dömda ersättningen för kosmetiskt men nedsattes till 10 000 mark jämte ränta.</p>
        <div>
          <p>Saken har avgjorts av hovrättens medlemmar Saarinen, Ahnger och Sandholm. Föredragande Annika Lindström.</p>
        </div>
      </div>
    </div>
    <div>
      <h2 id="19970178mhaku0">ÄNDRINGSSÖKANDE I HÖGSTA DOMSTOLEN</h2>
      <p>Besvärstillstånd har beviljats 4.9.1996. A har i sina besvär yrkat, att hennes käromål skall godkännas till den del det gäller ersättning för bestående lyte och men samt kosmetiskt men.</p>
      <p>Patientförsäkringsföreningen har avgivit inbegärt bemötande, i vilket föreningen yrkat, att besvären skall förkastas.</p>
    </div>
    <div>
      <h2 id="19970178yloa0">HÖGSTA DOMSTOLENS AVGÖRANDE 12.11.1997</h2>
      <div>
        <h3>Domskäl</h3>
        <p>A har till följd av de fel som inträffat vid ifrågavarande ingrepp förlorat största delen av sitt vänstra bröst, vilket därefter rekonstruerats med hjälp av vävnadsexpander och inläggning av silikonprotes. A har i sitt käromål yrkat ersättning för förlusten av bröstet. Hon har till stöd för sina yrkanden inte uttryckligen angett någon annan funktionsförlust än förlusten av amningsförmågan, vilken förlust var en sannolik följd även om operationen lyckats. Det är dock uppenbart att förlusten av ett bröst medför även andra men för en ung kvinna än förlusten av amningsförmågan. A har inte varit skyldig att uppge någon specificerad grund för sina yrkanden då hon inte yrkat på ersättning för sådan skada som normalt inte följer av förlusten av ifrågavarande kroppsdel. Högsta domstolen finner därför att A är berättigad till ersättning för bestående lyte och men.</p>
        <p>I 5 kap. 2 § skadeståndslagen anges inte kosmetiskt men som en särskild skada. Med tanke på ifrågavarande skadefall är det inte meningsfullt att särskilja den kosmetiska skadan från annat men. Högsta domstolen finner att skadans storlek skall beräknas på basis av en helhetsbedömning av den kosmetiska skadan och den skada av delvis immateriell natur som avsaknaden av ett bröst faktiskt medför. Vid beräknandet av ersättningens storlek bör som en förhöjande faktor beaktas att A endast var 28 år gammal då skadan inträffade.</p>
        <p>På dessa grunder finner Högsta domstolen att A:s bestående lyte och men skäligen bör ersättas med 70 000 mark, i vilket belopp ersättningen för kosmetiskt men ingår. Från detta belopp skall avdras 12 700 mark som Patientförsäkringsföreningen erlagt för kosmetiskt men.</p>
      </div>
      <div>
        <h3>Domslut</h3>
        <p>Hovrättens dom ändras. Patientförsäkringsföreningen åläggs att ersätta A för bestående lyte och men med 57 300 mark jämte ränta. I beloppet ingår ersättning för kosmetiskt men.</p>
      </div>
      <div>
        <p>Saken har avgjorts av justitieråden Portin, Paasikoski, Taipale och Tulokas samt extraordinarie justitierådet Tepora. Föredragande Mats Wiklund.</p>
      </div>
    </div>
  </finlex:content>
</finlex:document>
