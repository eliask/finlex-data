<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>20010082</dcterms:identifier>
  <finlex:ecliIdentifier>ECLI:FI:KKO:2001:82</finlex:ecliIdentifier>
  <dcterms:title>KKO:2001:82</dcterms:title>
  <dcterms:description>
    <p>
      <strong>Fastighetsbildningslagen</strong>
    </p>
    <p>
      <strong>Samfälligheter</strong>
      <span>Vattenområde</span>
    </p>
  </dcterms:description>
  <finlex:registerNumber>M 98/207</finlex:registerNumber>
  <dcterms:date pvm="20010315">2001-03-15</dcterms:date>
  <finlex:fileCopyNumber>1645</finlex:fileCopyNumber>
  <dcterms:issued pvm="20010903">2001-09-03</dcterms:issued>
  <dcterms:abstract>
    <p>Ett gemensamt vattenområde, från vilket några av områdets delägare hade yrkat att deras andelar skulle avskiljas, var ca 40 hektar stort och bestod av två skiften, av vilka det ena som låg i en sjö var 11,45 hektar stort och det andra som låg i havet 29,05 hektar stort. Andelen av vattenområdet som tillsammans ägdes av de delägarfastigheter som yrkade skifte var 93 procent. Då det gemensamma vattenområdet var rätt litet och fördelat på olikvärda skiften med sötvatten och havsvatten, hade ett avskiljande av andelarna i vattenområdet lett till en sådan uppsplittring av området, att det återstående gemensamma vattenområdet inte hade kunnat användas på ett ändamålsenligt sätt. Förutsättningar för skifte förelåg således inte. (Omröstn.)</p>
  </dcterms:abstract>
  <dcterms:tableOfContents>
    <a href="20010082aloa0">ÄRENDETS TIDIGARE BEHANDLING</a>
    <a href="20010082mhaku0">ÄNDRINGSSÖKANDE I HÖGSTA DOMSTOLEN</a>
    <a href="20010082yloa0">HÖGSTA DOMSTOLENS AVGÖRANDE 3.9.2001</a>
  </dcterms:tableOfContents>
  <finlex:content id="s20010082.hdr">
    <div>
      <h2 id="20010082aloa0">ÄRENDETS TIDIGARE BEHANDLING</h2>
      <p>C:s sterbhus hade såsom ägare till lägenheterna Y och Z samt till en del av lägenheten Å ansökt om skifte av det gemensamma vattenområdet X i Frankböleträsket och i Finska viken i Västankärr by av Ekenäs stad.</p>
      <p>Förrättningsmännen beslöt att förutsättningar för ett skifte av vattenområdet förelåg och motiverade beslutet bland annat enligt följande. Sökandena ägde cirka 93 procent av det vatten-område som var föremål för skifte. Övervakningen av fisket blev lättare i och med verkställande av skifte enligt ansökan. Stranden vid Frankböleträsket vid Svartvikens vattenområde X tillhörde i sin helhet sökandena. Det var ändamålsenligt och naturligt att beakta detta faktum vid upprättande av skiftesplanen. Därtill hade alla närvarande sakägare förutom ägare av lägenheten Ä godkänt ansökan om vattenskifte. Således fanns det särskilda skäl att förrätta ett vattenskifte i Västankärr by. Södra Finlands jorddomstols dom 22.9.1998  A och B såsom ägare av lägenheten Ä sökte ändring i förrättningsmännens beslut och yrkade att det skall upphävas och lägenheten Ä skall bibehålla en andel både i Frankböleträsket och i Finska viken. Om havsvattenområdet dock delades yrkade A och B att lägenheten Ä skulle tilldelas ett rimligt område där.  Jorddomstolen konstaterade att det var givet att ett vattenskifte inte längre borde genomföras så att det uppstår flera små, oändamålsenliga skiften, som splittrar det område som skall skiftas. I detta fall ville sökandena dock få sin andel avskiljd så, att insjövattenområdet, som var beläget invid deras egen strand, skulle utbrytas som en helhet. Därtill hade sökandena önskat att havsområdet skulle skifas. Sökandena ansåg att insjön kunde bilda en självständig enhet, som ändamålsenligt kunde utnytt-jas för fiske. Till denna del förelåg de i lagen förutsatta vägande skälen för avskiljande av andel. Ett särskilt ändamål för skifte förutsattes inte. A:s och B:s lägenhet Ä med cirka en pr ocents andel var varken belägen vid havet eller vid insjön. Lägenheten Ä kunde inte utan nämnvärd olägenhet tilldelas ett eget vattenområde. Lägenhetens andel av det samfällda vattenområdet räckte inte till andelar i både insjön och i havsområdet. Jorddomstolen ansåg att havsområdet skulle lämpa sig för att indelas i två delar, det vill säga den ena delen som enskilt vattenområde för sökandena och den andra delen såsom samfällt för alla vattendelägare. Härvid skulle inte någon delägare förorsakas nämnvärd olägenhet.  Jorddomstolen ansåg det förelåg förutsättningar för skifte. Därför förkastade jorddomstolen besvären.   Saken har avgjorts av jordrättsdomaren Esko Sirén, jordrättsingenjören Sampo Hatunen och nämndemännen X och Y.   Den skiljaktiga ledamoten Sampo Hatunen yttrade  Storleken av det samfällda vattenområdet X är cirka 40 hektar, varav 11 hektar sjöområde och cirka 29 hektar havsområde. Skiftena är med avseende på fisket redan nu små. Vattenområdet i havet kan användas bland annat till fiske och området i sjön dessutom också till kräftfiske. Sökanden äger cirka 93 procent av det samfällda området. Vid avgörandet av huruvida förutsättningar för skifte finns, bör det finnas en uppfattning om det resultat skiftet sannolikt leder till. Stadgandet i 137 § fastighetsbildningslagen förutsätter även att det är nödvändigt att avskilja en andel för något spe-cialändamål eller att det annars finns vägande skäl att dela området. Något specialändamål har inte visats i denna förrättning. I regeringens proposition till fastighetsbildningslag har såsom vägande skäl anförts bland annat att andelen är så stor att det område som avskiljs kan utnyttjas ändamålsenligt som en självständig enhet inom fisket. Det här måste innebära även det, att också det återstående området uppfyller dessa förutsättningar. Då sökanden i detta ärende äger 93 procent av hela det samfällda området och om sökanden tillskiftas ett område som motsvarar sökandens andel, kan den återstående andelen av det samfällda vattenområdet inte mera utnyttjas ändamålsenligt som en själv-ständig enhet inom fisket och i sådant fall finns det inte förutsättningar för skifte. Eftersom A och B ändå godkänner ett sådant skifte, att de får en rimlig andel av havsområdet och en andel av sjöom-rådet tillsammans med sökandens lägenhet, kan detta inte lämnas utan avseende.</p>
      <p>Förutsättningarna för skifte av det samfällda vattenområdet X finns sålunda på det villkoret att i skiftesplanen ombesörjs att ett skäligt område i skiftena bibehålls som samfällt område.</p>
    </div>
    <div>
      <h2 id="20010082mhaku0">ÄNDRINGSSÖKANDE I HÖGSTA DOMSTOLEN</h2>
      <p>A och B har beviljats besvärstillstånd. A och B har yrkat, att jorddomstolens dom och förrättningsmännens avgörande skall upphävas och förrättningen inställas. Alternativt har de yrkat att ärendet återförvisas till förrättningsmännen för ny behandling.</p>
      <p>Med anledning av besvären har förrättningsingenjören och lantmäteriverkets centralförvaltning inkommit med ett utlåtande, som A och B har bemött. D, E och F gemensamt samt G och H gemensamt har ingett förklaringar med anledning av besvären och centralförvaltningens utlåtande.</p>
    </div>
    <div>
      <h2 id="20010082yloa0">HÖGSTA DOMSTOLENS AVGÖRANDE 3.9.2001</h2>
      <p>Domskäl Delägarna i C:s dödsbo, D, E och F har som ägare till lägenheterna Y och Z samt en del av lägenheten Å ansökt om avskiljande av ovannämnda lägenheters andelar från det samfällda vattenområdet X. Storleken av det samfällda vattenområdet är cirka 40 hektar, uppdelat i två skiften. Det ena skiftet på 11,45 hektar finns i sjön Frankböleträsket och det andra på 29,05 hektar i havet i Höklötfjärden. Sökandelägenheternas andelar av vattenområdena utgör sammanlagt cirka 93 procent. Sökandena har yrkat, att sjöskiftet avskiljs helt och hållet till sökandelägenheterna och att också andelen av havsskiftet avskiljs så att en del av andelarna dock kan bli kvar i det samfällda vattenområdet. Lägenheten Ä, som inte har egen strand, har motsatt sig avskiljandet. Dess andel av det samfällda vattenområdet är 1,4 procent. Lägenheten Ä är belägen cirka 80 meter från sjöstranden och cirka tre kilometer från havsstranden. Lägenheten har använt sin andel av sjöskiftet till fiske, till kräftfiske och till annan rekreation.  Enligt 137 § 1 mom. fastighetsbildningslagen har en delägare i ett annat samfällt område än ett strömfall eller en sådan samfälld skog som avses i lagen om samfällda skogar rätt att få sin andel avskild genom skifte, om andelen kan avskiljas utan att någon delägare åsamkas nämnvärd olägenhet. Enligt regeringens proposition (RP 227/1994) har denna allmänna förutsättning för avskiljande av en andel stadgats för att samfällda områden är bildade för fastigheternas gemensamma behov. Den grundläggande förutsättningen för avskiljande av en andel är sålunda att avskiljandet kan ske utan att någon delägare åsamkas nämnvärd olägenhet. Vid bedömningen av huruvida olägenhet uppstår skall även följderna av avskiljandet av vattenandel för det återstående samfällda vatten området beaktas. Om det samfällda vattenområdet redan har blivit delat i flera skiften och delar av olika värde, såsom i detta fall, försvåras skifteslägg-nin-gen och varje delägares möjlighet att effektivt använda sin vattenandel minskar. Ett ändamålsenligt anordnande av fiske och även annan användning av vattnet försvåras av att vattenområdet i ett skifte splittras i för små delar.  Det samfällda vattenområdet är tämligen litet och det är uppdelat dels i ett sötvattenskifte och dels i ett havsvattenskifte av olika värde. Sökandefastigheternas gemensamma andel av vattenområdet är cirka 93 procent. Högsta domstolen anser därför att avskiljandet av andelarna av det samfällda vattenområdet åsamkar det återstående vattenområdet i 137 § 1 mom. fastighetsbildningslagen avsedd nämnvärd olägenhet. Det återstående samfällda vattenområdet är inte tillräckligt stort för ett ändamålsenligt fiske och inte heller för annat användande av vattenområdet med beaktande av delägarlägenheternas antal. Därför finns det inte förutsättningar för skifte av vattenområde.  För delägarlägenhetens Ö del har ansökts om skifte av vattenområde både i förrättningen och i jorddom-stolen. Lägenhetens nuvarande ägare G och H kan inte här i sitt bemötande till A:s och B:s besvär meddela att de förenar sig i besvären med sådan rättsverkan, att de skulle ha rätt att få ersättning av sökandena för kostnaderna för bemötandet.</p>
      <p>Domslut</p>
      <p>Jorddomstolens dom och förrättningsmännens beslut upphävs och förrättningen nedläggs.</p>
      <p>Saken har avgjorts av justitieråden Lasse Nikkarinen, Kari Raulos, Kari Kitunen (skiljaktig mening), Liisa Mansikkamäki (skiljaktig mening) och Pasi Aarnio. Föredragande Irmeli Heikonen.</p>
      <p>De skiljaktiga ledamöternas yttranden</p>
      <p>Justitierådet Mansikkamäki: Jag förenar mig i det som konstaterats i första stycket i Högsta domstolens domskäl. I övrigt anför jag följande.</p>
      <p>Lantmäteriverkets centralförvaltning har i sitt utlåtande konstaterat att lägenheten Ä efter skiftet inte kan utnyttja det för andra än sökandena kvarstående området för fiske eller på annat sätt som en självständig enhet, eftersom vattenskiftesområdet är så litet och förrättningssökandenas andel så stor. Ifall skiftet därtill skulle förrättas såsom det framställts i jorddomstolens dom genom att av insjön bilda en självständig enhet för sökandena, skulle lägenheten Ä hindras helt och hållet nyttjandet av insjöområdet. Detta hinder för framtida nyttjande utgör en nämnvärd olägenhet. Det förelåg inte förutsättningar för skifte av vattenområdet.</p>
      <p>Enligt 137 § 1 mom. fastighetsbildningslagen har en delägare i ett annat samfällt område än ett strömfall eller en sådan samfälld skog som avses i la gen om samfällda skogar rätt att få sin andel avskild genom skifte, om andelen kan avskiljas utan att någon delägare åsamkas nämnvärd olägenhet. För skifte av ett samfällt vattenområde förutsätts i 2 mom. dessutom att andelen behöver avskiljas för ett särskilt ändamål eller att det annars finns vägande skäl att dela området.</p>
      <p>Det framgår av motiven till 137 § fastighetsbildningslagen (RP 227/1994) att man ansett avskiljandet av vattenområden oändamålsenligt med tanke på sedvanligt utnyttjande av vattenområden . En särskild förutsättning för skifte skulle därför vara att det är nödvändigt att avskilja en andel för något specialändamål eller att det annars finns vägande skäl. De specialändamål som kunde komma ifråga skulle vara, förutom fiskodling i bassänger och virkesförvaring, användning som utsläppsområde för kondensvatten från kraftverk. Det kan finnas vägande skäl att avskilja en andel i ett vattenområde också när andelen är så stor att det område som avskiljs kan utnyttjas ändamålsenligt som en självständig enhet inom fisket. Emedan samfällda områden har bildats för fastigheternas gemensamma behov, skulle en allmän förutsättning för avskiljande av en andel vara att det kan ske utan att någon delägare åsamkas nämnvärd olägenhet.</p>
      <p>Av det ovansagda följer att vid prövningen av om skiftet föranleder i lagen avsedd olägenhet skall främst beaktas åtgärdens ändamålsenlighet med tanke på skötseln och utnyttjandet av det kvarstående samfällda vattenområdet. Det är uppenbart att avskiljandet i allmänhet inte kan ske utan att föranleda någon olägenhet. Fastighetsbildningslagen och förarbetena till den ger dock inte stöd för en sådan uppfattning att syftet varit att förbjuda skifte i sig. Vid prövningen av om sökanden har rätt att få sin andel avskild genom skifte skall därför inte endast bedömas huruvida de allmänna och särskilda förutsättningarna föreligger. Därutöver bör även en avvägning mellan den olägenhet som kan uppstå och det särskilda ändamål sökanden har åberopat till stöd för sin ansökan gö ras.</p>
      <p>Förrättningssökanden C:s dödsbo har inte framfört något särskilt ändamål som avses i lagen till stöd för sin ansökan. Med beaktande av storleken av sökandens andelar i de samfällda vattenområdena skulle det vara möjligt att av insjön bilda en självständig enhet att användas självständigt, vilket kunde vara ägnat att befrämja den ändamålsenliga skötseln och användningen av detta vattenområde. Till följd av detta skulle emellertid lägenheten Ä i närheten av sjön helt och hållet gå miste om de rättigheter till insjön den har som delägare av vattenområdena. Avskiljandet av andelar i det gemensamma havsområdet skulle för sin del försvåra den ändamålsenliga skötseln och ordnandet av fisket på det kvarstående området också om en del av andelarna skulle kvarstå i det samfällda vattenområdet. Avskiljandet kan alltså inte ske utan att åsamka nämnvärd olägenhet. Därför anser jag, då jag väger det förstnämnda skälet, som i sig kunde vara ett vägande skäl för skiftet, mot de olägenheter avskiljandet skulle åsamka, att det inte föreligger förutsättningar för skiftet.</p>
      <p>Av denna orsak är jag beträffande slutresultatet av samma åsikt som majoriteten.</p>
      <p>Justitierådet Kitunen: Jag är av samma åsikt som justitierådet Mansikkamäki.</p>
      <p/>
    </div>
  </finlex:content>
</finlex:document>
