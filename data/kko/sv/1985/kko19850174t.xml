<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850174t</dcterms:identifier>
  <finlex:ecliIdentifier>ECLI:FI:KKO:1985:II174</finlex:ecliIdentifier>
  <dcterms:title>KKO:1985-II-174</dcterms:title>
  <dcterms:description>
    <p>
      <strong>Lag om skada ådragen i militärtjänst</strong>
    </p>
    <p>
      <strong>Ändringssökande</strong>
    </p>
  </dcterms:description>
  <finlex:registerNumber>VA 85/88</finlex:registerNumber>
  <dcterms:date pvm="19850703">1985-07-03</dcterms:date>
  <finlex:fileCopyNumber>2974</finlex:fileCopyNumber>
  <dcterms:issued pvm="19851107">1985-11-07</dcterms:issued>
  <dcterms:abstract>
    <p>Besvär angående ersättning på grund av lagen om skada ådragen i militärtjänst upptogs till prövning såvitt gällde frågan därom, huruvida de till tjänstgöringen anslutna särskilda förhållandena inverkat på att sjukdomen framträtt eller endast förvärrat den sjukdom som ersättningssökanden tidigare haft, och avvisades till den del det var fråga om nedsättning av livränta på grund av 11 § 2 mom. sagda lag.</p>
  </dcterms:abstract>
  <p>II-avdelningen</p>
  <dcterms:tableOfContents>
    <a href="19850174taloa0">MÅLETS HANDLÄGGNING I DE LÄGRE INSTANSERNA</a>
    <a href="19850174tyloa0">HÖGSTA DOMSTOLENS AVGÖRANDE</a>
  </dcterms:tableOfContents>
  <finlex:content id="s19850174t.kko">
    <div>
      <h2 id="19850174taloa0">MÅLETS HANDLÄGGNING I DE LÄGRE INSTANSERNA</h2>
      <p>Bruno N hade fullgjort militärtjänst 4.1. - 19.12.1935 och 7.10.1939 - 15.3.1940. Han hade 8.3.1940 sårats och fått en skottskada i högra benet samt i mars 1940 blivit intagen på sjukhus på grund av nervösa störningar.</p>
      <p>Olycksfallsverket har med ett annat samma dag givet beslut beviljat N för av militärtjänsten förvärrade psykiska störningar på grund av 11 § 2 mom. lagen om skada, ådragen i militärtjänst med tre fjärdedelar nedsatt livränta enligt 30 %:s invaliditetsgrad från och med 1.1.1982.</p>
      <p>Försäkringsdomstolen har 15.11.1984 ansett, att N:s psykiska störningar inte var följder av skottskadan i högra benet och att det inte heller annars på sannolika skäl kunde anses att N:s psykiska störningar var förorsakade av de till tjänstgöringen anslutna särskilda förhållandena eller att dessa väsentligen inverkat på att sjukdomen framträtt.</p>
      <p>Samtidigt har försäkringsdomstolen ansett, att det inte fanns skäl att undanröja eller minska den nedsättning, som på grund av 11 § 2 mom. lagen om skada, ådragen i militärtjänst gjorts från den N beviljade livräntan och att hans invaliditetsgrad på grund av de förvärrade psykiska störningarna inte skulle uppskattas var större än 30 % från och med 1.1.1982. Försäkringsdomstolen har därför inte funnit skäl till ändring i de slut vari olycksfallsverket i sitt beslut stannat och sålunda förkastat besvären.</p>
      <p>N har sökt ändring i försäkringsdomstolens utslag och i sin besvärsskrift anfört, att hans psykiska störningar yppat sig först under militärtjänstgöringen och att de var förorsakade och inte enbart förvärrade av de till tjänstgöringen anslutna särskilda förhållandena samt att ha inte då sjukdomen inträffade lidit av kroppsskada, fel, sjukdom eller disposition för sjukdom, varigenom sjukdomens följder väsentligt förvärrats.</p>
    </div>
    <div>
      <h2 id="19850174tyloa0">HÖGSTA DOMSTOLENS AVGÖRANDE</h2>
      <p>Högsta domstolen har tagit ärendet i övervägande såvitt fråga är om rätt till ersättning och finner i likhet med försäkringsdomstolen att det inte på sannolika skäl kan anses, att N:s psykiska störningar vore förorsakade av de till tjänstgöringen anslutna särskilda förhållandena eller att sagda förhållanden väsentligen skulle ha inverkat på att sjukdomen framträtt. N har sålunda rätt att få ersättning endast för de i försäkringsdomstolens utslag avsedda av militärtjänsten förvärrade psykiska störningarna. Såvitt N:s besvär gäller den nedsättning, som med stöd av 11 § 2 mom. lagen om skada, ådragen i militärtjänst gjorts från den N beviljade livräntan, upptar Högsta domstolen inte ärendet i denna del till prövning, enär enligt 29 § 2 mom. sagda lag ändring i försäkringsdomstolens utslag inte får sökas angående ersättningens storlek och således inte såvitt gäller ovannämnda nedsättning. Försäkringsdomstolens utslag skall därför stå fast.</p>
      <div>
        <p>I avgörandet deltog justitieråden Leivonen, Takala, Hämäläinen, Mörä och Lindholm</p>
      </div>
    </div>
  </finlex:content>
</finlex:document>
