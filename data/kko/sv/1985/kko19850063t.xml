<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19850063t</dcterms:identifier>
  <finlex:ecliIdentifier>ECLI:FI:KKO:1985:II63</finlex:ecliIdentifier>
  <dcterms:title>KKO:1985-II-63</dcterms:title>
  <dcterms:description>
    <p>
      <strong>Skifteslagen</strong>
      <span>Styckning</span>
    </p>
    <p>
      <strong>Outbrutet område</strong>
      <span>Rätt att utbryta område</span>
    </p>
  </dcterms:description>
  <finlex:registerNumber>M 84/34</finlex:registerNumber>
  <dcterms:date pvm="19850122">1985-01-22</dcterms:date>
  <finlex:fileCopyNumber>1028</finlex:fileCopyNumber>
  <dcterms:issued pvm="19850430">1985-04-30</dcterms:issued>
  <dcterms:abstract>
    <p>En mor, som tillsammans med sina två barn ägde en lägenhet, hade ensam sålt ett outbrutet område från lägenheten. Efter hennes frånfälle hade hennes arvingar, sagda barn, från lägenheten sålt jordområden och slutligen resten av lägenheten ( stomlägenheten ) sålunda, att köpare vid dessa överlåtelser hade varit ovannämnda arvingars egna barn jämte makar. Sistnämnda överlåtelser av jordområden till barnen jämte deras makar, vilka samtliga varit medvetna om köpet av det förstnämnda området då de inköpte sina områden av lägenheten, förklarades med stöd av 4 kap. 4 § jordabalken ogiltiga, såvitt i dem ingick det förstnämnda jordområdet. Den ena arvingens dotter och hennes make, vilka hade inköpt stomlägenheten, var, med beaktande av att sagda make vid tiden för köpet av stomlägenheten varit medveten om köpet av det förstnämnda området, med stöd av 183 § 2 mom. lagen om skifte skyldiga att tåla avskiljandet av det förstnämnda området. Sålunda förelåg lagliga förutsättningar för styckningen av det först sålda området.</p>
  </dcterms:abstract>
  <p>III-avdelningen</p>
  <dcterms:tableOfContents>
    <a href="19850063taloa0">MÅLETS HANDLÄGGNING I DE LÄGRE INSTANSERNA</a>
    <a href="19850063tyloa0">HÖGSTA DOMSTOLENS AVGÖRANDE</a>
  </dcterms:tableOfContents>
  <finlex:content id="s19850063t.kko">
    <div>
      <h2 id="19850063taloa0">MÅLETS HANDLÄGGNING I DE LÄGRE INSTANSERNA</h2>
      <p>Lägenhetsägaren Hugo Bertil Mikael Helenius och hans hustru Signe Irene Helenius hade 19.1.1938 beviljats gemensam lagfart på lägenheten Stenkulla, som då hade registernummer 1:2, av Haiko enstaka hemman i Borgå landskommun. Efter det Hugo Bertil Mikael Helenius avlidit 1.5.1949 hade Signe Irene Helenius levat i oskiftat bo med makarnas gemensamma barn Alli Serafina Andersson och Marita Dorotea Irene Gustafsson. Medelst 20.5.1965 upprättat köpebrev hade Signe Irene Helenius till Valfrid Lönnfors sålt ett cirka 2.000 kvadratmeter stort jordområde från lägenheten Stenkulla. Sagda köp av outbrutet område hade bestyrkts av offentligt köpvittne 1.9.1965. Därefter hade Signe Irene Helenius, Andersson och Marita Dorotea Irene Gustafsson gemensamt medelst 28.3.1977 upprättat och av offentligt köpvittne bestyrkt köpebrev överlåtit till Marita Dorotea Irene Gustafssons son teknikern Nils-Olof Mikael Gustafsson och hans hustru telefonisten Carita Soili Margaretha Gustafsson ett outbrutet område från Stenkulla lägenhet med sådana i köpebrevet intagna villkor, att områdets areal var cirka 3100 kvadratmeter och att dess gränser angivits på en bifogad karta. Vid styckningsförrättningen, som antecknats i jordregistret 4.5.1979, har åt makarna Gustafsson en del av ovannämnda område avskiljts till Oijes benämnda styckningslägenhet RN:r 1:360. Stomlägenheten Stenkulla fick då registernumret 1:361.</p>
      <p>Efter det Signe Irene Helenius avlidit 11.4.1977 hade Andersson och Marita Dorotea Irene Gustafsson gemensamt medelst 7.6.1977 upprättat och av offentligt köpvittne bestyrkt köpebrev till Marita Dorotea Irene Gustafssons dotter banktjänstemannen Anne-Maj Ingvor Irene Holmström och dennes make försäkringsinspektören Nils Mårten Holmström försålt ett cirka 2.300 kvadratmeter stort jordområde från lägenheten Stenkulla med sådant i köpebrevet intaget villkor, att områdets gränser framgick av därtill bifogad karta. Ytterligare hade Andersson och Marita Dorotea Irene Gustafsson gemensamt överlåtit medelst två skilda 27.11.1980 upprättade och av offentligt köpevittne bestyrkta köpebrev två skilda jordområden, det ena till Marita Dorotea Irene Gustafssons ovannämnda son Nils-Olof Mikael Gustafsson och dennes maka Carita Soili Margaretha Gustafsson och det andra till Anderssons dotter banktjänstemannen Barbro Viola Öberg och dennas make svarvaren Stig-Håkan Edvard Öberg, med i bägge köpebrev intagna anteckningar därom, att gränserna för ifrågavarande jordområden hade inritats på bifogade kartor. Ytterligare hade Andersson och Marita Dorotea Irene Gustafsson gemensamt samma dag 27.11.1980 försålt medelst i behörig form upprättat köpebrev lägenheten Stenkulla RN:o 1:361 till Marita Dorotea Irene Gustafssons ovannämnda dotter Anne-Maj Ingvor Irene Holmström och hennes make Nils Mårten Holmström.</p>
      <p>Förenämnda Nils-Olof Mikael och Carita Soili Margaretha Gustafsson samt Stig-Håkan Edvard och Barbro Viola Öberg, samtliga numera från Borgå landskommun, hade i en gemensam ansökan, som 15.1.1981 ankommit till Borgå lantmäteribyrå, anhållit om, makarna Gustafsson på grund av de 28.3.1977 och 27.11.1980 dagtecknade köpebreven och makarna Öberg på grund av det 27.11.1980 dagtecknade köpebrevet, att de till dem från lägenheten Stenkulla överlåtna områdena måtte genom styckning avskiljas till självständiga lägenheter. Genom 28.1.1981 givet förrättningsförordnande hade förrättningen anförtrotts lantmäteriteknikern Bror-Uno Kvist.</p>
      <p>I den så anhängigblivna ifrågavarande styckningsförrättningen har Nils-Olof Mikael och Carita Soili Margaretha Gustafsson samt Stig-Håkan Edvard och Barbro Viola Öberg vidhållit sin ansökan. Därtill har Lönnfors infunnit sig till förrättningssammanträdet och anhållit om avskiljande av det område, som han från lägenheten Stenkulla tillhandlat sig av Signe Irene Helenius medelst det 20.5.1965 dagtecknade och 1.9.1965 bestyrkta köpebrevet.</p>
      <p>Vid förrättningens verkställande har förrättningsingenjören konstaterat, att enär Stenkulla lägenhet efter Hugo Bertil Mikael Helenius' frånfälle inte ägdes av Signe Irene Helenius ensam och de andra ägarna till lägenheten inte hade undertecknat ifrågavarande 20.5.1965 dagtecknade köpebrev, var detta köpebrev ogiltigt. Förrättningsingenjören har i sitt beslut ansett, att Lönnfors inte var sakägare i förrättningen och har därför lämnat styckningen till denna del därhän. Däremot har förrättningsingenjören bildat, åt Nils-Olof Mikael och Carita Soili Margaretha Gustafsson Caritas benämnda styckningslägenhet litt. 1:361/1 samt åt Stig-Håkan Edvard och Barbro Viola Öberg Lönnkulla benämnda styckningslägenhet litt. 1:361/2. Stomlägenheten Stenkulla betecknades med litt. 1:361/3 och dess ägare konstaterades vara Nils Mårten och Anne-Maj Ingvor Irene Holmström på grund av det 27.11.1980 dagtecknade köpebrevet. Förrättningen har förklarats avslutad 26.3.1981.</p>
      <p>Efter att ha besvärat sig över förrättningsingenjörens beslut till jorddomstolen har Lönnfors där anfört, att ifrågavarande köpebrev, medelst vilket han av Signe Irene Helenius hade inköpt ett 2.000 kvadratmeter stort område från lägenheten Stenkulla, ingalunda var ogiltigt. På området fanns en till hälften honom tillhörig byggnad, vilken hälft hans far i sin tur inköpt av sin mor redan år 1925. Lönnfors hade bott med sin familj i ovannämnda byggnad. Lönnfors har yrkat på att förrättningsingenjörens överklagade beslut måtte upphävas och förrättningen i sin helhet återförvisas till förrättningsingenjören och att honom måtte beredas tillfälle att såsom sakägare framställa sina yrkanden.</p>
      <p>Efter att ha hört Nils-Olof Mikael och Carita Soili Margaretha Gustafsson, Anne-Maj Ingvor Irene och Nils Mårten Holmström, Barbro Viola och Stig-Håkan Edvard Öberg samt Andersson, Marita Dorotea Irene Gustafsson, Borgå landskommun och förrättningsingenjören Bror-Uno Kvist, av vilka Nils-Olof Mikael Gustafsson och Anne-Maj Ingvor Irene Holmström yrkat på ersättning för sina rättegångskostnader, har Södra Finlands jorddomstol i sitt 20.9.1983 avkunnade utslag ansett, att det inte finns någon sådan giltig handling som avskiljandet av ifrågavarande område kan grundas på, samt förkastande besvären fastställt förrättningen. I anseende till sakens natur fick Nils-Olof Mikael Gustafsson och Anne-Maj Ingvor Irene Holmström själva vidkännas sina rättegångskostnader.</p>
      <p>Lönnfors har sökt ändring i jorddomstolens utslag och upprepande sina yrkanden ytterligare anfört, att ifrågavarande jordområde, som ännu delvis var utmärkt i terrängen, var beläget åtminstone huvudsakligen på det område, som försålts till Nils-Olof Mikael och Carita Soili Margaretha Gustafsson.</p>
      <p>Med anledning av besvären har förrättningsingenjören och lantmäteristyrelsen inkommit med utlåtande.</p>
    </div>
    <div>
      <h2 id="19850063tyloa0">HÖGSTA DOMSTOLENS AVGÖRANDE</h2>
      <p>Högsta domstolen har prövat målet och finner utrett, att, då Signe Irene Helenius medelst det 20.5.1965 dagtecknade och av offentligt köpvittne 1.9.1965 bestyrkta köpebrevet överlät det tvist underkastade jordområdet från lägenheten Stenkulla, hade lägenheten oskiftad ägts av Signe Irene Helenius och hennes döttrar Alli Serafina Andersson och Marita Dorotea Irene Gustafsson. Lönnfors, som sedan sin barndom hade bebott den på ovannämnda område belägna och sedermera honom delvis tillhöriga byggnaden, hade vid tiden för köpets ingående och också därefter haft området i sin besittning. Den omständigheten, att köpebrevet inte hade undertecknats av Andersson och Marita Dorotea Irene Gustafsson, gjorde inte överlåtelsen av området ogiltig. Köpet var efter Signe Irene Helenius' frånfälle bindande för dem såsom hennes arvingar.</p>
      <p>Nils-Olof Mikael och Carita Soili Margaretha Gustafsson har inköpt områdena från lägenheten Stenkulla medelst de 28.3.1977 och 27.11.1980 dagtecknade köpebreven, varvid den ena säljaren har varit Nils-Olof Mikael Gustafssons mor Marita Dorotea Irene Gustafsson. Då Barbro Viola och Stig-Håkan Edvard Öberg medelst det 27.11.1980 dagtecknade köpebrevet köpte jordområdet från lägenheten Stenkulla, har den ena säljaren varit Barbro Viola Öbergs mor Alli Serafina Andersson. Med hänsyn ytterligare till, att Lönnfors länge bott i den på området belägna byggnaden och att han även har haft området i sin besittning, anser Högsta domstolen utrett, att Nils-Olof Mikael och Carita Soili Margaretha Gustafsson samt Barbro Viola och Stig-Håkan Edvard Öberg, då de inköpte områdena från Stenkulla lägenhet, hade varit medvetna om att Lönnfors såsom ägare besuttit det tvist underkastade området på grund av den 1.9.1965 bestyrkta överlåtelsen. Med stöd av 4 kap. 4 § jordabalken är överlåtelsen av områdena från lägenheten Stenkulla till Nils-Olof Mikael och Carita Soili Margaretha Gustafsson samt Barbro Viola och Stig-Håkan Edvard Öberg ogiltiga, såvitt i dem ingår det område som Lönnfors inköpte av Signe Irene Helenius.</p>
      <p>Då Anne-Maj Ingvor Irene och Nils Mårten Holmström medelst det 27.11.1980 upprättade köpebrevet inhandlade sig lägenheten Stenkulla har Anne-Maj Ingvor Irene Holmströms mor Marita Dorotea Irene Gustafsson varit den ena säljaren. Med beaktande av de andra ovannämnda omständigheterna finner Högsta domstolen, att Anne-Maj Ingvor Irene och Nils Mårten Holmström vid inköpet av stomlägenheten Stenkulla har varit medvetna om det tvist underkastade områdets överlåtelse till Lönnfors. Med stöd av 183 § 2 mom. lagen om skifte är Anne-Maj Ingvor Irene och Nils Mårten Holmström därför skyldiga att tåla avskiljandet av det till Lönnfors överlåtna området.</p>
      <p>På ovannämnda grunder anser Högsta domstolen, att det har förelegat lagliga förutsättningar för verkställandet av styckningen på grund av det 1.9.1965 fastställda köpebrev, medelst vilket Lönnfors inköpt sitt område från lägenheten Stenkulla och finner därför rätt att upphäva jorddomstolens utslag och förrättningen samt återförvisa densamma till förrättningsingenjören, som bör uppta den till förnyad behandling.</p>
      <div>
        <p>I avgörandet deltog justitieråden Miettinen, Saarni-Rytkölä, Nybergh, Hiltunen och Aro</p>
      </div>
    </div>
  </finlex:content>
</finlex:document>
