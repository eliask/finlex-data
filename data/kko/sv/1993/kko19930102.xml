<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19930102</dcterms:identifier>
  <finlex:ecliIdentifier>ECLI:FI:KKO:1993:102</finlex:ecliIdentifier>
  <dcterms:title>KKO:1993:102</dcterms:title>
  <dcterms:description>
    <p>
      <strong>Rättegångsförfarandet</strong>
      <span>Intervention</span>
    </p>
  </dcterms:description>
  <finlex:registerNumber>S 92/536</finlex:registerNumber>
  <dcterms:date pvm="19930119">1993-01-19</dcterms:date>
  <finlex:fileCopyNumber>2841</finlex:fileCopyNumber>
  <dcterms:issued pvm="19930826">1993-08-26</dcterms:issued>
  <dcterms:abstract>
    <p>Underrätten hade i en tvist mellan A och B fastställt att A hade panträtt i visst gods. C anmälde sig efter avkunnandet av underrättens utslag som huvudintervenient och sökte ändring i utslaget. Huvudintervention i hovrätten var inte möjlig då endast C sökte ändring i underrättens utslag och utslaget inte var bindande för honom.</p>
  </dcterms:abstract>
  <dcterms:tableOfContents>
    <a href="19930102aloa0">MÅLETS HANDLÄGGNING I DE LÄGRE DOMSTOLARNA</a>
    <a href="19930102mhaku0">ÄNDRINGSSÖKANDE I HÖGSTA DOMSTOLEN</a>
    <a href="19930102yloa0">HÖGSTA DOMSTOLENS AVGÖRANDE 26.8.1993</a>
  </dcterms:tableOfContents>
  <finlex:content id="s19930102.hdr">
    <div>
      <h2 id="19930102aloa0">MÅLETS HANDLÄGGNING I DE LÄGRE DOMSTOLARNA</h2>
      <div>
        <h3>Käromålet i Vasa rådstuvurätt och rådstuvurätts utslag 30.11.1990</h3>
        <p>Oy Backman-Trummer Ab har väckt talan mot Oy PCI-Data Ab och i sitt käromål anfört att bolaget på grund av de speditionsuppdrag som det hade utfört för Oy PCI-Data Ab hade en förfallen obetald fordran hos svarandebolaget. Oy Backman-Trummer Ab har yrkat att rådstuvurätten fastställer att bolaget för sin fordran har panträtt i 750 datorer, som Oy PCI-Data Ab hade köpt av Commodore Electronics Ltd. Godset tillhörde Oy PCI-Data Ab och uppbevarades i Oy Backman-Trummer Ab:s lager.</p>
        <p>Oy PCI-Data Ab har anfört att Commodore Electronics Ltd efter ovannämnda köp hade fått äganderätt till datorerna men har medgett panträtten.</p>
        <p>Rådstuvurätten har bifallit käromålet och fastställt att Oy Backman-Trummer Ab hade panträtt i godset.</p>
      </div>
      <div>
        <h3>Ändringssökande i Vasa hovrätt</h3>
        <p>Efter att rådstuvurätten avkunnat sitt utslag har Commodore Electronics Ltd 7.12.1990 anmält sig som huvudintervenient och sökt ändring i rådstuvurättens utslag. Bolaget har anfört att Oy Backman-Trummer Ab inte hade panträtt i godset, eftersom äganderätten till godset inte hade övergått till Oy PCI-Data Ab. Commodore Electronics Ltd har yrkat att hovrätten upphäver rådstuvurättens utslag till den del rådstuvurätten har fastställt panträtten och antingen återförvisar målet till rådstuvurätten eller håller muntlig förhandling.</p>
      </div>
      <div>
        <h3>Bemötande i hovrätten</h3>
        <p>Oy Backman-Trummer Ab har anfört att Commodore Electronics Ltd inte hade rätt att söka ändring i rådstuvurättens utslag som huvudintervenient och därför yrkat att hovrätten inte upptar besvären till prövning eller i varje händelse förkastar dem.</p>
      </div>
      <div>
        <h3>Vasa hovrätts dom 6.2.1992</h3>
        <p>Hovrätten har konstaterat att av handlingarna i målet hade framgått att Oy PCI-Data Ab hade köpt datorerna av Commodore Electronics Ltd, som hade tillställt Oy PCIData Ab en 28.9.1990 daterad räkning på dem. Enligt tulldeklarationen hade godset införts till Finland 5.10.1990, varefter Oy Backman-Trummer Ab som ombud och speditör hade mottagit och uppbevarat godset för Oy PCI-Data Ab:s räkning. Commodore Electronics Ltd och Oy PCI-Data Ab hade 15.10.1990 ingått ett avtal där sistnämnda bolag hade avsagt sig äganderätten till godset och förbundit sig att återställa det i Commodore Electronics Ltd:s "ägo och kontroll med omedelbar verkan". Oy PCI-Data Ab hade försatts i konkurs 7.12.1990. Godset hade då uppbevarats i Oy Backman-Trummer Ab:s lager som pant för de skulder Oy PCI-Data Ab hade till Oy Backman-Trummer Ab. Commodore Electronics Ltd hade 14.12.1990 sålt datorerna till Oy PCI-Data Ab:s konkursbo.</p>
        <p>Hovrätten har funnit att Commodore Electronics Ltd saknade rättsligt intresse i målet, eftersom bolaget inte längre ägde datorerna, och att dess rätt inte längre var beroende av målets utgång. Commodore Electronics Ltd hade därför inte rätt att uppträda som huvudintervenient i hovrätten. Hovrätten har förkastat interventionsyrkandet och inte upptagit besvären till prövning.</p>
      </div>
    </div>
    <div>
      <h2 id="19930102mhaku0">ÄNDRINGSSÖKANDE I HÖGSTA DOMSTOLEN</h2>
      <p>Besvärstillstånd har meddelats 13.8.1992. Commodore Electronics Ltd har yrkat att Högsta domstolen upphäver hovrättens dom och rådstuvurättens utslag samt att målet återförvisas till rådstuvurätten och att Commodore Electronics Ltd där bereds tillfälle att som huvudintervenient förete utredning om att panträtten är ogiltig.</p>
      <p>Oy Backman-Trummer Ab och Oy PCI-Data Ab:s konkursbo har bemött ändringsansökan.</p>
    </div>
    <div>
      <h2 id="19930102yloa0">HÖGSTA DOMSTOLENS AVGÖRANDE 26.8.1993</h2>
      <div>
        <h3>Domskäl</h3>
        <p>Enligt stadgandet i 18 kapitlet 2 § rättegångsbalken kan tredje man ansluta sig till en rättegång medan den pågår och klandra vardera partens rätt. Enligt 3 § i kapitlet har tredje man vidare rätt att ansluta sig till rättegången som huvudintervenient i hovrätten då en ursprunglig part i rättegången söker ändring i underrättens avgörande. Tredje man har således enligt stadgandena rätt att ansluta sig till en rättegång medan den pågår. Då Commodore Electronics Ltd:s yrkanden gäller en rättegång som har avslutats i underrätten och inte inletts i hovrätten och då domen i rättegången mellan Oy Backman-Trummer Ab och Oy Oy PCI-Data Ab Ab:s konkursbo rörande Oy Backman-Trummer Ab:s panträtt i det ifrågavarande godset inte är bindande för Commodore Electronics Ltd och således inte utgör hinder för bolaget att väcka talan om bättre rätt till godset har Commodore Electronics Ltd inte rätt att söka ändring i rådstuvurättens utslag.</p>
      </div>
      <div>
        <h3>Domslut</h3>
        <p>Hovrättens domslut ändras inte.</p>
      </div>
      <div>
        <p>I avgörandet deltog</p>
        <p>Justitieråden Ketola (skiljaktig), Tulenheimo-Takki, Wirilander, Sevon och Möller</p>
      </div>
      <div>
        <h3>Den skiljaktiga ledamotens yttrande</h3>
        <p>Justitierådet Ketola: Enligt stadgandet i 18 kapitlet 2 § rättegångsbalken kan tredje man under en anhängig rättegång ansluta sig till rättegången och klandra vardera partens rätt. Tredje man har även rätt att enligt 3 § i kapitlet ansluta sig till rättegången som huvudintervenient i hovrätten då en ursprunglig part i rättegången söker ändring i underrättens avgörande. Rättegångsbalken innehåller däremot inte något stadgande om huruvida tredje man, som inte deltagit i rättegången i underrätten, kan inträda i tvisten genom att inom stadgad tid anmäla missnöje med underrättens avgörande och anföra besvär i hovrätten, då de ursprungliga parterna åtnöjt sig med avgörandet. I avsaknad av ett uttryckligt lagstadgande är tredje mans inträde i rättegången även i sistnämnda fall beroende av domstolens prövning. Tredje man bör till stöd för sitt interventionsyrkande påvisa ett behov av rättsskydd och sannolika grunder för att han till sin fördel kunde påverka utgången i målet. Commodore Electronics Ltd har dock inte visat sådana grunder. För den skull finner jag att det inte föreligger skäl att bevilja Commodore Electronics Ltd rätt att inträda i sagda rättegång i hovrätten och jag förenar mig sålunda om det domslut vid vilket majoriteten stannat.</p>
      </div>
    </div>
  </finlex:content>
</finlex:document>
