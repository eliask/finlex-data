<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>20160096</dcterms:identifier>
  <finlex:ecliIdentifier>ECLI:FI:KKO:2016:96</finlex:ecliIdentifier>
  <dcterms:title>KKO:2016:96</dcterms:title>
  <dcterms:description>
    <p>
      <strong>Rättegångsförfarandet</strong>
      <span>Bevisning</span>
      <span>Förbud mot att använda bevisning</span>
    </p>
    <p>
      <strong>Rättegångsbiträde</strong>
      <span>Rätt till biträde</span>
    </p>
    <p>
      <strong>Förundersökning</strong>
    </p>
    <p>
      <strong>Skydd mot självinkriminering</strong>
    </p>
  </dcterms:description>
  <finlex:registerNumber>R2015/298</finlex:registerNumber>
  <finlex:fileCopyNumber>2608</finlex:fileCopyNumber>
  <dcterms:issued pvm="20161222">2016-12-22</dcterms:issued>
  <dcterms:abstract>
    <p>A hade medan han var häktad, i samtal mellan det sjätte och sjunde förundersökningsförhöret, under tre på varandra följande dagar utan närvaro av sitt biträde erkänt för den kriminalöverkonstapel som skötte förundersökningen att han hade dödat och även i övrigt för denne berättat om omständigheter i samband med denna gärning. I förundersökningsförhören före och även efter detta, i vilka A hade biträtts av sin försvarare, hade A bestridit att han skulle ha varit delaktig i ett mord och andra brott som undersöktes.</p>
    <p>A dömdes i hovrätten för mord till livstids fängelse. Hovrättens tillräknande hade delvis byggt på kriminalöverkonstapelns vittnesberättelse angående det som A hade berättat i samtalen med henne.</p>
    <p>Av de skäl som framgår av avgörandet ansåg Högsta domstolen att A:s försvarsmöjligheter och skydd mot självinkriminering hade kränkts så att kriminalöverkonstapelns vittnesberättelse inte fick användas som bevis på A:s skuld. Högsta domstolen ansåg även att det inte på grund av A:s sinnestillstånd hade funnits förutsättningar för samtal med honom.</p>
    <p>FörundersökningsL 10 § (842/2006)<br/>
FörundersökningsL 24 § (449/1987)<br/>
FörundersökningsL 31 § (692/1997)<br/>
Europeiska konventionen om mänskliga rättigheter 6 art<br/>
F om förundersökning och tvångsmedel (575/1988) 13 §</p>
  </dcterms:abstract>
</finlex:document>
