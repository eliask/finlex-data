<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>20180071</dcterms:identifier>
  <finlex:ecliIdentifier>ECLI:FI:KKO:2018:71</finlex:ecliIdentifier>
  <dcterms:title>KKO:2018:71</dcterms:title>
  <dcterms:description>
    <p>
      <strong>Betalningsmedel</strong>
      <span>Obehörig användning</span>
      <span>Betaltjänstanvändares ansvar</span>
    </p>
  </dcterms:description>
  <finlex:registerNumber>S2017/178</finlex:registerNumber>
  <finlex:fileCopyNumber>2056</finlex:fileCopyNumber>
  <dcterms:issued pvm="20181101">2018-11-01</dcterms:issued>
  <ecli>ECLI:FI:KKO:2018:71</ecli>
  <dcterms:abstract>
    <p>A hade förvarat sitt bank- och kreditkort i sin plånbok och koden till kortet i bankens kuvert i en låda i skrivbordet på sitt advokatkontor. A hade lämnat kontoret för ca tio minuter utan att låsa ytterdörren och lämnat plånboken på sitt skrivbord. En gärningsman som förblivit okänd hade under den tiden kommit in på kontoret och tagit plånboken och koden. Gärningsmannen hade strax därefter lyft pengar med A:s kort från en bankautomat i närheten. Banken ansåg att A hade handlat grovt vårdslöst när det gällde att förvara betalkortet och koden och yrkade att han skulle förpliktas att i sin helhet ersätta de medel som orättmätigt hade lyfts.</p>
    <p>Högsta domstolen ansåg att A:s beteende inte hade visat så klandervärd likgiltighet angående säkerhetsföreskrifterna och den ökade risken för missbruk av kortet att hans vårdslöshet skulle anses vara grov. A:s ansvar för den obehöriga användningen av betalkortet begränsades till det belopp som tingsrätten dömt ut enligt 62 § 2 mom. betaltjänstlagen. (Omröstn.)</p>
    <p>BetaltjänstL 53 § (290/2010)<br/>
BetaltjänstL 62 § (290/2010)</p>
  </dcterms:abstract>
</finlex:document>
