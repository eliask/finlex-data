<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>20170048</dcterms:identifier>
  <finlex:ecliIdentifier>ECLI:FI:KKO:2017:48</finlex:ecliIdentifier>
  <dcterms:title>KKO:2017:48</dcterms:title>
  <dcterms:description>
    <p>
      <strong>Åland</strong>
      <span>Självstyrelse</span>
      <span>Behörighetskonflikt</span>
      <span>Jord- och skogsbruk</span>
      <span>Statsborgen</span>
    </p>
  </dcterms:description>
  <finlex:registerNumber>H2016/171</finlex:registerNumber>
  <finlex:fileCopyNumber>1409</finlex:fileCopyNumber>
  <dcterms:issued pvm="20170629">2017-06-29</dcterms:issued>
  <dcterms:abstract>
    <p>I en behörighetskonflikt mellan Ålands landskapsregering och jord- och skogsbruksministeriet var frågan om åtgärder som avses i lagen om statsborgen för gårdsbruksenheter under åren 2016 och 2017 hör till landskapets eller rikets behörighet.</p>
    <p>Av de skäl som framgår av beslutet ansåg Högsta domstolen att de åtgärder som avses i lagen hör till rättsområdet jord- och skogsbruk och styrning av lantbruksproduktionen och hör därför till landskapets behörighet. Riksmyndigheterna var således inte behöriga i saken.</p>
    <p>SjälvstyrelseL för Åland 18 § 15 punkten<br/>
SjälvstyrelseL för Åland 27 § 15 punkten<br/>
SjälvstyrelseL för Åland 60 § 2 mom</p>
  </dcterms:abstract>
  <dcterms:tableOfContents>
    <a href="OT20170048_1">Saken</a>
    <a href="OT20170048_2">Avgivna utlåtanden</a>
    <a href="OT20170048_3">Högsta domstolens avgörande</a>
  </dcterms:tableOfContents>
  <finlex:content id="s20170048.hdr">
    <div>
      <h2 id="OT20170048_1">Saken</h2>
      <p>Ålands landskapsregering har i en framställning till Högsta domstolen som inkommit 27.12.2016 med hänvisning till 60 § 2 mom. självstyrelselagen anfört att lagen om statsborgen för gårdsbruksenheter under åren 2016 och 2017 (FFS 922/2016) bör verkställas på Åland eftersom den stödform som inrättats med lagen i avsikt att tillfälligt lindra lantbrukets likviditetsproblem hör till rikets lagstiftningsbehörighet. Landskapsregeringen har yrkat att Högsta domstolen konstaterar att riksmyndigheterna är behöriga att med stöd av den nämnda rikslagen vidta sådana åtgärder som hänför sig till gårdsbruksenheter på Åland. Enligt landskapsregeringen är syftet med de åtgärder som regleras i lagen att trygga jordbrukets verksamhetsförutsättningar i situationer där lantbruket har råkat i ekonomiska svårigheter till följd av tillfälliga prisfluktuationer. Landskapsregeringen anser att en sådan åtgärd hör till rikets behörighet enligt 27 § 15 punkten självstyrelselagen eftersom det är fråga om att upprätthålla jordbruksproduktionen och hantera sänkta inkomster till följd av prisförändringar inom jordbruksproduktionen. Landskapsregeringen anser att åtgärden inte innehåller några element av utvecklings-, miljö- eller strukturpolitik inom jordbruket, vilka områden hör till landskapets lagstiftningsbehörighet.</p>
    </div>
    <div>
      <h2 id="OT20170048_2">Avgivna utlåtanden</h2>
      <p>Med anledning av Ålands landskapsregerings framställning har Högsta domstolen begärt ett utlåtande av jord- och skogsbruksministeriet. Sedan ministeriets utlåtande inkommit har ett utlåtande begärts av Ålandsdelegationen.</p>
      <p>I sitt utlåtande har jord- och skogsbruksministeriet ansett att landskapet har lagstiftningsbehörighet beträffande sådana åtgärder som åsyftas i den nämnda lagen. Ministeriet anser att det är fråga om verksamhet som avses i 18 § 15 punkten självstyrelselagen. Således blir rikslagen inte enligt ministeriet tillämplig i landskapet.</p>
      <p>Ålandsdelegationen har i sitt utlåtande ansett att den rikslag det är fråga om hänför sig till rättsområdet "priset på lantbruks- och fiskeriprodukter", som utgör riksbehörighet enligt 27 § 15 punkten självstyrelselagen. Ålandsdelegationen har därför ansett att rikslagen är tillämplig även på Åland. Delegationen konstaterar att vid den tidpunkt som den nuvarande självstyrelselagen trädde i kraft var lantbruksinkomstlagen (FFS 736/1989) gällande. Syftet med lantbruksinkomstlagen var att garantera lantbrukarbefolkningen en rättvis inkomstnivå, styra och balansera lantbruksproduktionen samt stabilisera lantbrukets prisnivå och utveckla lantbruksprodukternas kvalitet. Numera har lantbruksinkomstlagen upphävts. Jord- och skogsbruk och styrning av lantbruksproduktionen hör däremot till landskapets lagstiftningsbehörighet enligt 18 § 15 punkten självstyrelselagen, dock så att förhandlingar skall föras med de statsmyndigheter saken gäller innan lagstiftningsåtgärder angående styrning av lantbruksproduktionen vidtas.</p>
      <p>Ålandsdelegationen har vidare konstaterat att riket och landskapet har tillämpat en ansvarsfördelning avseende de olika stöden från Europeiska unionen samt den nationella finansieringen utifrån behörighetsfördelningen i självstyrelselagen. Landskapet har ansetts ha behörighet när det gäller strukturpolitiken och riket när det gäller pris- och marknadspolitiken. Härav har följt att landskapet har ansetts ha behörighet när det gäller strukturstöden och stöd till landsbygdens utveckling. Av de stöd till landsbygdens utveckling som tillämpas i landskapet har landskapet lagstiftningsbehörighet i fråga om startstöd och miljöstöd. Även stöd till jordbruk i mindre gynnade områden har ansetts höra till landskapets behörighet. Behörigheten angående det nationella investeringsstödet hör till landskapet. Ålandsdelegationen har gjort bedömningen att rikslagen ifråga berör inkomst- och prispolitiska frågor, som tidigare reglerades i lantbruksinkomstlagstiftningen. Åtgärderna i den lagstiftningen syftade till att garantera lantbrukarbefolkningen en rättvis inkomstnivå och stabilisera lantbrukets prisnivå. Av den omständigheten att det enligt 27 § 15 punkten i självstyrelselagen ankommer på riket att lagstifta om åtgärder som har samband med lantbruksinkomsten följer enligt Ålandsdelegationen att de kompensationsåtgärder som riket vidtar som en följd av dessa åtgärder även bör anses omfatta landskapet Åland.</p>
    </div>
    <div>
      <h2 id="OT20170048_3">Högsta domstolens avgörande</h2>
      <p>1. Uppstår meningsskiljaktighet angående en landskaps- eller riksmyndighets behörighet att vidta en viss förvaltningsåtgärd, avgörs frågan enligt 60 § 2 mom. självstyrelselagen för Åland på framställning av landskapsregeringen eller riksmyndigheten av Högsta domstolen. En sådan meningsskiljaktighet som avses i denna bestämmelse kan gälla såväl en tilltänkt som en redan företagen förvaltningsåtgärd (RP 73/1990 rd s. 94). Eftersom Ålands landskapsregering och jord- och skogsbruksministeriet är oeniga om riksmyndigheternas behörighet att vidta sådana åtgärder som hänför sig till gårdsbruksenheter i landskapet Åland med stöd av lagen om statsborgen för gårdsbruksenheter under åren 2016 och 2017, finner Högsta domstolen att det föreligger en i 60 § 2 mom. självstyrelselagen avsedd meningsskiljaktighet. Högsta domstolen upptar landskapsregeringens framställning till prövning.</p>
      <p>2. Enligt 23 och 30 § självstyrelselagen är förvaltningsbehörigheten i huvudsak fördelad mellan landskapets och rikets myndigheter så att förvaltningen i angelägenheter som hänförts till landskapets lagstiftningsbehörighet ankommer på självstyrelsemyndigheterna och i angelägenheter som faller inom rikets lagstiftningsbehörighet på riksmyndigheterna. I lagrummen har angetts vissa undantag från denna huvudprincip. I vissa fall skall rikets och landskapets myndigheter samarbeta genom samråd eller genom att inhämta utlåtande av den myndighet i landskapet eller riket som berörs av saken.</p>
      <p>3. Syftet med lagen om statsborgen för gårdsbruksenheter under åren 2016 och 2017 är enligt dess 1 § att trygga jordbrukets verksamhetsförutsättningar genom att bevilja statsborgen till sådana lantbruksföretagare som har förutsättningar för kontinuerligt lönsam verksamhet, men som tillfälligt har råkat i ekonomiska svårigheter på grund av förändringar i verksamhetsmiljön. Enligt lagens 3 § kan statsborgen i fråga beviljas inom ramen för det maximala belopp som har fastställts för ändamålet i fråga i dispositionsplanen för gårdsbrukets utvecklingsfond. I enlighet med 4 § 1 mom. kan statsborgen beviljas för kredit som en kreditgivare beviljar en lantbruksföretagare för att förbättra likviditeten i den produktionsverksamhet som företagaren bedriver inom jordbruket.</p>
      <p>4. Enligt 18 § 15 punkten självstyrelselagen hör jord- och skogsbruk och styrning av lantbruksproduktionen till landskapets lagstiftningsbehörighet, dock så att förhandlingar skall föras med de statsmyndigheter saken gäller innan lagstiftningsåtgärder angående styrning av lantbruksproduktionen vidtas. Priset på lantbruks- och fiskeriprodukter samt främjande av export av lantbruksprodukter utgör riksbehörighet enligt 27 § 15 punkten självstyrelselagen.</p>
      <p>5. Av självstyrelselagens förarbeten framgår att huvudregeln är att lagstiftningen om jord- och skogsbruk i sin helhet hör till landskapets behörighetsområde. Undantag utgör de frågor som anges i 27 § 15 punkten självstyrelselagen, alltså priset på lantbruks- och fiskeriprodukter samt främjande av export av lantbruksprodukter (RP 73/1990 rd s. 67). Enligt 27 § 33 punkten samma lag hör också lagstiftningen om förebyggande av införsel av växtförstörare till rikets lagstiftningsbehörighet.</p>
      <p>6. Högsta domstolen konstaterar att stadgandet i 27 § 15 punkten självstyrelselagen, enligt vilken lagstiftning som gäller priset på lantbruks- och fiskeriprodukter är riksbehörighet, utgör ett undantag från bestämmelserna i 18 § 15 och 22 punkten i lagen enligt vilka huvudregeln är att jordbruket och styrningen av lantbruksproduktionen samt näringsverksamheten hör till landskapets lagstiftningsbehörighet.</p>
      <p>7. Vad gäller det lagstiftningsområde som beskrivits med termen "priset på lantbruks- och fiskeriprodukter" har situationen sedan stiftandet av självstyrelselagen förändrats i grunden: Lantbruksinkomstlagstiftningen har upphävts, några lantbruksinkomstförhandlingar förs inte längre och inte heller fastställs några riktpriser för produkterna.</p>
      <p>8. Vidare kan konstateras att föreliggande rikslag har beröringspunkter med investerings- och strukturstöden. De anses utgöra landskapsbehörighet.</p>
      <p>9. Högsta domstolen gör bedömningen att statsborgen som det här är fråga om visserligen kan ha en indirekt inverkan på prisen på lantbruksprodukterna, men att det trots detta inte är fråga om lantbruksinkomstlagstiftning. Den säkerhet borgensförbindelserna utgör styr inte och har ingen direkt inverkan på prisen. Den eventuella betydelse borgensarrangemangen har för inkomsten från lantbruket är indirekt.</p>
      <p>10. Som ovan nämnts utgör den nämnda riksbehörigheten beträffande prisen ett undantag från huvudregeln enligt vilken lagstiftningen beträffande jord- och skogsbruket och styrning av lantbruksproduktionen hör till landskapets behörighetsområde. Högsta domstolen finner skäl att tolka en bestämmelse om ett specifikt undantag från ett omfattande område som hör till landskapets lagstiftningsbehörighet strikt så att däri inte inryms sådant som inte får stöd i dess ordalydelse.</p>
      <p>11. Utgående från det som anförs ovan anser Högsta domstolen att sådan statsborgen som beviljas enligt den temporära rikslagen inte utgående från formuleringen i 27 § 15 punkten självstyrelselagen eller dess förarbeten kan hänföras till rättsområdet priset på lantbruksprodukter eller främjande av export av lantbruksprodukter i den bemärkelse begreppen har i lagen. De åtgärder rikslagen reglerar är att hänföra till rättsområdet jord- och skogsbruk och styrning av lantbruksproduktionen, som utgör landskapsbehörighet enligt 18 § 15 punkten självstyrelselagen.</p>
      <div>
        <h3>Beslut</h3>
        <p>Riksmyndigheterna är inte behöriga att med stöd av lagen om statsborgen för gårdsbruksenheter under åren 2016 och 2017 vidta åtgärder som hänför sig till gårdsbruksenheter i landskapet Åland.</p>
        <p>Saken har avgjorts av justitieråden Gustav Bygglin, Ilkka Rautio, Ari Kantor, Tuula Pynnä och Tuomo Antila. Föredragande Janne Salminen.</p>
      </div>
    </div>
  </finlex:content>
</finlex:document>
