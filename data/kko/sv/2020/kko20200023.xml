<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>20200023</dcterms:identifier>
  <finlex:ecliIdentifier>ECLI:FI:KKO:2020:23</finlex:ecliIdentifier>
  <dcterms:title>KKO:2020:23</dcterms:title>
  <dcterms:description>
    <p>
      <strong>Fastighetsköp</strong>
      <span>Kvalitetsfel</span>
      <span>Undersökningsplikt</span>
    </p>
  </dcterms:description>
  <finlex:registerNumber>S2018/704</finlex:registerNumber>
  <finlex:fileCopyNumber>299</finlex:fileCopyNumber>
  <dcterms:issued pvm="20200304">2020-03-04</dcterms:issued>
  <ecli>ECLI:FI:KKO:2020:23</ecli>
  <dcterms:abstract>
    <p>Köparna hade före köpslutet getts ett fuktmätningsprotokoll angående en bostadsbyggnad uppförd år 1960. Enligt protokollet fanns det fukt i byggnadens källarutrymmen men inte i golv- och väggkonstruktionerna ovanför. Efter köpet upptäcktes fukt- och mikrobskador i golvbjälklaget ovanför källarens betongvalv samt i nedre delarna av ytterväggskonstruktionerna. Skadorna hade orsakats av fuktbelastning från källaren samt av fuktkoncentration i kontaktytan mellan det kalla betongvalvet och värmeisoleringen.</p>
    <p>Högsta domstolen ansåg att köparna med anledning av byggnadens ålder, byggnadssättet och informationen de fått om fukten i källaren hade haft orsak att noggrannare än vanligt granska skicket hos konstruktionerna ovanför källaren. De hade dock kunnat anse att utredningarna i protokollet, i vilka det även med borrprov konstaterats att konstruktionerna ovanför källaren var torra, var tillräckliga. Köparna hade inte försummat sin undersökningsplikt och hade således inte förlorat sin rätt att åberopa felet i fastigheten.</p>
    <p>JB 2 kap 22 §</p>
  </dcterms:abstract>
</finlex:document>
