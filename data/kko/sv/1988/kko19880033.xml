<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19880033</dcterms:identifier>
  <finlex:ecliIdentifier>ECLI:FI:KKO:1988:33</finlex:ecliIdentifier>
  <dcterms:title>KKO:1988:33</dcterms:title>
  <dcterms:description>
    <p>
      <strong>Konkurs</strong>
      <span>Konkursdom</span>
    </p>
    <p>
      <strong>Förmånsrätt</strong>
    </p>
  </dcterms:description>
  <finlex:registerNumber>S 87/888</finlex:registerNumber>
  <dcterms:date pvm="19871126">1987-11-26</dcterms:date>
  <finlex:fileCopyNumber>976</finlex:fileCopyNumber>
  <dcterms:issued pvm="19880324">1988-03-24</dcterms:issued>
  <dcterms:abstract>
    <p>I en konkursdom hade en borgenärs anspråk på förmånsrätt för sin fordran blivit förkastat såsom ostyrkt. Anspråket hade inte gjorts stridigt och borgenären hade förbehållit sig rätt att bevisa dess riktighet. Anspråket borde inte ha förkastats utan borgenären borde ha anvisats att leda det i bevis i en särskild rättegång.</p>
  </dcterms:abstract>
  <p>KS 96 §</p>
  <p>KS 97 §</p>
  <dcterms:tableOfContents>
    <a href="19880033aloa0">ÄRENDETS HANDLÄGGNING I DE LÄGRE DOMSTOLARNA</a>
    <a href="19880033muukas0">FULLFÖLJD I HÖGSTA DOMSTOLEN</a>
    <a href="19880033yloa0">HÖGSTA DOMSTOLENS AVGÖRANDE</a>
  </dcterms:tableOfContents>
  <finlex:content id="s19880033.hdr">
    <div>
      <h2 id="19880033aloa0">ÄRENDETS HANDLÄGGNING I DE LÄGRE DOMSTOLARNA</h2>
      <div>
        <h3>Konkursbevakningen i Lovisa häradsrätt</h3>
        <p>A har i Loviisan Sisustajat Oy:s vid häradsrätten anhängiga konkurs med anspråk på förmånsrätt enligt 4 § i förordningen om förmånsrätt bevakat följande på arbetsförhållande grundade löne- och andra fordringar:</p>
        <p>1. obetald lön för tiden 1.4.1985-31.12.1985 och 1.2.1986-31.3.1986, sammanlagt 11 månader a överenskomna 5.500 mark per månad eller tillsammans 60.500 mark jämte 16 procents årlig ränta från 11.7.1986 och</p>
        <p>2. semesterersättning enligt 3 och 10 § i semesterlagen sammanlagt 6.600 mark jämte 16 procents årlig ränta från 11.7.1986.</p>
        <p>För den händelse att anspråket om förmånsrätt skulle förklaras tvistigt har A förbehållit sig rätt att i särskild rättegång få styrka bevakningens riktighet.</p>
      </div>
      <div>
        <h3>Lovisa häradsrätts konkursdom 17.2.1987</h3>
        <p>Emedan anmärkningar ej blivit framställda mot riktigheten av de bevakade fordringarna har häradsrätten i stöd av 97 § konkursstadgan fastställt dem till betalning ur konkursboets tillgångar. Däremot har häradsrätten förkastat A:s anspråk på förmånsrätt, emedan hon inte visat, att fordringarna utgjort en skäligbefunnen ersättning för arbete, som utförts till förmån för bolaget.</p>
      </div>
      <div>
        <h3>Helsingfors hovrätts dom 28.5.1987</h3>
        <p>Hovrätten, där A sökt ändring, har inte ändrat häradsrättens konkursdom.</p>
      </div>
    </div>
    <div>
      <h2 id="19880033muukas0">FULLFÖLJD I HÖGSTA DOMSTOLEN</h2>
      <p>Besvärstillstånd har meddelats 2.9.1987. Konkursboet har bemött ändringsansökan.</p>
      <p>A har yrkat förkastande av de lägre domstolarnas avgöranden och fastställande av förmånsrätt för sina fordringar. Subsidiärt har hon yrkat, att saken återförvisas till underrätten eller hänvisas till en särskild rättegång.</p>
    </div>
    <div>
      <h2 id="19880033yloa0">HÖGSTA DOMSTOLENS AVGÖRANDE</h2>
      <div>
        <h3>Domskäl</h3>
        <p>A har bevakat sina fordringar med anspråk på förmånsrätt och förbehållit sig rätt att i särskild rättegång få styrka anspråkets riktighet. I konkursförfarandet har hon inte kunnat visa, att fordringarna utgjort en skälig ersättning för arbete, som utförts till förmån för bolaget. Det faktum, att anspråket på förmånsrätt inte bestridits, kan inte frånta henne rätten att få sitt anspråk fastställt i en särskild process.</p>
      </div>
      <div>
        <h3>Domslut</h3>
        <p>Hovrättens och häradsrättens domar upphävs till den del A:s bevakning förkastats. A hänvisas att styrka sitt anspråk på förmånsrätt i en särskild rättegång, som vid äventyr av talans förlust skall anhängiggöras mot konkursboet inom tre månader från denna dag.</p>
        <p>I den särskilda rättegången skall domstolen självmant förordna om anskaffande av all den utredning som befinns erforderlig för sakens avgörande.</p>
      </div>
      <div>
        <p>I avgörandet deltag: justitieråden Salervo, Ådahl, Hiltunen, af Hällström och Rintala</p>
      </div>
    </div>
  </finlex:content>
</finlex:document>
