<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19880081</dcterms:identifier>
  <finlex:ecliIdentifier>ECLI:FI:KKO:1988:81</finlex:ecliIdentifier>
  <dcterms:title>KKO:1988:81</dcterms:title>
  <dcterms:description>
    <p>
      <strong>Sjöman</strong>
      <span>Arbetsavtals upphörande</span>
    </p>
  </dcterms:description>
  <finlex:registerNumber>S 87/1111</finlex:registerNumber>
  <dcterms:date pvm="19880419">1988-04-19</dcterms:date>
  <finlex:fileCopyNumber>2707</finlex:fileCopyNumber>
  <dcterms:issued pvm="19880908">1988-09-08</dcterms:issued>
  <dcterms:abstract>
    <p>Penningvärdet av sjömans rätt till kost och logi skulle beaktas såsom ett fast tillägg till grundlönen vid beräknandet av gottgörelse och ersättning enligt 65 och 66 § sjömanslagen.</p>
    <p>Omröstn.</p>
  </dcterms:abstract>
  <p>SjömansL 65 §</p>
  <p>SjömansL 66 §</p>
  <dcterms:tableOfContents>
    <a href="19880081aloa0">MÅLETS HANDLÄGGNING I DE LÄGRE INSTANSERNA</a>
    <a href="19880081yloa0">HÖGSTA DOMSTOLENS AVGÖRANDE</a>
  </dcterms:tableOfContents>
  <finlex:content id="s19880081.hdr">
    <div>
      <h2 id="19880081aloa0">MÅLETS HANDLÄGGNING I DE LÄGRE INSTANSERNA</h2>
      <div>
        <h3>A:s käromål i Ålands häradsrätt</h3>
        <p>A har efter Rederiaktiebolaget Sally 2.4.1986 och 10.6.1986 delgivna två stämningar anfört, att han hade anställts i bolagets tjänst 27.4.1979 ombord på m/s Viking 4 och att han 8.10.1981 hade tecknat ett arbetsavtal med bolaget beträffande tjänstgöring såsom lagerbiträde ombord på bolagets fartyg m/s Viking Saga. Arbetsavtalet hade gällt tillsvidare i enlighet med 3 § sjömanslagen. 7.11.1985 hade arbetsgivaren hävt hans arbetsavtal med hänvisning till 49 § sjömanslagen. Arbetsgivaren hade dock inte till stöd för hävningen haft i paragrafen nämnda skäl, varför hävningen hade varit olaglig. Arbetsgivaren hade inte heller haft laga skäl till uppsägning av hans arbetsavtal.</p>
        <p>Vid tidpunkten för hävningen hade A:s månadslön varit 3.991 mark jämte 15 procents förhöjning. På grund av den olaga hävningen av arbetsförhållandet var han i enlighet med 65 § sjömanslagen berättigad till gottgörelse motsvarande grundlönen för fyra månader jämte fasta tillägg samt ersättning i enlighet med 66 § sjömanslagen motsvarande två månaders grundlön jämte fasta tillägg.</p>
        <p>Arbetsgivaren hade utbetalat det sista tillgodohavandet på grund av arbetsförhållandet först 5.12.1985. A var därför i enlighet med 18 § 5 mom. sjömanslagen berättigad till lön för sex väntedagar.</p>
        <p>På ovannämnda grunder har A yrkat, att bolaget åläggs att till honom betala gottgörelse enligt 65 § sjömanslagen 18.358,60 mark, ersättning enligt 66 § sjömanslagen 9.179,30 mark, ersättning för kost och logi för sex månader 12.240 (180 x 68) mark och lön för sex väntedagar 918 (6 x 153) mark samt att ersätta hans rättegångskostnader, allt jämte 16 procents ränta.</p>
      </div>
      <div>
        <h3>Rederiaktiebolaget Sallys svaromål</h3>
        <p>Rederiaktiebolaget Sally har bestritt käromålet och bland annat anfört att kost och logi inte kunde jämställas med grundlön och fasta tillägg. Efter arbetsförhållandets upphörande hade arbetstagaren inte mera rätt till kost och logi på arbetsgivarens bekostnad.</p>
      </div>
      <div>
        <h3>Ålands häradsrätts utslag 23.9.1986</h3>
        <p>På talan av A och sedan Rederiaktiebolaget Sally bestritt käromålet har häradsrätten i sitt utslag funnit utrett, att bolaget 7.11.1985 hade hävt A:s arbetsavtal med bolaget trots att bolaget inte hade haft rätt till hävning. Ersättning för kost och logi hade utgjort ett fast lönetillägg som ingått i A:s lön. På grund därav har häradsrätten med stöd av 65 och 66 § sjömanslagen ålagt Rederiaktiebolaget Sally att till A betala dels 12.240 mark i ersättning för kost och logi, dels gottgörelse, ersättning och lön för väntedagar så att bolaget till A skulle betala sammanlagt 40.695 mark 90 penni jämte 16 procents ränta på 34.066 mark 25 penni från 2.4.1986 och på 6.622 mark 65 penni från 10.6.1986. Dessutom skulle bolaget ersätta A:s rättegångskostnader med 11.921 mark 36 penni jämte 16 procents ränta från 23.9.1986.</p>
      </div>
      <div>
        <h3>Åbo hovrätts dom 21.8.1987</h3>
        <p>Hovrätten, där Rederiaktiebolaget Sally har sökt ändring, har fastställt häradsrättens utslag beträffande ersättningen för kost och logi och i övrigt ändrat häradsrättens utslag så att Rederiaktiebolaget Sally till A i ersättning för kost och logi samt såsom gottgörelse och ersättning skulle betala sammanlagt 39.777 mark 90 penni jämte 16 procents ränta på 33.148 mark 25 penni från 2.4.1986 och på 6.622 mark 65 penni från 10.6.1986. Beträffande ersättningen för rättegångskostnader har hovrätten fastställt häradsrättens utslag.</p>
      </div>
      <div>
        <h3>Ändringssökande i Högsta domstolen</h3>
        <p>Rederiaktiebolaget Sally har meddelats besvärstillstånd 13.1.1988. A har bemött bolagets ändringsansökan.</p>
        <p>Bolaget har yrkat att det måtte befrias från skyldigheten att betala ersättning för kost och logi. Dessutom har bolaget yrkat att A måtte åläggas att ersätta dess rättegångskostnader i målet jämte ränta.</p>
      </div>
    </div>
    <div>
      <h2 id="19880081yloa0">HÖGSTA DOMSTOLENS AVGÖRANDE</h2>
      <div>
        <h3>Domskäl</h3>
        <p>Rederiaktiebolaget Sally har hävt A:s arbetsavtal utan laga skäl. A har därför med stöd av 66 § sjömanslagen rätt att av bolaget få dels gottgörelse enligt 65 §, dels ersättning enligt 66 § sjömanslagen. Båda dessa omfattar eller motsvarar dels grundlönen, dels eventuella fasta tillägg.</p>
        <p>Under den tid arbetsförhållandet varade hade A rätt att av Rederiaktiebolaget Sally som löneförmån utöver penninglönen få kost och logi ombord eller, i de fall då kost och logi inte bereddes honom ombord, motsvarande förmåner i land eller skälig ersättning för dessa förmåner. Kosten och login har således utgått jämte grundlönen som ett fast tillägg till den. Kostens och logins penningvärde skall därför beaktas vid beräknandet på basis av grundlönen och fasta tillägg av den gottgörelse och den ersättning som Rederiaktiebolaget Sally enligt 65 och 66 § sjömanslagen skall betala till A. Rederiaktiebolaget Sally har förlorat målet i häradsrätten och i hovrätten. Enligt stadgandena i 21 kap. 3 § 1 mom. och 4 § 1 mom. rättegångsbalken har bolaget inte rätt till ersättning för sina rättegångskostnader i dessa instanser.</p>
      </div>
      <div>
        <h3>Domslut</h3>
        <p>Hovrättens domslut rättas så, att Rederiaktiebolaget Sally till A skall betala</p>
        <p>- som gottgörelse 26.518 mark 60 penni och - som ersättning 13.259 mark 30 penni, sammanlagt alltså i överensstämmelse med hovrättens dom 39.777 mark 90 penni jämte 16 procents ränta. Räntan skall beräknas - på 33.148 mark 25 penni från 2.4.1986 och - på 6.629 mark 65 penni från 10.6.1986. Dessutom skall Rederiaktiebolaget Sally ersätta A:s rättegångskostnader i häradsrätten enligt hovrättens dom med 11.921 mark 36 penni jämte 16 procents ränta från 23.9.1986. För kostnader med anledning av bemötande i Högsta domstolen skall bolaget till A betala 1.000 mark. Rederiaktiebolaget Sallys yrkande på ersättning för bolagets rättegångskostnader i målet förkastas.</p>
      </div>
      <div>
        <p>I avgörandet deltog: president Olsson (skiljaktig), justitieråden Lehtonen, Haarmann, Roos ja Huopaniemi (skiljaktig)</p>
      </div>
      <div>
        <h3>Föredragandens betänkande och de skiljaktiga ledamöternas yttranden</h3>
        <p>Yngre justitiesekreterare Vuorela: Högsta domstolen torde avkunna nedan angivna dom.</p>
        <p>Domskäl: Rederiaktiebolaget Sally har hävt A:s arbetsavtal utan laga skäl. A har därför med stöd av 66 § sjömanslagen rätt att av bolaget få dels gottgörelse enligt 65 §, dels ersättning enligt 66 § sjömanslagen. Båda dessa omfattar eller motsvarar dels grundlönen, dels eventuella fasta tillägg.</p>
        <p>Under den tid arbetsförhållandet varade hade A rätt att av Rederiaktiebolaget Sally utöver penninglönen få kost och logi ombord. Dessa naturaförmåner ingick inte i grundlönen utan utgick jämte denna.</p>
        <p>Enligt 5 § kollektivavtalet 1985-86 för däcks- och maskinmanskap samt ekonomipersonal skulle rederiet i de fall då kost och logi icke bereddes sjöman ombord anordna motsvarande förmåner i land eller erlägga mot dessa förmåner svarande, i kollektivavtalet fastställd skälig ersättning. Denna ersättning utgick således i andra hand, undantagsvis, och var därför inte ett fast tillägg till grundlönen.</p>
        <p>Kostens och logins penningvärde eller belopp som motsvarar ersättningen för dessa naturaförmåner skall därför inte beaktas vid beräknandet på basis av grundlönen och fasta tillägg av den gottgörelse och den ersättning som Rederiaktiebolaget Sally enligt 65 och 66 § sjömanslagen skall betala till A.</p>
        <p>Rederiaktiebolaget Sally har förlorat målet i häradsrätten och i hovrätten. Enligt stadgandena i 21 kap. 3 § 1 mom. och 4 § 1 mom. rättegångsbalken har bolaget inte rätt till ersättning för sina rättegångskostnader i dessa instanser. I anseende till sakens natur bör bolaget enligt 21 kap. 4 § 1 mom. rättegångsbalken själv vidkännas sina rättegångskostnader i Högsta domstolen.</p>
        <p>Domslut: Hovrättens dom ändras så att A:s yrkande på gottgörelse och ersättning för penningvärdet av kost och logi förkastas och Rederiaktiebolaget Sally befrias från skyldigheten att till A betala 12.240 mark.</p>
        <p>Rederiaktiebolaget Sally skall således till A betala sammanlagt 27.537 mark 90 penni jämte 16 procents ränta på 22.948 mark 25 penni från 2.4.1986 och 4.589 mark 65 penni från 10.6.1986.</p>
        <p>Dessutom skall Rederiaktiebolaget Sally ersätta A:s rättegångskostnader i häradsrätten enligt hovrättens dom. Rederiaktiebolaget Sallys yrkande på ersättning för bolagets rättegångskostnader i målet förkastas.</p>
        <p>Justitierådet Huopaniemi: Jag godkänner betänkandet.</p>
        <p>Presidenten Olsson: Jag är ense med justitierådet Huopaniemi.</p>
      </div>
    </div>
  </finlex:content>
</finlex:document>
