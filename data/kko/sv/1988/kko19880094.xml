<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19880094</dcterms:identifier>
  <finlex:ecliIdentifier>ECLI:FI:KKO:1988:94</finlex:ecliIdentifier>
  <dcterms:title>KKO:1988:94</dcterms:title>
  <dcterms:description>
    <p>
      <strong>Körning utan körkort</strong>
      <span>Moped</span>
    </p>
  </dcterms:description>
  <finlex:registerNumber>R 87/845</finlex:registerNumber>
  <dcterms:date pvm="19880503">1988-05-03</dcterms:date>
  <finlex:fileCopyNumber>3272</finlex:fileCopyNumber>
  <dcterms:issued pvm="19881019">1988-10-19</dcterms:issued>
  <dcterms:abstract>
    <p>Den åtalade dömdes för körning utan körkort, då han utan att inneha körkort hade framfört ett motordrivet fordon vars konstruktiva hastighet översteg 30 km/h.</p>
  </dcterms:abstract>
  <p>VägtrafikL 64 § 1 mom</p>
  <p>VägtrafikL 64 § 2 mom</p>
  <p>FordonsF 5 § 1 punkten</p>
  <dcterms:tableOfContents>
    <a href="19880094aloa0">MÅLETS HANDLÄGGNING I DE LÄGRE DOMSTOLARNA</a>
    <a href="19880094mhaku0">ÄNDRINGSSÖKANDE I HÖGSTA DOMSTOLEN</a>
    <a href="19880094yloa0">HÖGSTA DOMSTOLENS AVGÖRANDE</a>
  </dcterms:tableOfContents>
  <finlex:content id="s19880094.hdr">
    <div>
      <h2 id="19880094aloa0">MÅLETS HANDLÄGGNING I DE LÄGRE DOMSTOLARNA</h2>
      <div>
        <h3>Kimito häradsrätts utslag 13.11.1986</h3>
        <p>Häradsrätten har på talan av allmänna åklagaren funnit utrett att A 27.8.1986 på allmän väg i Kimito hade framfört sin moped, på vilken i strid med vägtrafiklagens bestämmelser hade gjorts ändringar beträffande konstruktion, utrustning och skick. Motorns cylinderlock hade ersatts med ett större och cylindern hade i övrigt behandlats så att cylindervolymen hade ökat. Förgasaren hade ersatts med en förgasare med 18 millimeters insugningskanal i stället för den ursprungliga med 11 millimeters insugningskanal. Utväxlingsförhållandet mellan motor och bakhjul hade ändrats genom att kugghjulen ersatts, det främre, som hade 11 kuggar, med ett kugghjul med 13 kuggar och det bakre, som hade 42 kuggar, med ett kugghjul med 36 kuggar. Avgasröret och ljuddämparen hade ersatts med en så kallad effektor. På grund av trafikministeriets cirkulär 26.4.1984 nr 5184/70/84, som utfärdats med stöd av 28 § fordonsförordningen, och ett vittnesmål enligt vilket hastighetsmätaren på en bakomkörande polisbil hade visat 70 km/h då en av länsmansdistriktets konstaplar hade framfört mopeden, har häradsrätten funnit styrkt, att cylindervolymen på A:s moped till följd av ändringarna hade överskridit 50 kubikcentimeter. Till följd av ändringarna på fordonet kunde detta inte anses vara en moped utan det var en besiktnings- och registreringspliktig lätt motorcykel, för vars framförande krävdes vederbörligt körkort. A hade således framfört ett motordrivet fordon trots att han inte innehade körkort för framförande av lätt motorcykel, samt använt i trafik ett motordrivet fordon som inte hade vederbörligen besiktigats och registrerats.</p>
        <p>Därför och med beaktande av att A vid brottens begående var 15 men ej 18 år har häradsrätten med stöd av 4 § 2 mom. och 5 § 1 mom. fordonsförordningen, 83 § 1 mom., 84 § 1 mom., 102 § och 103 § vägtrafiklagen samt 7 kap. 1 § och 3 kap. 2 § strafflagen dömt A som ung person för två trafikförseelser och körning utan körkort begångna i en gärning till 15 dagsböter motsvarande 300 marks böter och ålagt honom att ersätta staten för bevisningskostnader med 149,40 mark.</p>
      </div>
      <div>
        <h3>Åbo hovrätts utslag 29.10.1987</h3>
        <p>Hovrätten, under vars prövning A dragit målet, har funnit att det inte hade visats att A skulle ha ersatt cylinderlocket i sin mopeds motor med ett större eller behandlat cylindern så att cylindervolymen ökat och överstigit 50 kubikcentimeter. Däremot hade det utretts att A hade gjort de övriga i häradsrättens utslag nämnda ändringarna på sitt fordon.</p>
        <p>Hovrätten har vidare funnit att trafikministeriet med stöd av 28 § fordonsförordningen hade beslutat att en moped skall anses ha ändrats till en lätt motorcykel, om dess konstruktiva hastighet har höjts antingen genom att transmissionens utväxlingsförhållande ändrats och motorns effekt ökats eller enbart genom att motorns effekt ökats på så sätt att förgasar- och avgassystemet, cylindervolymen eller kompressionsförhållandet har ändrats.</p>
        <p>Eftersom besiktningen av fordonet endast var en förutsättning för registreringen av fordonet hade A då han vid det i häradsrättens utslag nämnda tillfället framfört sitt fordon gjort sig skyldig, förutom till körning utan körkort, endast till en trafikförseelse.</p>
        <p>På dessa och de av häradsrätten i övrigt nämnda grunderna har hovrätten ändrat häradsrättens utslag så, att hovrätten i stället för att döma A för de brott som tillräknats honom i häradsrätten och till det straff som där ådömts honom har dömt honom med stöd av 110 § 12 och 14 mom. i trafikministeriets beslut om verkställighet av fordonsförordningen, 5 § 1 mom. fordonsförordningen, 26 § 1 mom. och 55 § förordningen om fordons besiktning och registrering, 64 § 1 mom. samt 84, 102 och 103 § vägtrafiklagen samt 7 kap. 1 § och 3 kap. 2 § strafflagen för av ung person i en gärning begångna körning utan körkort och trafikförseelse till 12 dagsböter motsvarande enligt 20 mark för dagsboten 240 marks böter.</p>
      </div>
    </div>
    <div>
      <h2 id="19880094mhaku0">ÄNDRINGSSÖKANDE I HÖGSTA DOMSTOLEN</h2>
      <p>Besvärstillstånd har meddelats 27.1.1987. Åklagaren har bemött ändringsansökan.</p>
      <p>A har yrkat att hovrättens utslag ändras så att åtalet för körning utan körkort förkastas och att han befrias från straff för denna gärning.</p>
    </div>
    <div>
      <h2 id="19880094yloa0">HÖGSTA DOMSTOLENS AVGÖRANDE</h2>
      <div>
        <h3>Domskäl</h3>
        <p>Enligt 64 § 1 och 2 mom. vägtrafiklagen får ett motordrivet fordon framföras endast av den som innehar körkort, såvida fordonet inte är en moped.</p>
        <p>A har utan körkort framfört ett motordrivet fordon, vars konstruktiva hastighet har överstigit 30 km/h. Enligt 5 § 1 punkten fordonsförordningen är ett sådant fordon inte en moped.</p>
        <p>A borde alltså ha innehaft körkort för att få framföra sitt fordon.</p>
        <p>På dessa och i övrigt på de av hovrätten anförda grunderna har Högsta domstolen avgjort målet på det sätt som framgår av domslutet.</p>
      </div>
      <div>
        <h3>Domslut</h3>
        <p>Hovrättens domslut ändras inte.</p>
      </div>
      <div>
        <p>I avgörandet deltog: presidenten Olsson, justitieråden Haarmann, Roos, Rintala och Huopaniemi</p>
      </div>
    </div>
  </finlex:content>
</finlex:document>
