<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19880057</dcterms:identifier>
  <finlex:ecliIdentifier>ECLI:FI:KKO:1988:57</finlex:ecliIdentifier>
  <dcterms:title>KKO:1988:57</dcterms:title>
  <dcterms:description>
    <p>
      <strong>Trafikförsäkring</strong>
      <span>Ersättningens belopp</span>
    </p>
  </dcterms:description>
  <finlex:registerNumber>S 87/676</finlex:registerNumber>
  <dcterms:date pvm="19871201">1987-12-01</dcterms:date>
  <finlex:fileCopyNumber>1776</finlex:fileCopyNumber>
  <dcterms:issued pvm="19880530">1988-05-30</dcterms:issued>
  <dcterms:abstract>
    <p>I jordbrukarens yrke var 65 år att anse såsom allmän pensionsålder och som en i 6 § 2 mom. trafikförsäkringslagen avsedd väsentlig förändring i de personliga förhållandena. Ersättningen för arbetsoförmåga som ett försäkringsbolag på grund av trafikförsäkringen hade erlagt åt en jordbrukare sänktes därför från och med början av den kalendermånad som följde efter det att han hade fyllt 65 år.</p>
  </dcterms:abstract>
  <p>TrafikförsäkringsL 6 § 2 mom</p>
  <dcterms:tableOfContents>
    <a href="19880057aloa0">ÄRENDETS HANDLÄGGNING I DE LÄGRE INSTANSERNA</a>
    <a href="19880057muukas0">FULLFÖLJD I HÖGSTA DOMSTOLEN</a>
    <a href="19880057yloa0">HÖGSTA DOMSTOLENS AVGÖRANDE</a>
  </dcterms:tableOfContents>
  <finlex:content id="s19880057.hdr">
    <div>
      <h2 id="19880057aloa0">ÄRENDETS HANDLÄGGNING I DE LÄGRE INSTANSERNA</h2>
      <div>
        <h3>Kronoby häradsrätts utslag 9.4.1985</h3>
        <p>På talan av Försäkringsaktiebolaget Pohjola har häradsrätten, som hade beviljat Agda Ingeborg Nyberg fri rättegång och förordnat advokaten Christer Eriksson till hennes rättegångsbiträde, förklarat utrett, att försäkringsbolaget medelst den 27.4.1977 avkunnat domstolsutslag ålagts att åt Nyberg utge ersättning för förlorad förvärvsinkomst på grund av fullständig arbetsoförmåga, som föranletts av en den 8.8.1974 inträffad trafikskada, utgående från en årsinkomst om 12.000 mark, i enlighet varmed bolaget åt Nyberg betalat månatlig ersättning. Då Nybergs personliga förhållanden, varpå försäkringsbolagets ersättningsskyldighet beror, efter det ersättningsskyldigheten fastställdes väsentligen förändrats genom att Nyberg den 10.11.1984 fyllde 65 år och därigenom uppnådde allmän pensionsålder även i sitt yrke som jordbrukare, har häradsrätten funnit riktigt jämlikt 6 § 2 mom. trafikförsäkringslagen nedsätta försäkringsbolagets ersättningsskyldighet att utgå efter 60 prosent av ovannämnda 12.000 marks årsinkomst från april månad 1985 så, att den Nyberg tillkommande månatliga ersättningen därefter skulle utgå med 600 mark i månaden, utgörande jämte indexförhöjning vid tidpunkten för häradsrättens utslag 2.072 mark 40 penni. Om försäkringsbolaget åt Nyberg redan betalat ersättning för april månad 1985 efter en högre beräkningsgrund, så skulle någon återbäring till bolaget inte betalas. Nyberg har ålagts att ersätta försäkringsbolagets rättegångskostnader med 4.500 mark.</p>
      </div>
      <div>
        <h3>Vasa hovrätts dom 2.4.1987</h3>
        <p>Hovrätten, under vars prövning försäkringsbolaget och Nyberg dragit målet, har ansett, att i enlighet med reglerna i 6 § 2 momentet trafikförsäkringslagen har Karleby rådstuvurätts utslag 27.4.1977, i vilket bolaget ålagts att till Nyberg utge fortlöpande ersättning för trafikskada, varit avsett att gälla tills det eventuellt inträffar sådana väsentliga förändringar i hennes personliga förhållanden, som påkallar rättelse av den fastställda ersättningen. Såsom häradsrätten i det överklagade utslaget konstaterat, har en sådan ändring inträffat 10.11.1984 i och med att Nyberg då fyllt 65 år och uppnått allmän pensionsålder i sitt yrke som jordbrukare. Med hänsyn härtill och då bolaget redan samma månad när Nyberg uppnått pensionsåldern inlett underhandlingar om rättelse och klarlagt skälen härför samt då uppnådd pensionsålder enligt stadgad försäkringspraxis utgör grund för sänkt ersättning, har hovrätten förordnat, att den av häradsrätten fastställda nedsatta ersättningsskyldigheten för bolaget skall gälla från 10.11.1984 och att Nyberg är skyldig att till bolaget återbetala vad bolaget erlagt utöver detta under tiden 10.11.1984-30.4.1985.</p>
        <p>Därför har hovrätten ålagt Nyberg att återbetala till bolaget 5.717 mark 25 penni, vilket bolaget under tiden 10.11.1984-30.4.1985 erlagt till Nyberg i ersättning för trafikskada utöver den av hovrätten fastställda betalningsskyldigheten. På detta belopp skulle betalas 16 procents ränta räknat på 4.694 mark 90 penni från 12.3.1985 och på 1.022 mark 35 penni från 1.4.1985. Ytterligare har Nyberg ålagts att ersätta bolagets rättegångskostnader i hovrätten med 700 mark.</p>
      </div>
    </div>
    <div>
      <h2 id="19880057muukas0">FULLFÖLJD I HÖGSTA DOMSTOLEN</h2>
      <p>Efter det att försäkringsbolaget avgivit inbegärt bemötande har Högsta domstolen 15.10.1987 meddelat Nyberg besvärstillstånd. Nyberg har yrkat, att häradsrättens utslag och hovrättens dom måtte upphävas, att käromålet förkastas och att hon i varje händelse måtte befrias från skyldigheten att ersätta bolagets rättegångskostnader.</p>
    </div>
    <div>
      <h2 id="19880057yloa0">HÖGSTA DOMSTOLENS AVGÖRANDE</h2>
      <div>
        <h3>Domskäl</h3>
        <p>Högsta domstolen finner riktigt med hänsyn till 4 § 2 mom. lagen om pension för arbetstagare och 6 § 1 mom. lagen om pension för lantbruksföretagare fastställa att den av häradsrätten nedsatta ersättningsskyldigheten skall gälla från 1.12.1984.</p>
      </div>
      <div>
        <h3>Domslut</h3>
        <p>Det belopp som Nyberg skall återbetala till försäkringsbolaget nedsättes till 5.046 mark 95 penni jämte 16 procents ränta räknat på 4.024 mark 60 penni från 12.3.1985 och på 1.022 mark 35 penni från 1.4.1985. I övrigt skall hovrättens dom stå fast.</p>
        <p>I stöd av lagen om fri rättegång betalas i arvode till advokaten Christer Eriksson 800 mark.</p>
      </div>
      <div>
        <p>I avgörandet deltag: justitieråden Ådahl, Nikkarinen, Hiltunen, af Hällström och Rintala</p>
      </div>
    </div>
  </finlex:content>
</finlex:document>
