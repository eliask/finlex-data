<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19910148</dcterms:identifier>
  <finlex:ecliIdentifier>ECLI:FI:KKO:1991:148</finlex:ecliIdentifier>
  <dcterms:title>KKO:1991:148</dcterms:title>
  <dcterms:description>
    <p>
      <strong>Borgen</strong>
      <span>Tolkning av borgensförbindelse</span>
    </p>
    <p>
      <strong>Pantsättning</strong>
    </p>
  </dcterms:description>
  <finlex:registerNumber>S 90/584</finlex:registerNumber>
  <dcterms:date pvm="19901031">1990-10-31</dcterms:date>
  <finlex:fileCopyNumber>3358</finlex:fileCopyNumber>
  <dcterms:issued pvm="19911021">1991-10-21</dcterms:issued>
  <dcterms:abstract>
    <p>A hade gentemot B åtagit sig fullgörelsen av ett entreprenadavtal. Banken C hade ingått proprieborgen för fullgörelsen av A:s avtalsförpliktelser. A hade till C utställt en motförbindelse för borgen. D hade genom en generell pantförskrivning lämnat honom tillhörig egendom åt C såsom säkerhet i första hand för uppfyllandet av A:s motförbindelse.</p>
    <p>Därefter hade C bytt ut sin borgensförbindelse mot en borgensförbindelse med specialvillkor och utan anknytning till huvudgälden, en så kallad on first demand -borgen. Då entreprenadavtalet inte hade fullgjorts, hade C erlagt betalning åt B. C yrkade att få ut det betalade beloppet ur den egendom som D hade överlåtit som pant. I rättegången invände D bland annat, att C inte på grund av sin borgensförbindelse hade varit betalningsskyldig gentemot B, då B inte hade individualiserat sina yrkanden tillräckligt.</p>
    <p>Utställaren av en borgensförbindelse av typen on first demand måste uppfylla sin förbindelse även i det fall att mottagarens rätt till fullgörelse av huvudgäldenären var oklar eller stridig. B hade inte förfarit svikligt och yrkandet på fullgörelse av C innebar inte heller rättsmissbruk. C hade därför varit betalningsskyldig gentemot B.</p>
    <p>Då D inte hade avsett att lämna pant för en motförbindelse för en sådan borgen som saknade anknytning till huvudgälden och D inte hade gett tillstånd till utbyte av borgensförbindelsen, hade C inte rätt att ur den av D pantsatta egendomen få ut sin fordran som grundade sig på den fullgörelse som banken hade gjort som borgensman.</p>
  </dcterms:abstract>
  <p>Hela rättsfallet är i FKKO-registret</p>
</finlex:document>
