<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19910149</dcterms:identifier>
  <finlex:ecliIdentifier>ECLI:FI:KKO:1991:149</finlex:ecliIdentifier>
  <dcterms:title>KKO:1991:149</dcterms:title>
  <dcterms:description>
    <p>
      <strong>Vittne</strong>
    </p>
    <p>
      <strong>Jäv</strong>
    </p>
    <p>
      <strong>Aktiebolag</strong>
    </p>
  </dcterms:description>
  <finlex:registerNumber>S 90/373</finlex:registerNumber>
  <dcterms:date pvm="19901205">1990-12-05</dcterms:date>
  <finlex:fileCopyNumber>3380</finlex:fileCopyNumber>
  <dcterms:issued pvm="19911022">1991-10-22</dcterms:issued>
  <dcterms:abstract>
    <p>En suppleant i ett aktiebolags styrelse var jävig att vittna i ett mål där bolaget var part.</p>
  </dcterms:abstract>
  <dcterms:tableOfContents>
    <a href="19910149aloa0">MÅLETS HANDLÄGGNING I DE LÄGRE DOMSTOLARNA</a>
    <a href="19910149mhaku0">ÄNDRINGSSÖKANDE I HÖGSTA DOMSTOLEN</a>
    <a href="19910149yloa0">HÖGSTA DOMSTOLENS AVGÖRANDE 22.10.1991</a>
  </dcterms:tableOfContents>
  <finlex:content id="s19910149.hdr">
    <div>
      <h2 id="19910149aloa0">MÅLETS HANDLÄGGNING I DE LÄGRE DOMSTOLARNA</h2>
      <div>
        <h3>Naantalin Laituri ja Rakennus Oy:s käromål i Nagu häradsrätt</h3>
        <p>Naantalin Laituri ja Rakennus Oy har efter fiskaren A delgiven stämning i häradsrätten anfört, att bolaget i stöd av ett avtal, som bolaget ingått med A, utfört byggnadsarbete samt levererat byggnadsmaterial åt A. På grund härav och då A inte trots uppmaning erlagt bolagets fordran om 15.200 mark, har bolaget yrkat, att A skall åläggas att till bolaget erlägga 15.200 mark jämte ränta.</p>
      </div>
      <div>
        <h3>Nagu häradsrätts utslag 13.12.1988</h3>
        <p>Häradsrätten har på anförda grunder förkastat käromålet och ålagt bolaget att ersätta A rättegångskostnader med 10.000 mark.</p>
      </div>
      <div>
        <h3>Åbo hovrätts dom 26.1.1990</h3>
        <p>Naantalin Laituri ja Rakennus Oy har sökt ändring.</p>
        <p>Hovrätten har med stöd av bland annat vittnet X:s i häradsrätten givna berättelse funnit att A hade lovat att erlägga det i käromålet yrkade beloppet till bolaget. A hade inte påstått, att han till någon annan erlagt betalning för ifrågavarande arbete. Hovrätten har därför med upphävande av häradsrättens utslag ålagt A att åt Naantalin Laituri ja Rakennus Oy erlägga i ersättning för utfört byggnadsarbete 15.200 mark jämte ränta och rättegångskostnader.</p>
      </div>
    </div>
    <div>
      <h2 id="19910149mhaku0">ÄNDRINGSSÖKANDE I HÖGSTA DOMSTOLEN</h2>
      <p>A har beviljats besvärstillstånd 7.9.1990. I sina besvär har A yrkat, att käromålet skall avvisas eller förkastas och bolaget åläggs att ersätta hans rättegångskostnader.</p>
      <p>Bolaget har avgett inbegärt bemötande.</p>
    </div>
    <div>
      <h2 id="19910149yloa0">HÖGSTA DOMSTOLENS AVGÖRANDE 22.10.1991</h2>
      <div>
        <h3>Prosessuellt avgörande</h3>
        <p>X har varit suppleant i styrelsen för bolaget då hon hörts som vittne i häradsrätten. Enligt 17 kap. 18 § rättegångsbalken hade hon varit jävig att vittna i målet. Högsta domstolen tillmäter därför inte hennes berättelse betydelse utöver vad som tillkommer parts utsaga.</p>
      </div>
      <div>
        <h3>Huvudsaken</h3>
        <p>Domskäl</p>
        <p>Med beaktande av det processuella avgörandet och av att bolaget delvis fakturerat för entreprenad och delvis i strid med verkligheten för byggnadsmaterial och inte för utfört arbete, finner Högsta domstolen, att bolagets påstående att parterna överenskommit om tidsdebitering för ifrågavarande uppdrag inte vinner tilltro. Högsta domstolen finner därför, att parterna ingått entreprenadavtal i enlighet med vad A har uppgett samt att han erlagt det överenskomna priset. Bolaget har inte visat, att det skulle ha ytterligare fordringar på A på grund av avtalet.</p>
        <p>Domslut</p>
        <p>Hovrättens dom upphävs och målet skall bero vid det slut vari häradsrätten i sitt utslag stannat. Bolaget åläggs att ersätta A rättegångskostnader i hovrätten och Högsta domstolen med sammanlagt 2.500 mark.</p>
        <div>
          <p>I avgörandet deltog: justitieråden Ailio, Ådahl, Riihelä, Lindholm och Taipale</p>
        </div>
      </div>
    </div>
  </finlex:content>
</finlex:document>
