<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19910106</dcterms:identifier>
  <finlex:ecliIdentifier>ECLI:FI:KKO:1991:106</finlex:ecliIdentifier>
  <dcterms:title>KKO:1991:106</dcterms:title>
  <dcterms:description>
    <p>
      <strong>Sjöman</strong>
    </p>
    <p>
      <strong>Arbetsavtal</strong>
      <span>Arbetsavtals upphörande</span>
    </p>
    <p>
      <strong>Sjörätt</strong>
      <span>Överlåtelse av fartyg</span>
    </p>
  </dcterms:description>
  <finlex:registerNumber>S 90/88</finlex:registerNumber>
  <dcterms:date pvm="19900917">1990-09-17</dcterms:date>
  <finlex:fileCopyNumber>2445</finlex:fileCopyNumber>
  <dcterms:issued pvm="19910801">1991-08-01</dcterms:issued>
  <dcterms:abstract>
    <p>En sjömans arbetsavtal hade sagts upp på grund av att fartyget hade överlåtits. Arbetsgivaren hade inte kunnat anvisa honom arbete som motsvarade hans tidigare arbete. Sjömannen var berättigad till ersättning enligt 57 § sjömanslagen oberoende av att han före utgången av uppsägningstiden hade börjat arbeta på fartyget i den nya ägarens tjänst.</p>
    <p>Omröstn.</p>
  </dcterms:abstract>
  <p>SjömansL 57 §</p>
  <dcterms:tableOfContents>
    <a href="19910106aloa0">MÅLETS HANDLÄGGNING I DE LÄGRE INSTANSERNA</a>
    <a href="19910106muukas0">FULLFÖLJD I HÖGSTA DOMSTOLEN</a>
    <a href="19910106yloa0">HÖGSTA DOMSTOLENS AVGÖRANDE 1.8.1991</a>
  </dcterms:tableOfContents>
  <finlex:content id="s19910106.hdr">
    <div>
      <h2 id="19910106aloa0">MÅLETS HANDLÄGGNING I DE LÄGRE INSTANSERNA</h2>
      <div>
        <h3>Käromål i Ålands häradsrätt</h3>
        <p>A har i häradsrätten i stöd av en Rederiaktiebolaget Sally den 24.4.1988 delgiven stämning anfört, att han under hösten 1985 i stöd av ett tillsvidare gällande arbetsavtal var anställd på bolagets fartyg m/t Fanny. Då A hade befunnit sig på vederlagsledighet hade bolaget 6.9.1985 uppsagt arbetsförhållandet. A hade 18.10.1985 återvänt till fartyget och därefter hade ett annat bolag betalt lön åt honom. A hade 4.11.1985 uppgjort nytt arbetsavtal med annan arbetsgivare. Eftersom uppsägningstid och vederlagsledighet inte kunde löpa samtidigt var A berättigad att erhålla lön för uppsägningstiden för 17 dagar inalles 3.196 mark och ersättning för utebliven naturaförmån under uppsägningstiden inalles 1.156 mark samt oljetransporttillägg. Enligt 57 § sjömanslagen var A då arbetsförhållandet upphörde berättigad till ersättning som motsvarade grundlön för en månad jämte eventuella fasta tillägg. I stöd av sagda lagrum var A således berättigad till en ersättning motsvarande grundlönen om 5.640 mark, en ersättning för naturaförmån om 2.040 mark och oljetransporttillägg. Emedan bolaget fördröjt erläggandet av A:s tillgodohavanden, vilka härflöt av arbetsförhållandet då detta upphörde, var han i stöd av 18 § 5 mom. sjömanslagen berättigad att erhålla full lön för sex väntedagar inalles 1.128 mark. Därför har A yrkat, att bolaget förpliktas att till honom erlägga såsom ersättning för utebliven uppsägningstid 3.196 mark, såsom ersättning för utebliven naturaförmån under uppsägningstiden 1.156 mark, såsom ersättning motsvarande grundlönen 5.640 mark, naturaförmån 2.040 mark samt oljetransporttillägg för 47 dagar 706,88 mark, samtliga förenämnda belopp jämte 16 procents ränta från dagen för arbetsförhållandets upphörande 4.11.1985 och lön för sex väntedagar 1.128 mark jämte 16 procents ränta från dagen för stämningens delgivning. Ytterligare har A yrkat på ersättning för sina rättegångskostnader jämte 16 procents ränta från dagen för häradsrättens utslag.</p>
      </div>
      <div>
        <h3>Häradsrättens utslag 5.10.1988</h3>
        <p>Sedan Rederiaktiebolaget Sally bestritt käromålet har häradsrätten i sitt utslag konstaterat, att tvistemålets kärnfråga bestod av huruvida bolaget varit tvungen erlägga lön till A för uppsägninstid även sedan A antagit ny heltidanställning hos annan arbetsgivare. I målet hade framgått att bolaget 6.9.1985 delgivit A ett skriftligt uppsägningsmeddelande och i detta meddelat att arbetsförhållandet till bolaget upphör efter stadgad uppsägningstid. A hade ingått avtal om nytt arbete till det rederi, Alandia Tanker Company, som övertagit det fartyg han arbetat på medan detsamma ägdes av svarandebolaget, vilket arbetsförhållande påbörjats 18.10.1985 och hade den nya arbetsgivaren likasom fartyget varit finska och hade A:s arbetsförhållande antecknats i sjöfartstyrelsens sjömansregister. Sedan A påbörjat anställningen till den nya arbetsgivaren hade Rederiaktiebolaget Sally ansett att arbetsförhållandet mellan det och A brutits och därför erlagt de lönetillgodohavanden A haft innestående till nämnt datum. A å sin sida hade ansett att bolaget varit skyldigt att även fortsättningsvis fram till 4.11.1985 erlägga lön jämte oljetransporttillägg för totalt 47 dagar samt ytterligare lön för 30 dagar i stöd av 57 § i sjömanslagen med mera ersättningar.</p>
        <p>Häradsrätten har ansett att den omständigheten att A påbörjat ett nytt anställningsförhållande till en annan arbetsgivare inneburit att han ej mera stått till arbetsgivarbolagets förfogande och att 57 § i sjömanslagen därför, med beaktande av att A mottagit på samma fartyg arbete av liknande art han haft då fartyget fördes av Rederiaktiebolaget Sally, bör tolkas så att A ej hade rätt till ytterligare ersättning utöver den han av rederibolaget redan erhållit, och med beaktande av att rätten ansett att hela uppsägningsförfarandet och -följder skall i sin helhet bedömas enligt 57 § sjömanslagen, ej heller rätt till lön av rederiet efter 18.10.1985 då hans nya arbetsförhållande på det överlåtna fartyget fortsatte. Ytterligare har rätten ansett oljetransporttillägg vara av den arten att det endast bör erläggas under förutsättning att arbetstagaren arbetat under de risker oljetransporter innebär och att rätt till tillägget eljest ej föreligger, exempelvis i samband med beräknande av lön för uppsägningstid.</p>
        <p>På basen av motiveringarna ovan, och då utbetalning av slutlönen ej blivit fördröjd, har häradsrätten förkastat hela käromålet. A ålades ersätta bolaget för rättegångskostnader skäligen befunna 5.000 mark jämte 16 procents ränta från 5.10.1988.</p>
      </div>
      <div>
        <h3>Åbo hovrätts dom 17.11.1989</h3>
        <p>Hovrätten, där A har sökt ändring, har konstaterat att sedan Rederiaktiebolaget Sally uppsagt A hade A under uppsägningstiden återgått till arbete på fartyget i den nya ägarens tjänst. A hade inte efter sagda tid stått till Rederiaktiebolaget Sallys förfogande. A hade således inte rätt att av bolaget erhålla lön för återstående uppsägningstid.</p>
        <p>Enligt 57 § sjömanslagen har arbetstagaren rätt till ersättning i stöd av sagda paragraf först då arbetsförhållandet upphör. Efterson A hade tagit annat arbete efter det han erhållit kännedom om fartygets överlåtelse hade arbetsförhållandet mellan A och Rederiaktiebolaget Sally inte upphört till följd av bolagets uppsägning utan till följd av A:s med uppsägning jämförbara förfarande. Därför hade A inte rätt till ersättning i stöd av 57 § sjömanslagen.</p>
        <p>Eftersom A i stöd av förutsagda grunder inte hade rätt att av bolaget erhålla uppsägningstids lön eller ersättning i stöd av 57 § sjömanslagen skulle hans yrkanden på naturaförmåner och oljetranssporttillägg förkastas såsom anslutna till huvudyrkandena.</p>
        <p>På dessa grunder ändrades slutresultatet i häradsrättens utslag inte. A förpliktades ersätta Rederiaktiebolaget Sally för bolagets rättegångskostnader i hovrätten med 1.000 mark jämte 16 procents ränta från dagen för givandet av hovrättens dom.</p>
      </div>
    </div>
    <div>
      <h2 id="19910106muukas0">FULLFÖLJD I HÖGSTA DOMSTOLEN</h2>
      <p>A har meddelats besvärstillstånd 30.3.1990. Rederi Ab Effjohn har bemött A:s ändringsansökan.</p>
      <p>A har yrkat upphävande av hovrättens dom och godkännande av sitt käromål samt ersättning för sina rättegångskostnader i ärendet jämte ränta.</p>
    </div>
    <div>
      <h2 id="19910106yloa0">HÖGSTA DOMSTOLENS AVGÖRANDE 1.8.1991</h2>
      <div>
        <h3>Domskäl</h3>
        <p>Rederiaktiebolaget Sally har 29.8.1985 överlåtit fartyget m/t Fanny, på vilket fartyg A var anställd som motorman, till en ny finsk ägare. Bolaget har med anledning av fartygets överlåtelse 6.9.1985 uppsagt A:s arbetsavtal. Fartyget har därefter 15.10.1985 avregistrerats från Finland, och A har under sin uppsägningstid, då han varit på vederlagsledighet, 18.10.1985 återupptagit sitt arbete på samma fartyg och senare ingått arbetsavtal med fartygets nya ägare.</p>
        <p>Bolaget har vid uppsägandet av A:s arbetsavtal uttryckligen uppgett, att alla arbetsplatser vid bolagets tankfartyg upphör och att inget nytt arbete erbjuds. Åt A har således inte inom samma företag kunnat anvisas arbete som motsvarat hans tidigare arbete. Därför har A vid arbetsförhållandets upphörande varit berättigad till i 57 § sjömanslagen avsedd ersättning som motsvarar grundlönen för en månad jämte fasta tillägg. Den omständigheten att A under sin uppsägningstid gått ombord och ingått nytt arbetsavtal på m/t Fanny inverkar inte på hans ovannämnda rätt till ersättning. A:s grundlön har under ifrågavarande tid varit 5.640 mark per månad och naturaförmånens värde 2.040 mark per månad.</p>
        <p>På de grunder som hovrätten anfört har A inte rätt att av bolaget erhålla ytterligare ersättning för lön med därtill anslutna naturaförmåner för sin uppsägningstid utöver den han av bolaget redan erhållit.</p>
        <p>Under den tid A har varit på vederlagsledighet och inte arbetat på ett fartyg som transporterar olja, har han enligt kollektivavtalet inte rätt på oljetransporttillägg.</p>
        <p>Eftersom erläggandet av ovannämnda ersättning fördröjts då arbetsförhållandet upphört är A berättigad till lön för sex väntedagar om 1.128 mark.</p>
      </div>
      <div>
        <h3>Domslut</h3>
        <p>Hovrättens domslut i fråga om A:s krav på ersättning för lön för utebliven uppsägningstid godkännes. A:s krav på oljetransporttillägg förkastas.</p>
        <p>I övrigt ändras hovrättens domslut så att Rederi Ab Effjohn åläggs att åt A erlägga såsom i 57 § sjömanslagen avsedd ersättning en månads grundlön jämte fasta tillägg 7.680 mark jämte 16 procents ränta från 4.11.1985 och lön för sex väntedagar 1.128 mark jämte 16 procents ränta från 24.4.1988.</p>
        <p>A befrias från att ersätta Rederiaktiebolaget Sallys rättegångskostnader i de lägre instanserna. Rederi Ab Effjohn åläggs ersätta A hans rättegångskostnader i ärendet, med beaktande av att A delvis förlorat målet, 8.000 mark jämte 16 procents ränta från dagen för givandet av denna dom.</p>
      </div>
      <div>
        <p>I avgörandet deltog: justitieråden Takala, Mörä, Nybergh, Huopaniemi (skiljaktig) och Wirilander</p>
      </div>
      <div>
        <h3>Den skiljaktiga ledamotens yttrande</h3>
        <p>Justitierådet Huopaniemi: Jag finner inte skäl till ändring av hovrättens dom och ålägger A att med 1.100 mark jämte 16 procents ränta räknat från dagen för Högsta domstolens avgörande ersätta Rederi Ab Effjohn dess konstnader för avgivandet av bemötande här.</p>
      </div>
    </div>
  </finlex:content>
</finlex:document>
