<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19900178</dcterms:identifier>
  <finlex:ecliIdentifier>ECLI:FI:KKO:1990:178</finlex:ecliIdentifier>
  <dcterms:title>KKO:1990:178</dcterms:title>
  <dcterms:description>
    <p>
      <strong>Företagsinteckning</strong>
    </p>
  </dcterms:description>
  <finlex:registerNumber>S 89/782</finlex:registerNumber>
  <dcterms:date pvm="19900131">1990-01-31</dcterms:date>
  <finlex:fileCopyNumber>3686</finlex:fileCopyNumber>
  <dcterms:issued pvm="19901227">1990-12-27</dcterms:issued>
  <dcterms:abstract>
    <p>En företagsinteckning hade fastställts i ett öppet bolags lösa egendom. Därefter hade bildats ett aktiebolag för att fortsätta det öppna bolagets verksamhet. Det öppna bolaget hade överlåtit sina tillgångar och skulder som apport till aktiebolaget, som vid bildandet inte fått andra tillgångar eller skulder. Det öppna bolagets bolagsmän och aktieägarna i aktiebolaget var samma personer.</p>
    <p>Det ansågs att det var fråga om sådan ändring av bolagsform som avses i 12 § 1 mom. företagsinteckningslagen. Företagsinteckningarna förblev därför i kraft.</p>
    <p>Omröstn.</p>
  </dcterms:abstract>
  <p>FöretagsinteckningsL 12 § 1 mom</p>
  <dcterms:tableOfContents>
    <a href="19900178aloa0">MÅLETS HANDLÄGGNING I DE LÄGRE INSTANSERNA</a>
    <a href="19900178mhaku0">ÄNDRINGSSÖKANDE I HÖGSTA DOMSTOLEN</a>
    <a href="19900178yloa0">HÖGSTA DOMSTOLENS AVGÖRANDE 27.12.1990</a>
  </dcterms:tableOfContents>
  <finlex:content id="s19900178.hdr">
    <div>
      <h2 id="19900178aloa0">MÅLETS HANDLÄGGNING I DE LÄGRE INSTANSERNA</h2>
      <div>
        <h3>Patent- och registerstyrelsens beslut 29.12.1988</h3>
        <p>Som apport i Snellmans Slakteri Ab hade genom en 22.10.1987 undertecknad stiftelseurkund insatts öppna bolaget Jakobstads Slakteri, innehavare Ab Snellmans Kött och Korv Oy m.fl., handelsregisternummer 149.254. Det öppna bolaget belastades av företagsinteckningar som fastställts 12.6.1986 under nummer 330/86 och 339/86 samt 15.5.1987 under nummer 2176/87. Snellmans Slakteri Ab hade enligt anteckningar i de intecknade pantskuldebreven 26.9.1988 och 11.11.1988 åtagit sig att svara för dessa och anhållit att anteckning därom skall göras i företagsinteckningsregistret.</p>
        <p>Patent- och registerstyrelsen har med stöd av 10 § 3 mom. företagsinteckningslagen förkastat Snellmans Slakteri Ab:s anmälan om åtagande av ansvar för intecknad fordran och har inte enligt 14 § 2 mom. företagsinteckningsförordningen överfört de inteckningar som belastade Jakobstads Slakteri, innehavare Ab Snellmans Kött och Korv Oy m.fl. benämnda öppna bolag till Snellmans Slakteri Ab:s registeruppgifter.</p>
        <p>Som grund för sitt avgörande har patent- och registerstyrelsen anfört, att när en näringsidkare överlåter ett företag jämte dess till näringsverksamheten hörande egendom, kan förvärvaren av företaget enligt 10 § 3 mom. företagsinteckningslagen åta sig att svara för dess intecknade fordringar om han anmäler detta till inteckningshavaren och registermyndigheten inom tre månader från överlåtelsen av företaget.</p>
        <p>Enligt Snellmans Slakteri Ab:s stiftelseurkund hade det öppna bolaget Jakobstads Slakteri, innehavare Ab Snellmans Kött och Korv Oy m.fl. insatts som apport i aktiebolaget. Aktierna hade tecknats omedelbart och betalningen med apportegendomen bör anses ha gjorts så att aktiebolaget mottagit det öppna bolagets tillgångar och skulder i enlighet med 30.6.1987 daterad balans. Den andel av det öppna bolagets tillgångar, som motsvarade envar aktietecknares teckningar, hade därvid överförts till aktiebolagets aktiekapital. Bolagsmännen i det öppna bolaget måste anses ha överlåtit det öppna bolaget vid undertecknande av stiftelseurkunden 22.10.1987.</p>
        <p>Eftersom enligt 1 § företagsinteckningslagen endast lös egendom som tillhör en i handelsregistret införd näringsidkare och som ingår i näringsverksamheten, kan intecknas, kan stadgandena i 10 § tillämpas endast då överlåtelsen sker mellan registrerade näringsidkare eller näringsidkare som införts i handelsregistret innan den för anmälan utsatta tiden har utgått. Då anmälan om åtagandet av ansvaret inte hade gjorts inom den i 10 § 3 mom. företagsinteckningslagen utsatta tiden, utan först 23.8.1988, hade tiden för anmälan om åtagande av ansvar utgått.</p>
      </div>
      <div>
        <h3>Yrkanden i hovrätten</h3>
        <p>Snellmans Slakteri Ab har anfört, att den i 10 § 3 mom. företagsinteckningslagen avsedda tiden skall räknas från den dag då aktiebolaget införts i handelsregistret och att aktiebolaget således gjort den i patent- och registerstyrelsens beslut nämnda anmälan inom stadgad tid. Aktiebolaget har för den skull yrkat, att anmälan om åtagande av ansvar för intecknad fordran antecknas i företagsinteckningsregistret.</p>
      </div>
      <div>
        <h3>Patent- och registerstyrelsens utlåtande</h3>
        <p>Patent- ja registerstyrelsen har tillställt hovrätten en kopia av akten jämte sitt utlåtande i saken.</p>
      </div>
      <div>
        <h3>Helsingfors hovrätts utslag 27.4.1989</h3>
        <p>Hovrätten har, med godkännande av patent- och registerstyrelsens avgörande jämte motiveringar, funnit att det inte förelåg skäl att ändra det överklagade beslutet.</p>
      </div>
    </div>
    <div>
      <h2 id="19900178mhaku0">ÄNDRINGSSÖKANDE I HÖGSTA DOMSTOLEN</h2>
      <p>Snellmans Slakteri Ab har meddelats besvärstillstånd 26.9.1989. Bolaget har i sina besvär upprepat sina tidigare framförda yrkanden.</p>
    </div>
    <div>
      <h2 id="19900178yloa0">HÖGSTA DOMSTOLENS AVGÖRANDE 27.12.1990</h2>
      <div>
        <h3>Processuellt avgörande</h3>
        <p>Enligt 31 § företagsninteckningslagen skall vid sökande av ändring i patent- och registerstyrelsens beslut hos Helsingfors hovrätt tillämpas, utöver vad som sägs i företagsinteckningslagen, i tillämpliga delar vad som är stadgat i 25 kap. rättegångsbalken. Vad som i nämnda kapitel sägs om underrätt gäller vid tillämpningen av sagda lag registermyndigheten. I 25 kap. rättegångsbalken stadgas inte, att underrätt självmant skall ge ett utlåtande om det överklagade avgörandet till hovrätten och något stadgande därom ingår inte heller i företagsinteckningslagen. Stadgandet i 7 § 2 mom. företagsinteckningsförordningen skall således till denna del enligt 92 § 2 mom. regeringsformen inte tillämpas. Högsta domstolen lämnar därför patent- och registerstyrelsens utlåtande i ärendet utan avseende.</p>
      </div>
      <div>
        <h3>Avgörande i huvudsaken</h3>
        <p>Domskäl</p>
        <p>Snellmans Slakteri Ab har bildats genom en av stiftarna 22.10.1987 godkänd stiftelseurkund, som undertecknats av samtliga delägare i öppna bolaget Jakobstads Slakteri, innehavare Ab Snellmans Kött och Korv Oy m.fl. Enligt stiftelseurkunden övertog aktiebolaget, som bildades för att fortsätta det öppna bolagets verksamhet, det öppna bolagets tillgångar och skulder och bolagsmännen tecknade samtliga aktier i aktiebolaget. Bolagets hela aktiekapital betalades genom det som apport insatta öppna bolagets medel. Då bolaget grundades har det inte haft andra tillgångar och skulder än det öppna bolagets tillgångar och skulder.</p>
        <p>Då saken bedöms utgående från stadgandena i företagsinteckningslagen finner Högsta domstolen, att det är fråga om ändring av bolagsform. Enligt 12 § 1 mom. företagsinteckningslagen inverkar ändring av näringsidkarens bolagsform inte på företagsinteckningens giltighet.</p>
        <p>Domslut</p>
        <p>Hovrättens och patent- och registerstyrelsens avgöranden upphäves. Företagsinteckningarna nummer 330/86, 339/86 och 2176/87 som fastställts i Jakobstads Slakteri, innehavare Ab Snellmans Kött och Korv Oy m.fl. benämnda öppna bolags lösa egendom är fortfarande i kraft med den förmånsrätt som tidigare fastställts.</p>
      </div>
      <div>
        <p>I avgörandet deltog: justitieråden Salervo (skiljaktig), Ådahl, Portin (skiljaktig), Riihelä och Haarmann</p>
      </div>
      <div>
        <h3>De skiljaktiga ledamöternas yttranden</h3>
        <p>Justitierådet Portin: Beträffande det procesuella avgörandet är jag ense med majoriteten.</p>
        <p>I fråga om huvudsaken finner jag, att Snellmans Slakteri Ab har bildats genom en av stiftarna 22.10.1987 godkänd stiftelseurkund, som undertecknats av samtliga delägare i öppna bolaget Jakobstads Slakteri, innehavare Ab Snellmans Kött och Korv Oy m.fl. Enligt stiftelseurkunden övertog aktiebolaget, som bildades för att fortsätta det öppna bolagets verksamhet, det öppna bolagets tillgångar och skulder och bolagsmännen tecknade samtliga aktier i aktiebolaget. Aktiebolaget, som 27.7.1988 införts i handelsregistret, har 23.8.1988 till patent- och registerstyrelsen anmält, att Snellmans Slakteri Ab åtagit sig att ansvara för de intecknade fordringarna.</p>
        <p>Enligt 10 § 3 mom. företagsinteckningslagen skall förvärvaren av näringsverksamhet, i vars egendom företagsinteckning fastställts, inom tre månader från överlåtelsen anmäla om övertagandet av ansvar för de fordringar inteckningen gäller. Företagsinteckningslagen innehåller inga stadganden rörande det fall att ett aktiebolag bildas genom apport. Vid bedömmingen av tidpunkten för överlåtelsen i ett dylikt fall skall avgörande betydelse ges den omständigheten, att överlåtelsen blir slutlig först när aktiebolaget införts i handelsregistret.</p>
        <p>Snellmans Slakteri Ab:s anmälan har skett inom tre månader från det bolaget införts i handelsregistret och således i laga tid.</p>
        <p>I anseende härtill upphäver jag hovrättens och patent- och registerstyrelsens avgöranden och återförvisar ärendet till patent- och registerstyrelsen som äger däri lagligen förfara.</p>
        <p>Justitierådet Salervo: Jag är ense med justitierådet Portin.</p>
      </div>
    </div>
  </finlex:content>
</finlex:document>
