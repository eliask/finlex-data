<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19900094</dcterms:identifier>
  <finlex:ecliIdentifier>ECLI:FI:KKO:1990:94</finlex:ecliIdentifier>
  <dcterms:title>KKO:1990:94</dcterms:title>
  <dcterms:description>
    <p>
      <strong>Äktenskap</strong>
      <span>Bestämmanderätt över egendom</span>
    </p>
  </dcterms:description>
  <finlex:registerNumber>S 88/1377</finlex:registerNumber>
  <dcterms:date pvm="19890907">1989-09-07</dcterms:date>
  <finlex:fileCopyNumber>2222</finlex:fileCopyNumber>
  <dcterms:issued pvm="19900823">1990-08-23</dcterms:issued>
  <dcterms:abstract>
    <p>A hade efter sin make B:s död före avvittringen sålt sin "andel" i tre lägenheter som i sin helhet ägdes av honom. Det ansågs, att A hade förutsatt att han skulle bli skyldig att vid avvittringen till hans och B:s gemensamma bröstarvingar avstå fast egendom såsom utjämning. Då det berodde på resultalet av den förestående avvittringen, vilka delar av lägenheterna som hade blivit sålda, behövdes för köpet varken samtycke av bröstarvingarna eller rättens tillstånd.</p>
  </dcterms:abstract>
  <p>ÄL 86 § 2 mom (L 23.9.1948/681)</p>
  <dcterms:tableOfContents>
    <a href="19900094aloa0">MÅLETS HANDLÄGGNING I DE LÄGRE DOMSTOLARNA</a>
    <a href="19900094muukas0">FULLFÖLJD I HÖGSTA DOMSTOLEN</a>
    <a href="19900094yloa0">HÖGSTA DOMSTOLENS AVGÖRANDE 23.8.1990</a>
  </dcterms:tableOfContents>
  <finlex:content id="s19900094.hdr">
    <div>
      <h2 id="19900094aloa0">MÅLETS HANDLÄGGNING I DE LÄGRE DOMSTOLARNA</h2>
      <div>
        <h3>Käromålen i Nagu häradsrätt</h3>
        <p>Bernt Olof Boström (Bernt Boström) och Per-Elof Mikael Boström (Per-Elof Boström) har efter Jhony Micael Alfred Jansson (Jhony Jansson) och Eja Elisabet Boström-Jansson (Eja Boström-Jansson) 21.11.1986 delgiven stämning anfört följande. Bernt och Per-Elof Boströms samt Eja BoströmJanssons föräldrar, som vigts till äktenskap år 1935, hade avlidit modern Eva Edith Vilhelmina Boström 29.10.1972 och fadern Bernhard Mikael Boström 23.3.1986. Efter Eva Edith Vilhelmina Boströms död hade avvittring ej förrättats. Bernhard Mikael Boström, som 12.9.1935 beviljats lagfart på lägenheterna Norrgård RNr 2:2, numera RNr 2:72, Svartkärr RNr 2:11, numera RNr 2:28, och Södergård RNr 2:20, numera RNr 2:37, samtliga i Biskopsö by i Nagu, hade medelst ett 23.4.1985 dagtecknat köpebrev sålt sin andel av nämnda fastigheter jämte lösöre åt Jhony Jansson för 67.000 mark. På grund härav och då Bernhard Mikael Boström ej utan Bernt och Per-Elof Boströms samtycke varit berättigad att sälja fastigheterna har Bernt och Per-Elof Boström yrkat, att köpet skall ogiltigförklaras. (DN:o S 86/30)</p>
        <p>Eja Boström-Jansson har efter Bernt Boström 25.4.1987 och Per-Elof Boström 14.4.1987 delgiven stämning i häradsrätten yrkat, att häradsrätten, då Bernt och Per-Elof Boström saknade motiverat skäl att vägra godkänna ovannämnda fastighetsförsäljning, måtte ge sitt tillstånd till fastighetsförsäljningen. (DN:o S 87/7)</p>
        <p>Jhony Jansson och Eja Boström-Jansson har motsagt Bernt och Per-Elof Boströms käromål. Bernt och Per-Elof Boström har motsagt Eja Boström-Janssons käromål och yrkat på ersättning för sina rättegångskostnader.</p>
      </div>
      <div>
        <h3>Häradsrättens utslag 11.11.1987</h3>
        <p>Häradsrätten har i sitt utslag funnit utrett att Eva Edith Vilhelmina Boström avlidit 29.10.1972 och Bernhard Mikael Boström 23.3.1986. De hade vigts till äktenskap 30.11.1935. Bernhard Mikael Boström hade 12.9.1935 beviljats lagfart på lägenheterna Norrgård RNr 2:2, Svartkärr RNr 2:11 och Södergård RNr 2:20. Bernhard Mikael Boström hade 23.4.1985 sålt sin andel av dessa lägenheter åt då minderårige Jhony Jansson på villkor, som närmare framgick av köpebrevet. Köparen hade i köpet företrätts av sina föräldrar Eja Boström-Jansson och Per Alfred Jansson. Köparen hade blivit myndig 22.1.1987. Eva Edith Vilhelmina Boströms och Bernhard Mikael Boströms rättsinnehavare var Bernt Boström, Eja Boström-Jansson och Per-Elof Boström.</p>
        <p>Bernt och Per-Elof Boström hade inte samtyckt till sagda köp av 23.4.1985. De har fått kännedom om köpet i augusti 1986. Som sådana orsaker, på grund av vilka köpet borde ogiltigförklaras, hade Bernt och Per-Elof Boström åberopat att medgivandet av tillstånd till köpet skulle medföra en minskning av boets tillgångar med cirka 900.000 mark och att materiellt sett förhållandena var sådana att de hade synnerligen väl motiverade skäl att vägra sitt samtycke till överlåtelsen. I köpet hade ingått lösöre till ett värde som sannolikt översteg hela köpeskillingen om 67.000 mark. Samtycke till köpet skulle medföra att de förlorade sin arvslott efter modern.</p>
        <p>Nagu häradsrätt hade 15.5.1985 givit tillstånd till Jhony Janssons far Per Alfred Jansson att ingå ett arrendeavtal av 19.4.1985, enligt vilket Bernhard Mikael Boström till Jhony Jansson på en tid av 15 år för bedrivande av gårdsbruk utarrenderat sina ovan nämnda lägenheter för ett årligt arrende av 2.050 mark.</p>
        <p>Köpeskillingen om 67.000 mark, som i och för sig kunde anses vara förmånlig för köparen, kunde inte anses vara ett sådant skäl, som avses i 40 § äktenskapslagen och som härvid skulle berättiga till vägran av samtycke till försäljningen.</p>
        <p>Eja Boström-Jansson hade såsom delägare i Bernhard Mikael Boströms och Eva Edith Vilhelmina Boströms dödsbon ansett att det ej fanns något motiverat skäl till en vägran att godkänna försäljningen. Hon hade för sin egen del samtyckt till försäljningen.</p>
        <p>I målet S 86/30 hade det ej framförts dylikt motiverat skäl. Inte heller hade det i målet S 87/7 framkommit dylika skäl. Enligt häradsrättens prövning förelåg inte sådan orsak, på grund av vilken häradsrätten i enlighet med 86 § 2 mom. äktenskapslagen borde vägra att ge tillstånd till köpet.</p>
        <p>Bernhard Mikael Boström hade ägt lägenheterna i deras helhet. Det hade ej kommit fram att han före 23.4.1985 skulle ha sålt delar av dessa. Häradsrätten fastställde därför att försäljningen av 23.4.1985 angick lägenheterna i deras helhet.</p>
        <p>På grund härav och med förkastande av käromålet S 86/30 och yrkandena i övrigt har häradsrätten prövat rättvist att med stöd av 86 § 2 mom. äktenskapslagen ge sitt tillstånd till försäljningen av 23.4.1985 beträffande Bernhard Mikael Boströms andel av sagda lägenheter eller hela lägenheterna Norrgård RNr 2:2, numera 2:72, Svartkärr RNr 2:11, numera 2:28, och Södergård RNr 2:20, numera 2:37 i enlighet med de villkor, som närmare framgår av köpebrevet.</p>
      </div>
      <div>
        <h3>Åbo hovrätts dom 21.10.1988</h3>
        <p>Hovrätten, under vars prövning Bernt och Per-Elof Boström dragit målet, har funnit, att Bernhard Mikael Boström för fastighetens överlåtelse inte hade införskaffat i 86 §:n 2 mom. äktenskapslagen avsett rättens tillstånd eller bröstarvingarnas på sätt som i 66 §:n sagda lag stadgas givna samtycke. Tillståndet kunde dock efter hans död meddelas på ansökan av bodelägare. En omständighet som påverkade meddelandet av tillstånd var köpeskillingen. Enligt i målet företedd utredning hade köpeskillingen tydligen varit påtagligt förmånlig för köparen. Då det dock beaktades, att Bernhard Mikael Boström hade sålt lägenheten till sin dotterson Jhony Jansson, som redan idkat lantbruk där, med avsikt, att denne skulle fortsätta att idka lantbruk på lägenheten, vilken avsikt inte annars skulle ha förverkligats, var med beaktande av de i 25 kap. ärvdabalken och i lagen om gårdsbruksenheter framgående principerna om förhindrande av gårdsbruksenheters splittring inte enbart en förmånlig köpeskilling ett i 40 § äktenskapslagen avsett skäl till förvägran av tillståndets meddelande. På denna och de av häradsrätten i övrigt anförda grunderna har hovrätten inte funnit skäl att ändra häradsrättens utslag. Bernt och Per-Elof Boström har solidariskt ålagts att ersätta Jhony Janssons och Eja Boström-Janssons gemensamma rättegångskostnader i hovrätten med 900 mark.</p>
      </div>
    </div>
    <div>
      <h2 id="19900094muukas0">FULLFÖLJD I HÖGSTA DOMSTOLEN</h2>
      <p>Högsta domstolen har 25.1.1989 meddelat Bernt och PerElof Boström besvärstillstånd.</p>
      <p>Bernt och Per-Elof Boström har i sin ändringsansökan yrkat att de lägre domstolarnas avgöranden skall upphävas och att deras eget käromål beträffande ogiltigförklarande av den ifrågavarande fastighetsförsäljningen skall godkännas. Därtill har de yrkat på ersättning för sina rättegångskostnader i målet.</p>
      <p>Jhony Jansson och Eja Boström-Jansson har gemensamt givit av dem begärt bemötande och yrkat på ersättning för sina rättegångskostnader i Högsta domstolen jämte laga ränta.</p>
    </div>
    <div>
      <h2 id="19900094yloa0">HÖGSTA DOMSTOLENS AVGÖRANDE 23.8.1990</h2>
      <div>
        <h3>Domskäl</h3>
        <p>Bernhard Mikael Boström har vid bouppteckningen efter Eva Edith Vilhelmina Boström, som förrättades 28.1.1973, såsom boets tillgångar av ifrågavarande lägenheter uppgett lägenheterna Norrgård och Södergård. I lägenheternas gemensamma värde har uppenbarligen ingått också värdet av lägenheten Svartkärr. Bernhard Mikael Boström har förfarit på detta sätt trots att han ensam ägt nämnda lägenheter, i vilka Eva Edith Vilhelmina Boström haft endast giftorätt. Den övriga egendomen som upptagits i bouppteckningen har varit av ringa värde. Bernhard Mikael Boström har sålunda förutsatt, att det från hans fasta egendom kommer att vid avvittringen utges utjämning till hans och Eva Edith Vilhelmina Boströms gemensamma barn. Han har enligt det 23.4.1985 uppgjorda köpebrevet till Jhony Jansson sålt endast sin "andel" av lägenheterna. Köpet avser sålunda enbart de delar av Bernhard Mikael Boströms lägenheter, som återstår efter avvittringens förrättande. Avvittring har inte ännu förrättats. På avvittringens resultat skall således bero hurudana lägenhetsdelar Bernhard Mikael Boström skall anses ha sålt till Jhony Jansson. För en sådan försäljning har varken domstolens tillstånd eller Eva Edith Vilhelmina och Bernhard Mikael Boströms gemensamma bröstarvingars samtycke behövts. Vid denna utgång i målet skall Bernt och PerElof Boström själva stå för sina rättegångskostnader i målet samt Jhony Jansson och Eja Boström-Jansson för sina rättegångskostnader i hovrätten och Högsta domstolen.</p>
        <p>På dessa grunder har Högsta domstolen avgjort målet på det sätt som framgår av domslutet.</p>
      </div>
      <div>
        <h3>Domslut</h3>
        <p>Hovrättens dom och häradsrättens utslag upphävs till den del tillstånd till fastighetsförsäljning har givits. Hovrättens domslut ändras inte till den del Bernt och Per-Elof Boströms yrkande på ogiltigförklarande av fastighetsköp har förkastats. Bernt och Per-Elof Boström befrias från skyldigheten att ersätta Jhony och Eja Boström-Janssons rättegångskostnader i hovrätten.</p>
      </div>
      <div>
        <p>I avgörandet deltog: justitieråden Salervo, Mörä, Lehtonen, Haarmann och Huopaniemi</p>
      </div>
    </div>
  </finlex:content>
</finlex:document>
