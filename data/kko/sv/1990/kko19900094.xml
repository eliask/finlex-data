<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19900094</dcterms:identifier>
  <finlex:ecliIdentifier>ECLI:FI:KKO:1990:94</finlex:ecliIdentifier>
  <dcterms:title>KKO:1990:94</dcterms:title>
  <dcterms:description>
    <p>
      <strong>Äktenskap</strong>
      <span>Bestämmanderätt över egendom</span>
    </p>
  </dcterms:description>
  <finlex:registerNumber>S 88/1377</finlex:registerNumber>
  <dcterms:date pvm="19890907">1989-09-07</dcterms:date>
  <finlex:fileCopyNumber>2222</finlex:fileCopyNumber>
  <dcterms:issued pvm="19900823">1990-08-23</dcterms:issued>
  <dcterms:abstract>
    <p>A hade efter sin make B:s död före avvittringen sålt sin "andel" i tre lägenheter som i sin helhet ägdes av honom. Det ansågs, att A hade förutsatt att han skulle bli skyldig att vid avvittringen till hans och B:s gemensamma bröstarvingar avstå fast egendom såsom utjämning. Då det berodde på resultalet av den förestående avvittringen, vilka delar av lägenheterna som hade blivit sålda, behövdes för köpet varken samtycke av bröstarvingarna eller rättens tillstånd.</p>
  </dcterms:abstract>
  <p>ÄL 86 § 2 mom (L 23.9.1948/681)</p>
  <dcterms:tableOfContents>
    <a href="19900094aloa0">MÅLETS HANDLÄGGNING I DE LÄGRE DOMSTOLARNA</a>
    <a href="19900094muukas0">FULLFÖLJD I HÖGSTA DOMSTOLEN</a>
    <a href="19900094yloa0">HÖGSTA DOMSTOLENS AVGÖRANDE 23.8.1990</a>
  </dcterms:tableOfContents>
  <finlex:content id="s19900094.hdr">
    <div>
      <h2 id="19900094aloa0">MÅLETS HANDLÄGGNING I DE LÄGRE DOMSTOLARNA</h2>
      <div>
        <h3>Käromålen i Nagu häradsrätt</h3>
        <p>C och D har efter E och F 21.11.1986 delgiven stämning anfört följande. C:s och D:s samt F:s föräldrar, som vigts till äktenskap år 1935, hade avlidit modern B 29.10.1972 och fadern A 23.3.1986. Efter B:s död hade avvittring ej förrättats. A, som 12.9.1935 beviljats lagfart på lägenheterna Norrgård RNr 2:2, numera RNr 2:72, Svartkärr RNr 2:11, numera RNr 2:28, och Södergård RNr 2:20, numera RNr 2:37, samtliga i Biskopsö by i Nagu, hade medelst ett 23.4.1985 dagtecknat köpebrev sålt sin andel av nämnda fastigheter jämte lösöre åt E för 67.000 mark. På grund härav och då A ej utan C:s och D:s samtycke varit berättigad att sälja fastigheterna har C och D yrkat, att köpet skall ogiltigförklaras. (DN:o S 86/30)</p>
        <p>F har efter C 25.4.1987 och D 14.4.1987 delgiven stämning i häradsrätten yrkat, att häradsrätten, då C och D saknade motiverat skäl att vägra godkänna ovannämnda fastighetsförsäljning, måtte ge sitt tillstånd till fastighetsförsäljningen. (DN:o S 87/7)</p>
        <p>E och F har motsagt C:s och D:s käromål. C och D har motsagt F:s käromål och yrkat på ersättning för sina rättegångskostnader.</p>
      </div>
      <div>
        <h3>Häradsrättens utslag 11.11.1987</h3>
        <p>Häradsrätten har i sitt utslag funnit utrett att B avlidit 29.10.1972 och A 23.3.1986. De hade vigts till äktenskap 30.11.1935. A hade 12.9.1935 beviljats lagfart på lägenheterna Norrgård RNr 2:2, Svartkärr RNr 2:11 och Södergård RNr 2:20. A hade 23.4.1985 sålt sin andel av dessa lägenheter åt då minderårige E på villkor, som närmare framgick av köpebrevet. Köparen hade i köpet företrätts av sina föräldrar F och G. Köparen hade blivit myndig 22.1.1987. B:s och A:s rättsinnehavare var C, F och D.</p>
        <p>c och D hade inte samtyckt till sagda köp av 23.4.1985. De har fått kännedom om köpet i augusti 1986. Som sådana orsaker, på grund av vilka köpet borde ogiltigförklaras, hade C och D åberopat att medgivandet av tillstånd till köpet skulle medföra en minskning av boets tillgångar med cirka 900.000 mark och att materiellt sett förhållandena var sådana att de hade synnerligen väl motiverade skäl att vägra sitt samtycke till överlåtelsen. I köpet hade ingått lösöre till ett värde som sannolikt översteg hela köpeskillingen om 67.000 mark. Samtycke till köpet skulle medföra att de förlorade sin arvslott efter modern.</p>
        <p>Nagu häradsrätt hade 15.5.1985 givit tillstånd till E:s far G att ingå ett arrendeavtal av 19.4.1985, enligt vilket A till E på en tid av 15 år för bedrivande av gårdsbruk utarrenderat sina ovan nämnda lägenheter för ett årligt arrende av 2.050 mark.</p>
        <p>Köpeskillingen om 67.000 mark, som i och för sig kunde anses vara förmånlig för köparen, kunde inte anses vara ett sådant skäl, som avses i 40 § äktenskapslagen och som härvid skulle berättiga till vägran av samtycke till försäljningen.</p>
        <p>F hade såsom delägare i A:s och B:s dödsbon ansett att det ej fanns något motiverat skäl till en vägran att godkänna försäljningen. Hon hade för sin egen del samtyckt till försäljningen.</p>
        <p>I målet S 86/30 hade det ej framförts dylikt motiverat skäl. Inte heller hade det i målet S 87/7 framkommit dylika skäl. Enligt häradsrättens prövning förelåg inte sådan orsak, på grund av vilken häradsrätten i enlighet med 86 § 2 mom. äktenskapslagen borde vägra att ge tillstånd till köpet.</p>
        <p>A hade ägt lägenheterna i deras helhet. Det hade ej kommit fram att han före 23.4.1985 skulle ha sålt delar av dessa. Häradsrätten fastställde därför att försäljningen av 23.4.1985 angick lägenheterna i deras helhet.</p>
        <p>På grund härav och med förkastande av käromålet S 86/30 och yrkandena i övrigt har häradsrätten prövat rättvist att med stöd av 86 § 2 mom. äktenskapslagen ge sitt tillstånd till försäljningen av 23.4.1985 beträffande A:s andel av sagda lägenheter eller hela lägenheterna Norrgård RNr 2:2, numera 2:72, Svartkärr RNr 2:11, numera 2:28, och Södergård RNr 2:20, numera 2:37 i enlighet med de villkor, som närmare framgår av köpebrevet.</p>
      </div>
      <div>
        <h3>Åbo hovrätts dom 21.10.1988</h3>
        <p>Hovrätten, under vars prövning C och D dragit målet, har funnit, att A för fastighetens överlåtelse inte hade införskaffat i 86 §:n 2 mom. äktenskapslagen avsett rättens tillstånd eller bröstarvingarnas på sätt som i 66 §:n sagda lag stadgas givna samtycke. Tillståndet kunde dock efter hans död meddelas på ansökan av bodelägare. En omständighet som påverkade meddelandet av tillstånd var köpeskillingen. Enligt i målet företedd utredning hade köpeskillingen tydligen varit påtagligt förmånlig för köparen. Då det dock beaktades, att A hade sålt lägenheten till sin dotterson E, som redan idkat lantbruk där, med avsikt, att denne skulle fortsätta att idka lantbruk på lägenheten, vilken avsikt inte annars skulle ha förverkligats, var med beaktande av de i 25 kap. ärvdabalken och i lagen om gårdsbruksenheter framgående principerna om förhindrande av gårdsbruksenheters splittring inte enbart en förmånlig köpeskilling ett i 40 § äktenskapslagen avsett skäl till förvägran av tillståndets meddelande. På denna och de av häradsrätten i övrigt anförda grunderna har hovrätten inte funnit skäl att ändra häradsrättens utslag. C och D har solidariskt ålagts att ersätta E:s och F:s gemensamma rättegångskostnader i hovrätten med 900 mark.</p>
      </div>
    </div>
    <div>
      <h2 id="19900094muukas0">FULLFÖLJD I HÖGSTA DOMSTOLEN</h2>
      <p>Högsta domstolen har 25.1.1989 meddelat C och D besvärstillstånd.</p>
      <p>C och D har i sin ändringsansökan yrkat att de lägre domstolarnas avgöranden skall upphävas och att deras eget käromål beträffande ogiltigförklarande av den ifrågavarande fastighetsförsäljningen skall godkännas. Därtill har de yrkat på ersättning för sina rättegångskostnader i målet.</p>
      <p>E och F har gemensamt givit av dem begärt bemötande och yrkat på ersättning för sina rättegångskostnader i Högsta domstolen jämte laga ränta.</p>
    </div>
    <div>
      <h2 id="19900094yloa0">HÖGSTA DOMSTOLENS AVGÖRANDE 23.8.1990</h2>
      <div>
        <h3>Domskäl</h3>
        <p>A har vid bouppteckningen efter B, som förrättades 28.1.1973, såsom boets tillgångar av ifrågavarande lägenheter uppgett lägenheterna Norrgård och Södergård. I lägenheternas gemensamma värde har uppenbarligen ingått också värdet av lägenheten Svartkärr. A har förfarit på detta sätt trots att han ensam ägt nämnda lägenheter, i vilka B haft endast giftorätt. Den övriga egendomen som upptagits i bouppteckningen har varit av ringa värde. A har sålunda förutsatt, att det från hans fasta egendom kommer att vid avvittringen utges utjämning till hans och B:s gemensamma barn. Han har enligt det 23.4.1985 uppgjorda köpebrevet till E sålt endast sin "andel" av lägenheterna. Köpet avser sålunda enbart de delar av A:s lägenheter, som återstår efter avvittringens förrättande. Avvittring har inte ännu förrättats. På avvittringens resultat skall således bero hurudana lägenhetsdelar A skall anses ha sålt till E. För en sådan försäljning har varken domstolens tillstånd eller B och A:s gemensamma bröstarvingars samtycke behövts. Vid denna utgång i målet skall C och D själva stå för sina rättegångskostnader i målet samt E och F för sina rättegångskostnader i hovrätten och Högsta domstolen.</p>
        <p>På dessa grunder har Högsta domstolen avgjort målet på det sätt som framgår av domslutet.</p>
      </div>
      <div>
        <h3>Domslut</h3>
        <p>Hovrättens dom och häradsrättens utslag upphävs till den del tillstånd till fastighetsförsäljning har givits. Hovrättens domslut ändras inte till den del C:s och D:s yrkande på ogiltigförklarande av fastighetsköp har förkastats. C och D befrias från skyldigheten att ersätta E:s och F:s rättegångskostnader i hovrätten.</p>
      </div>
      <div>
        <p>I avgörandet deltog: justitieråden Salervo, Mörä, Lehtonen, Haarmann och Huopaniemi</p>
      </div>
    </div>
  </finlex:content>
</finlex:document>
