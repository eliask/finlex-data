<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19900149</dcterms:identifier>
  <finlex:ecliIdentifier>ECLI:FI:KKO:1990:149</finlex:ecliIdentifier>
  <dcterms:title>KKO:1990:149</dcterms:title>
  <dcterms:description>
    <p>
      <strong>Skifteslagen</strong>
      <span>Nyskifte</span>
    </p>
  </dcterms:description>
  <finlex:registerNumber>M 90/40</finlex:registerNumber>
  <dcterms:date pvm="19900528">1990-05-28</dcterms:date>
  <finlex:fileCopyNumber>3302</finlex:fileCopyNumber>
  <dcterms:issued pvm="19901119">1990-11-19</dcterms:issued>
  <dcterms:abstract>
    <p>Jorddomstolen hade beträffande ett nyskifte med stöd av 21 kap. lagen om skifte förordnat att ägaren av en byggnad på annans mark på egen bekostnad skulle avlägsna byggnaden inom en viss tid vid äventyr att äganderätten till byggnaden annars tillföll markägaren.</p>
    <p>Detta äventyr upphävdes eftersom det saknade stöd i lag.</p>
  </dcterms:abstract>
  <p>L om skifte 21 kap</p>
  <dcterms:tableOfContents>
    <a href="19900149aloa0">ÄRENDETS TIDIGARE HANDLÄGGNING</a>
    <a href="19900149mhaku0">ÄNDRINGSSÖKANDE I HÖGSTA DOMSTOLEN</a>
    <a href="19900149yloa0">HÖGSTA DOMSTOLENS AVGÖRANDE 19.11.1990</a>
  </dcterms:tableOfContents>
  <finlex:content id="s19900149.hdr">
    <div>
      <h2 id="19900149aloa0">ÄRENDETS TIDIGARE HANDLÄGGNING</h2>
      <div>
        <h3>Förrättningen</h3>
        <p>Sedan Högsta domstolen 1.10.1976 fastställt skiftesförslaget i förrättningen och förordnat att tillträdet till de nya ägolotterna skulle ske för odlingsmarkens del 1.5.1977 och för skogsägornas del 1.1.1978 hade förrättningsmännen handlagt bland annat likvidärenden och regleringen av legotagares ställning.</p>
        <p>Förrättningsmännen hade 31.5.1988 funnit att Edvard Björkqvist i början av seklet arbetat på Saarigårdarna och för sin arbetsinsats fått lov att bygga en boningsstuga för sin familj på hemmansnummerns samfällda område. I denna stuga bodde ingen av syskonen Björkqvist för närvarande och någon överlåtelsehandling hade inte upprättats. Vid nyskiftet hade byggnadsplatsen tillskiftats Britta Sarin. Förrättningsmännen hade med stöd av 21 kap. lagen om skifte beslutat att delägarna i Edvard Björkqvists dödsbo inom ett år skulle riva huset på egen bekostnad vid äventyr att äganderätten till huset i annat fall tillföll Sarin.</p>
      </div>
      <div>
        <h3>Ändringssökande och ärendets behandling i jorddomstolen</h3>
        <p>Kurtn, Backman, Enlund, Heikius samt Paul och Verner Björkqvist gemensamt såsom delägare i Edvard Björkqvists dödsbo har sökt ändring och yrkat att förrättningsmännens förordnande om att äganderätten till byggnaden övergick till Sarin om den inte bortflyttades inom utsatt tid upphävs såsom olagligt samt att tiden för flyttningen av byggnaden förlängs till fem år efter det förrättningen vunnit laga kraft. Ytterligare har de yrkat på ersättning för flyttning av byggnaden.</p>
        <p>I jorddomstolen har utom andra hörts Sarin. Förrättningsingenjören har givit utlåtande. Jorddomstolen har förrättat syn på den plats där byggnaden är belägen.</p>
      </div>
      <div>
        <h3>Vasa jorddomstols utslag 6.6.1989</h3>
        <p>Jorddomstolen har förkastat besvären och förordnat att huset skulle bortskaffas inom år 1989.</p>
      </div>
    </div>
    <div>
      <h2 id="19900149mhaku0">ÄNDRINGSSÖKANDE I HÖGSTA DOMSTOLEN</h2>
      <p>Kurtn, Backman, Enlund, Heikius samt Paul och Verner Björkqvist gemensamt såsom delägare i Edvard Björkqvists dödsbo har sökt ändring i jorddomstolens utslag och upprepat sina i jorddomstolen framställda yrkanden.</p>
      <p>Med anledning av besvären har Sarin avgivit yttrande och förrättningsingenjören utlåtande.</p>
    </div>
    <div>
      <h2 id="19900149yloa0">HÖGSTA DOMSTOLENS AVGÖRANDE 19.11.1990</h2>
      <p>Högsta domstolen upphäver jorddomstolens förordnande om att äganderätten till byggnaden tillfaller Sarin ifall delägarna i Edvard Björkqvists dödsbo inte avlägsnar den inom utsatt tid eftersom detta förordnande saknar stöd i lag. I övrigt förblir jorddomstolens domslut bestående så att delägarna i Edvard Björkqvists dödsbo skall på egen bekostnad avlägsna byggnaden före 1.5.1991.</p>
      <div>
        <p>I avgörandet deltog: justitieråden Jalanko, Nikkarinen, Roos, Paasikoski (skiljaktig) och Krook</p>
      </div>
      <div>
        <h3>Den skiljaktiga ledamotens yttrande</h3>
        <p>Justitierådet Paasikoski: Jag är av samma åsikt som majoriteten däri, att jorddomstolens förordnande om att äganderätten till byggnaden övergår till Sarin, ifall delägarna i Edvard Björkqvists dödsbo inte avlägsnar byggnaden inom utsatt tid, inte grundar sig på lag. Jag finner, att delägarna i dödsboet dock har motsatt sig äganderättens övergång endast i det fall att tiden för avlägsnandet av byggnaden fastställs till fem år och att flyttningskostnaderna ersätts. I annat fall strider inte förordnandet om äganderättens övergång mot deras intressen. Sarin har åtnöjt sig med jorddomstolens utslag. Utslaget ger delägarna i dödsboet möjlighet att låta byggnaden stå kvar utan att de fördenskull ådrar sig några kostnader. Därför och eftersom undanröjandet av utlåtandet om äganderättens övergång kan medföra kostnader för delägarna i dödsboet, kan jorddomstolens utslag till denna del inte ändras. Jag anser att det inte heller till övriga delar finns skäl att ändra jorddomstolens utslag, som sålunda skall förbli i kraft så att den tid inom vilken dödsbodelägarna skall avlägsna byggnaden på egen bekostnad vid det av jorddomstolen utsatta äventyret utgår 31.5.1991.</p>
      </div>
    </div>
  </finlex:content>
</finlex:document>
