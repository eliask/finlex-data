<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>20240070</dcterms:identifier>
  <finlex:ecliIdentifier>ECLI:FI:KKO:2024:70</finlex:ecliIdentifier>
  <dcterms:title>KKO:2024:70</dcterms:title>
  <dcterms:description>
    <p>
      <strong>Arbetsavtal</strong>
      <span>Arbetsförhållandets villkor</span>
    </p>
    <p>
      <strong>Pension</strong>
      <span>Tilläggspension</span>
    </p>
  </dcterms:description>
  <finlex:registerNumber>S2023/91</finlex:registerNumber>
  <finlex:fileCopyNumber>1690</finlex:fileCopyNumber>
  <dcterms:issued pvm="20241114">2024-11-14</dcterms:issued>
  <ecli>ECLI:FI:KKO:2024:70</ecli>
  <dcterms:abstract>
    <p>Ett statligt affärsverk hade ombildats till aktiebolag genom en lag som trätt i kraft 1995. I samband med bolagiseringen hade man grundat en pensionsstiftelse, som svarade för betalningen av arbetstagarnas pensioner och för skötseln av pensionsförmånerna. Affärsverket och vissa personalorganisationer hade år 1994 ingått ett bolagiseringsavtal, vars bilaga innehöll skrivningar bland annat om tilläggspension som kompletterade det lagstadgade pensionsskyddet.</p>
    <p>Arbetspensionslagstiftningen hade ändrats från 1.1.2017 bland annat så att den lägsta allmänna arbetspensionsåldern hade höjts och en så kallad förtidsminskning gjordes på pensionen för dem som förtidspensionerades. Med anledning av lagändringen hade pensionsstiftelsens stadgar ändrats från 1.1.2017 i enlighet med lagen så att försvagningarna av det lagstadgade pensionsskyddet inte kompenserades.</p>
    <p>Högsta domstolen ansåg av de skäl som framgår av avgörandet att de pensionsförmåner som beskrevs i bilagan till bolagiseringsavtalet hade blivit en del av villkoren i anställningsförhållandet. Bibehållandet av förmånerna enligt villkoret om tilläggspension hade hänfört sig till säkerställandet av personalens ställning i samband med bolagiseringen, och det kunde inte anses att parternas avsikt hade varit att avtala om att nivån på den totala pensionen sådan den var vid tidpunkten för bolagiseringen skulle bibehållas oförändrad oberoende av förändringar i arbetspensionslagstiftningen. Arbetsgivaren var således inte skyldig att betala de pensionsförmåner som arbetstagarna yrkade i sitt käromål.</p>
  </dcterms:abstract>
</finlex:document>
