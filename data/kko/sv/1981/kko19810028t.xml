<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810028t</dcterms:identifier>
  <finlex:ecliIdentifier>ECLI:FI:KKO:1981:II28</finlex:ecliIdentifier>
  <dcterms:title>KKO:1981-II-28</dcterms:title>
  <dcterms:description>
    <p>
      <strong>Barn utom äktenskap</strong>
      <span>Vårdnad om barn</span>
    </p>
  </dcterms:description>
  <finlex:registerNumber>R 79/366</finlex:registerNumber>
  <finlex:fileCopyNumber>1340/80</finlex:fileCopyNumber>
  <dcterms:issued pvm="19810317">1981-03-17</dcterms:issued>
  <dcterms:abstract>
    <p>Mor till utom äktenskapet fött barn, som vistades hos sin far, vilken erkänt barnet, yrkade fastställelse på att vårdnaden om barnet tillkom henne. Yrkandet godkändes.</p>
    <p>Se <a href="http://www.finlex.fi/sv/oikeus/kko/kko/1981/19810005">KKO:1981-II-5</a></p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19810028taloa0">MÅLETS HANDLÄGGNING I DE LÄGRE INSTANSERNA</a>
    <a href="19810028tyloa0">HÖGSTA DOMSTOLEN</a>
  </dcterms:tableOfContents>
  <finlex:content id="s19810028t.kko">
    <div>
      <h2 id="19810028taloa0">MÅLETS HANDLÄGGNING I DE LÄGRE INSTANSERNA</h2>
      <p>A hade i stöd av B delgiven stämning vid Mariehamns RR anfört, att hon vid länsstyrelsen i landskapet Åland anhållit om handräckning för övelämnande till henne av hennes och B:s 5.6.1973 utom äktenskapet födda dotter Diana, som bodde hos B. Länsstyrelsen hade emellertid genom utslag 3.8.1977 avvisat anhållan, enär domstols utslag eller domares förordnande om vårdnadsrätt eller rätt till umgänge med barnet inte förelåg. Fördenskull hade A yrkat fastställelse av att hon var lämplig att handha vårdnaden om barnet samt att vårdnaden skulle anförtros henne.</p>
      <p>Sedan B motsagt käromålet och i sin tur yrkat, att vårdnaden om Diana måtte anförtros honom, och sosialnämnden i Mariehamn blivit hörd i målet, hade RR medelst u. 3.4.1978, enär A enligt 23 § 3 mom. lagen angående förmynderskap ensam var förmyndare för Diana och som sådan ägde laglig rätt att handha vårdnaden om barnet och det ej ens påståtts, att hon inte var lämplig därtill, ålagt B att överlåta Diana i A:s vård.</p>
      <p>Åbo HovR, under vars prövning B hade dragit målet, hade medelst d. 29.12.1978 låtit bero vid RR:s utslag.</p>
      <p>B anhöll att honom måtte beviljas tillstånd att söka ändring i HovR:s dom och ingav i detta syfte till HD en skrift, vilken jämväl innefattade hans ändringsansökan.</p>
    </div>
    <div>
      <h2 id="19810028tyloa0">HÖGSTA DOMSTOLEN</h2>
      <p>HD d. beviljade fullföljdstillstånd, tog målet i övervägande och fann däri utrett, att B och A hade vid Dianas födelse varaktigt sammanbott och B hade vederbörligen erkänt sig vara far till barnet. A hade hösten 1973 tillsammans med Diana flyttat från B men hade i april 1974 frivilligt överlömnat barnet i B:s vård. Socialnämden i Mariehamn hade 17.2.1975 med A överenskommit om Dianas överlämnande i nämndens vård för att uppfostras utom hemmet och socialnämnden hade därefter beslutat placera barnet hos B och dennes dåvarande fästmö, med vilken han sedermera hade ingått äktenskap. A hade två gånger hos socialnämnden anhållit, att omhändertagandet måtte upphävas, men socialnämnden hade genom beslut 26.7.1976 och 20.6.1977 förkastat ansökningarna. Socialstyrelsen hade medelst beslut 12.1. och 8.12.1977, enär Diana inte mera var i behov av samhällelig vård, upphävt socialnämndens förenämnda beslut och återförvisat ärendet för vederbörlig handläggning till socialnämnden, som dock ansett, att socialstyrelsens utslag inte föranledde åtgärd. Diana hade således fortsättningsvis bott hos B och hans hustru och hos dessa fått en god omvårdnad.</p>
      <p>I lagstiftningen om föräldrar och barn var det en allmän regel, att förmynderskap och vårdnad om barn följs åt. Enligt 33 § 1 mom. lagen angående förmynderskap skulle förmyndare för minderårigt barn dra försorg om barnets uppfostran, såvitt annat inte stadgades i 34 §. Enligt 23 § 2 mom. var vid hemskillnad eller äktenskapets upplösning genom dom den av föräldrarna, som ombetrotts vårdnaden om barnet, dess förmyndare. Jämlikt 21 § 1 mom. lagen om barnskydd stod barn, som omhändertagits av socialnämnd, under nämndens förmynderskap. Det undantag, som följde av ovan nämnda hänvisning till 34 § lagen angående förmynderskap, innebar att fader och moder, som inte var sinnessjuka, skulle uppfostra sitt barn även om de inte var förmyndare. I detta fall följde av 24 § 2 mom. att föräldrar och barn i regel hade samma förmyndare. Några andra fall, där barnets vårdnad och uppfostran skulle ombetros annan person än förmyndare, nämndes inte i lag. Det saknades således i lag stadgad grund för skiljande av A från vårdnaden av sin dotter. Fördenskull lät HD bero vid det slut, vari HovR i sin dom stannat.</p>
      <div>
        <h3>De skiljaktiga ledamöternas yttranden.</h3>
        <p>Föredragandens betänkande: HD torde bevilja fullföljdstillstånd och taga målet i övervägande samt därvid finna, att gällande lag inte innehåller uttryckliga stadganden därom, huruvida förmynderskapet och vårdnaden kan skiljas åt, då fråga är om lagbestämt förmynderskap och barnet i fråga inte är i behov av samhällelig vård, och sålunda ej heller därom, under vilka förutsättningar ett dylikt åtskiljande kan ske. HD har i ett avgörande 19.1.1944 (redogörelse nr i) slagit fast, att det ankommer på allmän domstol att med tillämpning av stadgandena i lagen angående förmynderskap pröva frågan om skiljande av lagbestämd förmyndare från uppfostringsrätten, när barnet inte är i behov av samhällelig vård. HD har även i tidigare avgöranden intagit den ståndpunkten att frågan därom, vem vårdnaden skall tillkomma, kan prövas och avgöras oberoende av att barnet vid tidpunkten för avgörandet är omhändertaget för vård av socialnämnden. Beträffande förutsättningarna för skiljande av vårdnaden från förmynderskapet i nu ifrågavarande fall torde HD visserligen konstatera, att lagen angående förmynderskap, särskilt dess 23 § 3 mom. jämfört med 57 § 2 mom. synes peka i den riktningen, att en dylik åtgärd kan vidtagas endast under förutsättning att förmyndaren är uppenbart olämplig att omhänderha vårdnaden. HD torde dock å andra sidan konstatera, att gällande lagstiftning om barn utgår från principen om iakttagande av barnets bästa. Av stadgandena i 23 § lagen angående förmynderskap samt 1 § lagen om adoption framgår sålunda, att vid förordnande angående vårdnaden om inom äktenskapet födda barn och vid fast ställande av adoption avseende skall fästas främst vid barnets bästa. Enligt 9 § sistsagda lag kan adoption av synnerligen vägande skäl fastställas mot föräldrarnas vilja, om adoptionen på ett uppenbart avgörande sätt är till barnets bästa och det inte föreligger tillräckligt skäl till att samtycke ej givits. HD torde anse det vara förenligt med det rättspolitiska synsätt som kommit till uttryck i nyare lagstiftning om barns rättsliga ställning, att principen om iakttagande av barnets bästa skall vara utslagsgivande även i nu föreliggande fall. I anseende härtill och då det i målet blivit utrett, att det är förenligt med Dianas bästa att hon förblir under omvårdnad av B, torde HD pröva rätt, med upphävande av HovR:s dom och RR:s utslag, förkasta käromålet och samtidigt förordna, att Dianas uppfostran och vård skall ankomma på B och förmynderskapet i övrigt på A.</p>
        <p>Extraordinarie justitierådet Setälä: jag meddelar ej fullföljdstillstånd. På grund av omröstningens utgång förpliktad att utlåta mig närmare i saken anser jag skäl icke föreligga till ändring i HovR:s dom, vilken förty skall stå fast.</p>
        <p>Justitierådet Lindholm: jag godkänner betänkandet.</p>
        <p>Justitierådet af Hällström var av samma åsikt som extraordinarie justitierådet Setälä.</p>
      </div>
      <div>
        <p>I avgörandet deltog justitieråden Mälkki och Portin</p>
      </div>
    </div>
  </finlex:content>
</finlex:document>
