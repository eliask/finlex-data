<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810085t</dcterms:identifier>
  <finlex:ecliIdentifier>ECLI:FI:KKO:1981:II85</finlex:ecliIdentifier>
  <dcterms:title>KKO:1981-II-85</dcterms:title>
  <dcterms:description>
    <p>
      <strong>Skifteslagen</strong>
      <span>Inlösen av tillandning</span>
      <span>Utlänning</span>
    </p>
    <p>
      <strong>Åland</strong>
    </p>
  </dcterms:description>
  <finlex:registerNumber>M 77/68</finlex:registerNumber>
  <finlex:fileCopyNumber>808</finlex:fileCopyNumber>
  <dcterms:issued pvm="19810617">1981-06-17</dcterms:issued>
  <dcterms:abstract>
    <p>Vid inlösen av tillandning i landskapet Åland enligt 243 § lagen 14.12.1951 om skifte överfördes tillandningen till en lägenhet tillhörig en utländsk medborgare. De i lagen 28.7.1939 om utlänningars samt vissa sammanslutningars rätt att äga och besitta fast egendom och aktier samt i lagen 3.1.1975 om inskränkning i rätten att förvärva och besitta fast egendom i landskapet Åland stadgade inskränkningarna rörande förvärvande av fast egendom ägde härvid inte tillämpning.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19810085taloa0">MÅLETS HANDLÄGGNING I DE LÄGRE INSTANSERNA</a>
    <a href="19810085tyloa0">HÖGSTA DOMSTOLEN</a>
  </dcterms:tableOfContents>
  <finlex:content id="s19810085t.kko">
    <div>
      <h2 id="19810085taloa0">MÅLETS HANDLÄGGNING I DE LÄGRE INSTANSERNA</h2>
      <p>Vera K från Stockholms kommun i Sverige hade såsom ägare av del i lägenheten X i landskapet Åland med stöd av 243 § lagen om skifte anhållit om att den till lägenheten gränsande, byn Z:s skifteslag tillhöriga tillandningen måtte mot full ersättning inlösas och överföras till lägenheten X. Vid förrättningen, som verkställts på grund av denna anhållen, hade jämväl Ulf K och Maria K från Sverige såsom rättsinnehavare till lägenheten X:s andra delägare Hugo K närvarit såsom sökande. A, B, C och D jämte vissa andra delägare i sagda bys samfällda tillandningar hade vid förrättningen motsatt sig inlösen bland annat på grund av att inlösaren var svensk medborgare; såsom eventuellt inlösningspris hade av dem angivits 1,30 - 2,50 mark per kvadratmeter.</p>
      <p>Förrättningsmännen hade förkastat A:s och hans medparters invändning, emedan det inte var fråga om sådant laga fång för vilket lagfart behövde sökas. Förrättningsmännen hade funnit, att i 243 § lagen om skifte nämnda förutsättningar för inlösen av ifrågavarande tillandning förelåg, eftersom tillandningen ändamålsenligt kunde användas endast i samband med lägenheten X:s ägor och i lagrummet avsett ägobyte inte kunde verkställas. Förrättningsmännen hade därför till lägenheten X överfört 0,955 hektar av byn Z:s samfällda tillandningar mot ett penningvederlag av 10 000 mark per hektar eller 9 550 mark. Med stöd av 247 § lagen om skifte hade förrättningsmännen förordnat, att överföringen inte skulle förorsaka ändring i mantalet för lägenheten X.</p>
      <p>Missnöjda med förrättningsmännens beslut hade A, B, C och D jämte vissa andra delägare av byn Z:s samfällda tillandningar anfört besvär i Åbo jorddomstol och där framhållit, att förutsättningar för förrättningens utförande ej förelåg, emedan sökandena saknade åländsk hembygdsrätt och de ej heller visat, att de erhållit i 2 § lagen om inskränkning i rätten att förvärva och besitta fast egendom i landskapet Åland förutsatt tillstånd av Ålands landskapsstyrelse. A jämte medparter hade därför yrkat, att förrättningen måtte upphävas i sin helhet men att, i fall förutsättningar för densamma ändå skulle anses föreligga, inlösningspriset skulle höjas till 50 000 mark per hektar.</p>
      <p>Efter att ha hört tillstädeskomna sakägare samt förrättningsingenjören hade jorddomstolen i utslag 3.11.1976 samtidigt som besvären hade lämnats oprövade till den del däri yrkats att inlösningspriset skulle höjas mera än vad vid förrättningen yrkats, i övrigt prövat besvären och därvid funnit, att ersättningen för det inlösta området skulle fastställas enligt det fulla värde området hade i överlåtarens och ej i inlösarens hand och att det fastställda inlösningspriset om 10 000 mark per hektar snarare översteg än understeg full ersättning samt att på sak inte inverkade, vem som ägde den lägenhet till vilken tillandningen inlöstes. Fördenskull har jorddomstolen förkastat besvären.</p>
      <p>A jämte medparter sökte ändring i jorddomstolens utslag och upprepade sina vid förrättningen och i jorddomstolen framställda yrkanden. Förrättningsingenjören och lantmäteristyrelsen inkom med utlåtanden.</p>
    </div>
    <div>
      <h2 id="19810085tyloa0">HÖGSTA DOMSTOLEN</h2>
      <p>HD dom tog målet i övervägande och fann, att äganderätten till fastighet innefattar befogenhet för ägaren att under de i 243 § lagen om skifte angivna förutsättningarna till fastigheten inlösa tillandning mot full ersättning. I lagen om utlänningars samt vissa sammanslutningars rätt att äga och besitta fast egendom och aktier hade icke stadgats någon inskränkning i denna fastighetsägarens befogenhet. Detsamma gällde lagen om inskränkning i rätten att förvärva och besitta fast egendom i landskapet Åland. På grund härav och i övrigt på de av jorddomstolen åberopade grunderna fann HD ej skäl att ändra det slut, vid vilket jorddomstolen i sitt utslag stannat.</p>
      <div>
        <p>I avgörandet deltog presidenten Olsson, justitieråden Hämäläinen och Lehtonen samt extraordinarie justitieråden Ketola och Lager</p>
      </div>
    </div>
  </finlex:content>
</finlex:document>
