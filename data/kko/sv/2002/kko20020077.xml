<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>20020077</dcterms:identifier>
  <finlex:ecliIdentifier>ECLI:FI:KKO:2002:77</finlex:ecliIdentifier>
  <dcterms:title>KKO:2002:77</dcterms:title>
  <dcterms:description>
    <p>
      <strong>Ändringssökande</strong>
    </p>
    <p>
      <strong>Besvärstillstånd</strong>
    </p>
    <p>
      <strong>Bevisningskostnader</strong>
    </p>
  </dcterms:description>
  <finlex:registerNumber>R2001/1010</finlex:registerNumber>
  <dcterms:date pvm="20020829">2002-08-29</dcterms:date>
  <finlex:fileCopyNumber>2428</finlex:fileCopyNumber>
  <dcterms:issued pvm="20020926">2002-09-26</dcterms:issued>
  <dcterms:abstract>
    <p>Hovrätten höll huvudförhandling i ett till hovrätten genom besvär inkommet brottmål och beslöt att ett vittne skulle betalas ersättning för resekostnader av statens medel. I avgörandet kunde ändring sökas endast genom en ansökan om besvärstillstånd. Se KKO:2002:6.</p>
  </dcterms:abstract>
  <p>RB 30 kap 2 §</p>
  <p>Förstärkt avdelning</p>
  <dcterms:tableOfContents>
    <a href="20020077aloa0">HOVRÄTTENS BESLUT</a>
    <a href="20020077mhaku0">ÄNDRINGSSÖKANDE I HÖGSTA DOMSTOLEN</a>
    <a href="20020077yloa0">HÖGSTA DOMSTOLENS AVGÖRANDE</a>
  </dcterms:tableOfContents>
  <finlex:content id="s20020077.hdr">
    <div>
      <h2 id="20020077aloa0">HOVRÄTTENS BESLUT</h2>
      <div>
        <h3>Åbo hovrätts beslut</h3>
        <p>A hade kallats som vittne till en huvudförhandling i hovrätten i ett brottmål, som hovrätten behandlade till följd av besvär. Före avgörandet i huvudsaken beslöt hovrätten att till A skall av statens medel betalas dagtraktamente och ersättning för resekostnader.</p>
        <p>Saken har avgjorts av hovrättens ledamöter Päivi Hirsikangas, Teppo Hurme och Jouko Valtonen. Föredragande Annika Lindström.</p>
      </div>
    </div>
    <div>
      <h2 id="20020077mhaku0">ÄNDRINGSSÖKANDE I HÖGSTA DOMSTOLEN</h2>
      <p>A har sökt ändring genom besvär.</p>
      <p>A har i sina besvär yrkat, att även kostnaderna för hotell i Åbo och kilometerersättning för hemresan på Åland skall ersättas ur statens medel.</p>
      <p>Ändringsansökan har inte bemötts.</p>
      <div>
        <h3>Intermistiska åtgärder</h3>
        <p>Hovrätten har gett begärd förklaring.</p>
        <p>Enligt 16 § Högsta domstolens arbetsordning har förordnats, att frågan om i vilken ordning A:s fullföljdsskrift skall handläggas i Högsta domstolen skall avgöras på förstärkt avdelning.</p>
      </div>
    </div>
    <div>
      <h2 id="20020077yloa0">HÖGSTA DOMSTOLENS AVGÖRANDE</h2>
      <div>
        <h3>Skäl</h3>
        <p>Enligt 30 kap. 2 § 1 mom. rättegångsbalken skall den som vill söka ändring i hovrätts dom eller utslag i ärende, som dit inkommit genom besvär eller klagan, söka tillstånd (besvärstillstånd) därtill hos Högsta domstolen. Enligt 2 mom. sagda paragraf sökes ändring utan ansökan om besvärstillstånd i ärende som hovrätt avgjort i första instans.</p>
        <p>A:s yrkande om bevisningskostnader har visserligen framställts först i hovrätten, men huvudsaken har inkommit till hovrätten genom besvär. Såsom Högsta domstolen har ansett i sitt avgörande 2002:6, är det inte fråga om ett sådant ärende som avgjorts i första instans och som avses i 30 kap. 2 § 2 mom. rättegångsbalken. Hovrättens beslut överklagas därför hos Högsta domstolen genom en ansökan om besvärstillstånd.</p>
      </div>
      <div>
        <h3>Beslut</h3>
        <p>Enligt 30 kap. 3 § rättegångsbalken kan besvärstillstånd meddelas endast om det med avseende på lagens tillämpning i andra liknande fall eller med hänsyn till en enhetlig rättstillämpning är av vikt att ärendet prövas av Högsta domstolen, eller om därtill finns särskild anledning till följd av sådant i saken inträffat rättegångs- eller annat fel, att domen eller utslaget på grund därav borde återbrytas eller undanröjas, eller om det eljest föreligger vägande skäl att meddela besvärstillstånd.</p>
        <p>A bereds möjlighet att komplettera sin ansökan med de skäl, på vilka han anser att besvärstillstånd borde meddelas honom enligt 30 kap. 3 § rättegångsbalken. A skall tillställa Högsta domstolens registrator sin kompletterande skrivelse senast den trettionde dagen från den dag då detta beslut gavs. Saken kan avgöras även om uppmaningen inte följs inom utsatt tid.</p>
        <p>Frågan om meddelande av besvärstillstånd hänskjuts till en avdelning som enligt 7 a § 2 mom. lagen om Högsta domstolen avgör ärenden som gäller meddelande av besvärstillstånd.</p>
        <p>Saken har avgjorts av justitieråden Anja Tulenheimo-Takki, Erkki-Juhani Taipale, Riitta Suhonen, Kari Raulos, Mikko Tulokas, Eeva Vuori, Kari Kitunen, Mikael Krogerus, Markku Arponen, Pauliine Koskelo och Mikko Könkkölä. Föredragande Hannu Kiuru.</p>
      </div>
    </div>
  </finlex:content>
</finlex:document>
