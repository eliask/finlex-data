<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19890064</dcterms:identifier>
  <finlex:ecliIdentifier>ECLI:FI:KKO:1989:64</finlex:ecliIdentifier>
  <dcterms:title>KKO:1989:64</dcterms:title>
  <dcterms:description>
    <p>
      <strong>Domstols behörighet</strong>
      <span>Finsk domstols allmänna behörig- het</span>
    </p>
    <p>
      <strong>Straffrättens tillämpningsområde</strong>
    </p>
  </dcterms:description>
  <finlex:registerNumber>R 88/456</finlex:registerNumber>
  <dcterms:date pvm="19890301">1989-03-01</dcterms:date>
  <finlex:fileCopyNumber>1580</finlex:fileCopyNumber>
  <dcterms:issued pvm="19890530">1989-05-30</dcterms:issued>
  <dcterms:abstract>
    <p>Allmänna åklagaren hade åtalat A för fortsatt narkotikabrott som hade förövats dels i Sverige, dels utanför Finlands territorialvatten ombord på ett i Norge registrerat fartyg och dels i Finland. Trots att gärningarna kunde utgöra ett fortsatt brott kunde domstolen inte uppta åtalet till prövning till den del gärningarna hade förövats utanför Finland, då det i målet inte hade företetts utredning om brottens straffbarhet enligt lagen på gärningsorten och då vederbörande allmänna åklagare i det land där gärningen hade begåtts inte hade gjort anmälan om brottet för väckande av åtal och då ej heller justitiekanslern hade förordnat om åtal.</p>
  </dcterms:abstract>
  <p>SL 1 kap 6 § 1 mom</p>
  <dcterms:tableOfContents>
    <a href="19890064muukas0">ÄRENDETS HANDLÄGGNING I DE LÄGRE INSTANSERNA</a>
    <a href="19890064muukas1">FULLFÖLJD I HÖGSTA DOMSTOLEN</a>
    <a href="19890064yloa0">HÖGSTA DOMSTOLENS AVGÖRANDE 30.5.1989</a>
  </dcterms:tableOfContents>
  <finlex:content id="s19890064.hdr">
    <div>
      <h2 id="19890064muukas0">ÄRENDETS HANDLÄGGNING I DE LÄGRE INSTANSERNA</h2>
      <div>
        <h3>Yrkanden i Kaskö häradsrätt</h3>
        <p>Allmänna åklagaren har i häradsrätten anfört, att A hade 2.7.1987 i Gävle i Sverige inköpt nio bitar hasch a  cirka 0,8 gram per bit eller sammanlagt cirka 7-8 gram hasch. Denna hasch hade A medfört ombord på färjan till Kaskö i Finland den i Norge registrerade båten m/s Skandinavia. På båten hade han på internationellt vatten sålt en del åt en person, som förblivit okänd, för 100 svenska kronor samt rökt själv en del.</p>
        <p>Därefter hade A 3.7.1987 i Kaskö fört i land de återstående fem haschbitarna utan att anmäla om saken för tullen. Senare samma dag hade A sålt en bit hasch till B för 50 mark och något senare ytterligare en bit hasch till C för 70 mark. C hade senare fått tillbaka sina pengar. Återstående tre haschbitar hade A förstört.</p>
        <p>Därför har allmänna åklagaren yrkat, att A måtte dömas till straff för fortsatt, delvis i en gärning begångna narkotikabrott och narkotikasmuggling och att värdet av narkotikan som A innehaft 630 mark samt den ekonomiska nyttan av försäljningarna till den okända personen på båten och till B sammanlagt 120 mark borde dömas förbruten till staten.</p>
      </div>
      <div>
        <h3>Kaskö häradsrätts utslag 23.9.1987</h3>
        <p>Häradsrätten har lämnat åtalet oprövat till den del brott hade begåtts i Gävle i Sverige och ombord på m/s Skandinavia, som var registrerad i Norge och som hade befunnit sig på internationellt vatten, då ifågavarande brott hade inträffat. Såsom motivering har häradsrätten yttrat, att det inte hade företetts utredning över brottens straffbarhet enligt lagen på gärningsorten och att vederbörande allmänna åklagare inte hade gjort anmälan om brott för väckande av åtal. Häradsrätten har hänvisat till strafflagen 1 kap. 6 § 1 mom. punkt 3.</p>
        <p>I övrigt har häradsrätten prövat målet och funnit utrett, att A hade efter att 2.7.1987 i Gävle i Sverige ha inköpt nio bitar hasch a  cirka 0,8 gram per bit 3.7.1987 olovligen infört till Kaskö fem bitar av ovannämnda haschparti. Senare samma dag hade A sålt en bit hasch åt B för 50 mark och något senare ytterligare en bit hasch åt C för 70 mark. C hade senare fått tillbaka sina pengar. Återstående tre haschbitar hade förstörts av A.</p>
        <p>Fördenskull och då A:s gärningar utgjorde ett fortsatt brott och då ingen ekonomisk nytta hade uppstått på grund av den brottsliga verksamheten, har häradsrätten, med förkastande av yrkandena i övrigt, med stöd av 2, 5 och 9 §§ narkotikalagen samt 7 kap. 2 § strafflagen dömt A för fortsatt brott innefattande narkotikasmuggling och narkotikabrott rörande samma narkotikaparti till 30 dagsböter, från vilket jämlikt 3 kap. 11 § strafflagen skulle fråndras 2 dagsböter motsvarande en dags frihetsberövande. A dömdes sålunda att erlägga 28 dagsböter motsvarande 1.036 mark. A har också dömts att till staten förverka såsom värdet av narkotikan 350 mark.</p>
      </div>
      <div>
        <h3>Vasa hovrätts utslag 26.4.1988</h3>
        <p>Allmänna åklagaren har sökt ändring i hovrätten och upprepat sina i häradsrätten framställda yrkanden även beträffande de gärningar som begåtts i Gävle i Sverige och ombord på det norskregistrerade fartyget m/s Skandinavia samt yrkat att A skall dömas till strängare straff. Hovrätten har fastställt häradsrättens utslag.</p>
      </div>
    </div>
    <div>
      <h2 id="19890064muukas1">FULLFÖLJD I HÖGSTA DOMSTOLEN</h2>
      <p>Besvärstillstånd har beviljats 5.8.1988. Åklagaren har upprepat sina i hovrätten framställda yrkanden. A har inte avgivit bemötande.</p>
    </div>
    <div>
      <h2 id="19890064yloa0">HÖGSTA DOMSTOLENS AVGÖRANDE 30.5.1989</h2>
      <div>
        <h3>Domskäl</h3>
        <p>Åtalet gäller ett fortsatt narkotikabrott, som delvis begåtts i Sverige, delvis ombord på ett i Norge registrerat fartyg på internationellt vatten och delvis i Finland. Det oaktat, att gärningarna kan utgöra ett fortsatt brott, kan domstolen inte pröva åtalet till den del gärningarna förövats utom Finland, då utredning över gärningarnas straffbarhet enligt gärningsortens lag inte företetts i målet och vederbörande allmänna åklagare i det land där gärningarna begåtts, inte gjort anmälan om brottet för väckande av åtal, och då justitiekanslern inte heller förordnat om åtal.</p>
      </div>
      <div>
        <h3>Lagrum</h3>
        <p>Strafflagen 1 kap. 6 § 1 mom.</p>
      </div>
      <div>
        <h3>Domslut</h3>
        <p>Hovrättens domslut ändras inte.</p>
      </div>
      <div>
        <p>I avgörandet deltog: justitieråden Ailio, Takala, Nikkarinen, Nybergh och Ketola</p>
      </div>
    </div>
  </finlex:content>
</finlex:document>
