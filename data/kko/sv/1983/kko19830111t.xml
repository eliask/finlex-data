<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830111t</dcterms:identifier>
  <finlex:ecliIdentifier>ECLI:FI:KKO:1983:II111</finlex:ecliIdentifier>
  <dcterms:title>KKO:1983-II-111</dcterms:title>
  <dcterms:description>
    <p>
      <strong>Yrkesmässig motorfordonstrafik</strong>
      <span>Trafiktillstånd</span>
    </p>
  </dcterms:description>
  <finlex:registerNumber>R 82/350</finlex:registerNumber>
  <finlex:fileCopyNumber>428</finlex:fileCopyNumber>
  <dcterms:issued pvm="19830901">1983-09-01</dcterms:issued>
  <dcterms:abstract>
    <p>A hade utan tillstånd att bedriva yrkesmässig beställningstrafik transporterat med sin lastbil till B:s slakteri djur, som han köpt för B:s räkning, varvid han handlat i sin köpoch transportverksamhet som självständig näringsidkare. Då huvudvikten vid A:s affärsverksamhet legat på anordnande av transporten, dömdes A till straff för bedrivande av yrkesmässig motorfordonstrafik utan tillstånd och att till staten förverka den fördel brottet berett honom.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19830111taloa0">MÅLETS HANDLÄGGNING I DE LÄGRE INSTANSERNA</a>
    <a href="19830111tyloa0">HÖGSTA DOMSTOLEN</a>
  </dcterms:tableOfContents>
  <finlex:content id="s19830111t.kko">
    <div>
      <h2 id="19830111taloa0">MÅLETS HANDLÄGGNING I DE LÄGRE INSTANSERNA</h2>
      <p>På åtal av allmänna åklagaren hade Nykarleby RR i utslag 26.5.1980 förklarat utrett, att jordbrukaren A från mars 1977 till 6.11.1979 transporterat djur, som han köpt hos olika djuruppfödare, med lastbil till B Ab i Kannus i enlighet med ett mellan A och bolaget 25.5.1978 ingånget anskaffningsavtal. Avtalet utvisade att A transporterat och till B Ab levererat djur, som han uppköpt av olika djuruppfödare i sitt eget namn. Enär avtalet inte utvisade, att A skulle ha bedrivit beställningstrafik för B Ab:s räkning, och då det ej heller framkommit i målet, att A annars skulle ha bedrivit olovlig yrkesmässig motorfordonstrafik, hade RR förkastat åtalet.</p>
      <p>Allmänna åklagaren hade sökt ändring i Vasa HovR och där upprepat sitt i RR framställda yrkande, att A dömdes till straff för fortsatt bedrivande av yrkesmässig motorfordonstrafik utan tillstånd samt att den ekonomiska nyttan av brottet förklarades förbruten till staten.</p>
      <p>HovR fann i utslag 19.3.1982 utrett, att B Ab enligt det i RR:s utslag nämnda anskaffningsavtalet hade erlagt likviden för djuren direkt åt djuruppfödarna. Förhållandena gav sålunda vid handen, att bolaget köpt djuren direkt av uppfödarna och att A endast erhållit ersättning för djurtransporterna och förmedlingsprovision utan att vara självständig djuruppköpare samt att avtalet således ingåtts för kringgående av bestämmelserna om yrkesmässig trafik. I anseende härtill fann HovR styrk, att A under tiden mars-april 1977 - 6.11.1979 i Nykarleby stad med en av honom ägd lastbil för B Ab:s räkning och mot av bolaget erhållen ersättning transporterat slaktdjur från Nykarleby till bolagets slakteri i Kannus kommun, varför HovR, emedan A inte innehaft erforderligt trafiktillstånd för nämnda transporter, dömde A med stöd av I § förordningen om yrkesmässig motorfordonstrafik, 5 § 3 mom. och 9 § lagen om vägtrafik samt 7 kap. 2 § strafflagen för fortsatt bedrivande av yrkesmässig motorfordonstrafik utan tillstånd till bötesstraff och med stöd av 2 kap. 16 § 1 mom. strafflagen att förverka till staten såsom ekonomisk fördel av brottet 10 000 mark.</p>
      <p>A anhöll om besvärstillstånd och sökte ändring i HovR:s utslag. Besvärstillstånd meddelades. Allmänna åklagaren ingav med anledning av ansökan sitt bemötande.</p>
    </div>
    <div>
      <h2 id="19830111tyloa0">HÖGSTA DOMSTOLEN</h2>
      <p>HD u. tog målet i övervägande.</p>
      <div>
        <h3>Domskäl</h3>
        <p>A hade under tiden mars-april 1977 - 6.11.1979 befordrat slaktdjur till B Ab:s slakteri i Kannus. Han hade enligt bolagets direktiv träffat avtal med djuruppfödarna om djurens kilopris och transporterat med sin lastbil djuren till slakteriet. Djuruppfödarna hade åtminstone i slutet av sagda tidsperiod själv telefonledes anmält till A om slaktdjur. I början hade leveranserna ägt rum enligt överenskommelser, som gjorts mellan A och bolaget skilt för varje transportparti, och från 25.5.1978 på grund av ett av A och bolaget undertecknat skriftligt avtal, som varit avsett för fortsatt verksamhet. Enligt avtalet hade bolaget varit skyldigt att ta emot alla de djur, som A skulle transportera till slakteriet. Bolaget hade efter vägning och klassificering, som utförts av slakteriet, erlagt det mellan A och djuruppfödarna överenskomna priset och möjligen avtalade produktionspremier direkt till djuruppfödarna. Enligt vad bolaget meddelat hade till A betalts år 1979 som ersättning 21 penni per kilo för både nöt- och svindjurtransporter och som anskaffningsprovision 5 penni per kilo för svindjur och 24 penni per kilo för nötdjur. Dessa betalningar hade blivit utökade eller förminskade med skillnaden mellan det riktpris, som bolaget meddelat till A, och de av A och djuruppfödarna överenskomna prisen. År 1978 hade de åt A erlagda ersättningarna och provisionerna varit sammanlagt 78 640,28 mark för forsling och 19 936,19 mark för anskaffning. Bolagets kalkyleringschef hade i sitt vittnesmål berättat, att A hade kört lastbil årligen ungefär 70 000 kilometer medan han transporterade djur.</p>
        <p>På grund av ovan konstaterade omständigheter kom HD till den slutsatsen, att A hade köpt slaktdjur för bolagets räkning och handlat som självständig näringsidkare i sin köp- och transportverksamhet men att huvudvikten vid A:s ovanberörda affärsverksamhet hade legat på anordnande av transporten. A hade således, då han under ifrågavarande tidsperiod inte hade haft tillstånd att bedriva yrkesmässig beställningstrafik, gjort sig skyldig till det av HovR honom tillräknade brottet.</p>
      </div>
      <div>
        <h3>Domslut</h3>
        <p>HovR:s utslag ändrades inte.</p>
        <div>
          <p>I avgörandet deltog justitieråden Saarni-Rytkölä, Hämäläinen och Hiltunen samt extraordinarie justitieråden Mäkinen och Heikkilä</p>
        </div>
      </div>
    </div>
  </finlex:content>
</finlex:document>
