<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830169t</dcterms:identifier>
  <finlex:ecliIdentifier>ECLI:FI:KKO:1983:II169</finlex:ecliIdentifier>
  <dcterms:title>KKO:1983-II-169</dcterms:title>
  <dcterms:description>
    <p>
      <strong>Skifteslagen</strong>
      <span>Ändringssökande</span>
    </p>
  </dcterms:description>
  <finlex:registerNumber>M 79/162</finlex:registerNumber>
  <finlex:fileCopyNumber>3709</finlex:fileCopyNumber>
  <dcterms:issued pvm="19831214">1983-12-14</dcterms:issued>
  <dcterms:abstract>
    <p>Jorddomstolen hade i sitt utslag på grund av ändringssökandens utevaro lämnat hans besvär oprövade. Meddelandet om jorddomstolens sammanträde hade inte sänts till ändringssökanden, utan endast till hans ombud, som med fullmakt uppgjort besvärsskriften och inlämnat den till lantmäterikontoret. Eftersom ändringssökandens adress varit känd, borde meddelandet enligt 320 § lagen 14.12.1951 om skifte ha sänts även till honom. Högsta domstolen upphävde därför utslaget och återförvisade målet till jorddomstolen.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830169taloa0">MÅLETS HANDLÄGGNING I DE LÄGRE INSTANSERNA</a>
    <a href="19830169tyloa0">HÖGSTA DOMSTOLEN</a>
  </dcterms:tableOfContents>
  <finlex:content id="s19830169t.kko">
    <div>
      <h2 id="19830169taloa0">MÅLETS HANDLÄGGNING I DE LÄGRE INSTANSERNA</h2>
      <p>Förrättningsmännen hade 25.10.1978 slutfört enligt lagen om enskilda vägar ifrågavarande vägförrättning nr 103435 bland annat på lägenheten Backas RNr 6:6, i Saverkeit by Houtskärs kommun, såsom av förrättningshandlingarna ock kartan närmare framgick, samt i sitt utslag, utom annat, stiftat vägrätt över Backas lägenhets ägor. Vid förrättningen beslöts, att A, som ägde lägenheten Backas, samt B och hans medparter i målet var ifrågavarande enskilda vägs vägdelägare.</p>
      <div>
        <h3>A:s besvär i Åbo jorddomstol</h3>
        <p>A hade i en besvärsskrift till jorddomstolen i första hand yrkat att vägrätten skulle upphävas. Advokat J hade med A:s fullmakt uppgjort och undertecknat besvärsskriften samt inlämnat den jämte bilagor till lantmäterikontoret i Åbo och Björneborgs län. I besvärsskriften uppgavs A:s adress.</p>
      </div>
      <div>
        <h3>Jorddomstolens utslag 3.10.1979</h3>
        <p>Jorddomsstolen hade i sitt utslag, eftersom A hade uteblivit från jorddomstolens kungjorda sammanträde, funnit rätt lämna besvären oprövade. Dessutom hade jorddomstolen granskat och fastställt förrättningen.</p>
      </div>
    </div>
    <div>
      <h2 id="19830169tyloa0">HÖGSTA DOMSTOLEN</h2>
      <p>A anhöll i en till HD ingiven skrift, som även innefattade hans ändringsansökan, då det med avseende å lagens tillämpning i andra liknande fall var av vikt att målet drogs under HD:s prövningsbalken, i den lydelse stadgandet hade enligt lagen 14.6.1958, meddelades tillstånd att söka ändring i jorddomstolens utslag. I ändringsansökan yrkade A att HD med upphävande av jorddomstolens utslag återförvisade målet till jorddomstolen.</p>
      <p>J avgav begärt yttrande med anledning av ändringsansökan. B och hans medparter hade beretts tillfälle att avge förklaring.</p>
      <p>HD u. meddelade på anförda grunder fullföljdstillstånd och tog målet i övervägande.</p>
      <div>
        <h3>Domskäl</h3>
        <p>Enligt jorddomstolens protokoll hade domstolens sammanträde tillkännagivits genom kungörelse, som 5.6.1979 anslagits på Houtskärs kommuns anslagstavla och samma dag publicerats i tidningen Åbo Underrättelser, samt genom tjänstebrev, utom till andra, till J såsom A:s befullmäktigade ombud. Av handlingarna framgick vidare, att uppgift om A:s adress funnits både i förrättningshandlingarna och i den av J uppgjorda och till lantmäterikontoret ingivna besvärsskriften. Då A:s adress således varit känd, borde jorddomstolen ha sänt meddelandet om sammanträdet även till honom.</p>
      </div>
      <div>
        <h3>Lagrum</h3>
        <p>320 § lagen om skifte Domslut</p>
        <p>Jorddomstolens utslag upphävdes och målet återförvisades till jorddomstolen, som utan anmälan skulle uppta det till förnyad behandling.</p>
        <div>
          <p>I avgörandet deltog justitieråden Hämäläinen, Nybergh, Hiltunen och Roos samt extraordinarie justitierådet Paasikoski</p>
        </div>
      </div>
    </div>
  </finlex:content>
</finlex:document>
