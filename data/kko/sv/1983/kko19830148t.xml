<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19830148t</dcterms:identifier>
  <finlex:ecliIdentifier>ECLI:FI:KKO:1983:II148</finlex:ecliIdentifier>
  <dcterms:title>KKO:1983-II-148</dcterms:title>
  <dcterms:description>
    <p>
      <strong>Skifteslagen</strong>
      <span>Styckning</span>
    </p>
  </dcterms:description>
  <finlex:registerNumber>M 81/61</finlex:registerNumber>
  <finlex:fileCopyNumber>1828</finlex:fileCopyNumber>
  <dcterms:issued pvm="19831109">1983-11-09</dcterms:issued>
  <dcterms:abstract>
    <p>Stamfastighet, från vilken ett visst område överlåtits, hade senare sålts på exekutiv auktion utan förbehåll om utbrytningsrättens bestånd. Rätten att få området utbrutet hade inte kunnat göras gällande mot auktionsköparen, men då stamfastigheten sedermera tillfallit arvingarna till områdets överlåtare, hade dess köpare enligt 36 § förordningen 26.10.1916 angående skiftesväsendet och 352 § 2 mom. lagen 14.12.1951 om skifte rätt att få området utbrutet genom styckning.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19830148taloa0">MÅLETS HANDLÄGGNING I DE LÄGRE INSTANSERNA</a>
    <a href="19830148tyloa0">HÖGSTA DOMSTOLEN</a>
  </dcterms:tableOfContents>
  <finlex:content id="s19830148t.kko">
    <div>
      <h2 id="19830148taloa0">MÅLETS HANDLÄGGNING I DE LÄGRE INSTANSERNA</h2>
      <p>Medelst ett 8.1.1931 uppgjort köpebrev hade Igor A till Agnes A sålt ett arealbestämt område jämte därå uppförda byggnader på Hamnskär benämnda holme underlydande 0,4167 mantal av Haga skattehemman nr 6, i Knifsund by. På en 3.6.1931 förrättad exekutiv auktion hade sagda mantalsdel inropats av Hjördis B, vilken medelst köpebrev 2.1.1932 sålt 0,0661 mantal därav Igor A:s dotter Karin A. Denna hade medelst köpebrev 16.8.1945 sålt 1/7 var åt sina föräldrar Igor och Elin A, vilka beviljats lagfart 3.9.1945 på envar 1/7 av 0,0661 mantal av lägenheterna RNr 6:3, 6:4, 6:5 och 6:6 av Haga skattehemmen nr 6. Genom ett 3.6.1972 förrättat arvskifte efter Elin och Igor A hade döttrarna Margareta, Kristina och Berit A samt dottern Maj-Lis A:s dotter Elsa erhållit 3.0038 mantal var av Haga lägenhet RNr 6:12, varjämte Karin A:s son Carl erhållit 0,0133 mantal av lägenheten, på vilka mantalsdelar envar beviljats lagfart 20.6.1973. I stöd av ett 27.11.1979 uppgjort delningsavtal hade nämnda personer anhållit om styckning av åt dem därförinnan bildade lägenheten Gräsholmen RNr 6:13.</p>
      <p>I stykningsförrättningen hade Agnes A åberopande ovannämnda köpebrev yrkat, att åt henne måtte styckas det i köpebrevet nämnda en hektar stora området på Hamnskär. Förrättningsmännen hade i styckingsförrättning, som hade slutförts den 18.10.1980, med beaktande av att Agnes A:s yrkande vid den exekutiva auktionen år 1931 bevakats som fjärde fordran och att de vid försäljningen influtna medlen endast täckt de två första intecknade skulderna, funnit att Agnes A:s rätt till utbrytning av tomten sålunda förfallit. Därför och då någon överlåtelsehandling mellan Agnes A och lägenhetens senare ägare icke upprättats, hade förrättningsmännen förkastat hennes anhållan samt verkställt förrättningen och åt sökandena bildat i förrättningsprotokollet och styckningsinstrumentet närmare angivna lägenheter.</p>
      <p>Missnöjd med förrättningsmännens beslut hade Agnes A sökt ändring däri samt upprepande sina yrkanden i förrättningen anfört, att ifrågavarande område enligt hennes uppfattning vid den exekutiva auktionen år 1931 hade undantagits från försäljningen, samt yrkat att förrättningen måtte upphävas och att Hamnskärsområdet mått utstyckas åt Agnes A.</p>
      <p>Vasa jorddomstol, där även Margareta och Kristina A hade hörts såsom sakägare, hade i utslag 19.2.1981 tagit målet i övervägande. Enär Agnes A inte hade sökt eller vunnit inteckning till säkerhet för sin utbrytningsrätt, hade jorddomstolen med stöd av 207 § förordningen angående skiftesväsendet 26.10.1916 funnit, att skäl ej anförts till ändring av den överklagade förrättningen .</p>
      <p>Agnes A sökte ändring i jorddomstolens utslag. Med anledning av ansökningen inkom förrättningsingenjören med utlåtande.</p>
    </div>
    <div>
      <h2 id="19830148tyloa0">HÖGSTA DOMSTOLEN</h2>
      <p>HD u. tog målet i övervägande. Det område Agnes A:s styckningsansökan avsåg hade hon 8.1.1931 köpt av Igor A. Dennes andel om 0,4167 mantal av stamhemmanet Haga N:r 6 hade 3.7.1931 sålts på exekutiv auktion till Hjördis B, som i sin tur 2.5.1932 sålt en del av andelen till Igor A:s dotter Karin A. Denna hade 16.8.1945 sålt delar av sin andel till Igor A och hans hustru samt till deras övriga barn. Av dessa delar och av Karin A:s återstående andel hade bildats lägenheten Gräsholmen RN:r 6:13. Denna lägenhet omfattade även det område som sålts till Agnes A och tillhörde efter Igor A:s och hans hustrus död helt Igor A:s arvingar.</p>
      <p>Den exekutiva auktionen omfattade också det område Igor A sålt till Agnes A och rätten att få området utbrutet genom styckning kunde därför inte göras gällande mot auktionsköparen Hjördis B. Däremot hade Agnes A enligt 36 § förordningen angående skiftesväsendet 26.10.1916 och 352 § 2 mom. lagen om skifte åter rätt att får området utbrutet när det efter ovan relaterade fång tillfallit Igor A:s arvingar och tillhörde dessa såsom en del av Gräsholmens lägenhet.</p>
      <p>HD upphävde därför förrättningsmännens och jorddomstolens utslag samt återförvisade agnes A:s styckningsansökan till förrättningsmännen för ny behandling. Vid denna borde beaktas även grunden för återförvisandet.</p>
      <div>
        <p>I avgörandet deltog justitieråden Jalanko, Nybergh, Ketola och Aro samt extraordinarie justitierådet Roos</p>
      </div>
    </div>
  </finlex:content>
</finlex:document>
