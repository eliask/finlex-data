<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>19990062</dcterms:identifier>
  <finlex:ecliIdentifier>ECLI:FI:KKO:1999:62</finlex:ecliIdentifier>
  <dcterms:title>KKO:1999:62</dcterms:title>
  <dcterms:description>
    <p>
      <strong>Fastighetsbestämning</strong>
    </p>
    <p>
      <strong>Extraordinärt ändringssökande</strong>
      <span>Återbrytande av fastighetsförrättning</span>
    </p>
  </dcterms:description>
  <finlex:registerNumber>M 98/26</finlex:registerNumber>
  <dcterms:date pvm="19981110">1998-11-10</dcterms:date>
  <finlex:fileCopyNumber>1328</finlex:fileCopyNumber>
  <dcterms:issued pvm="19990526">1999-05-26</dcterms:issued>
  <dcterms:abstract>
    <p>Vid en år 1912 registrerad klyvningsförrättning hade ett skifte i protokollet och delningsboken antecknats tillhöra en annan lägenhet än vad förrättningskartan utvisade. Vid olika laga kraft vunna förrättningar på vardera lägenheten hade skiftet sedermera antecknats tillhöra lägenheter som bildats vid förrättningarna med påföljd att skiftet nu hörde till två lägenheter. Denna oklarhet kunde inte avgöras genom en fastighetsbestämning utan genom återbrytande av en laga kraft vunnen dom.</p>
    <p>Fastighetsbildningslagen_101_§_1_mom RB_31_kap_7_§</p>
  </dcterms:abstract>
  <dcterms:tableOfContents>
    <a href="19990062muukas0">ÄRENDETS HANDLÄGGNING I DE LÄGRE INSTANSERNA</a>
    <a href="19990062mhaku0">ÄNDRINGSSÖKANDE I HÖGSTA DOMSTOLEN</a>
    <a href="19990062yloa0">HÖGSTA DOMSTOLENS AVGÖRANDE 26.5.1999</a>
  </dcterms:tableOfContents>
  <finlex:content id="s19990062.hdr">
    <div>
      <h2 id="19990062muukas0">ÄRENDETS HANDLÄGGNING I DE LÄGRE INSTANSERNA</h2>
      <div>
        <h3>Förrättningen</h3>
        <p>Lantmäterikontoret i Vasa län hade 10.4.1990 på framställning av Vasa lantmäteribyrå förordnat om verkställande av skifteskompletteringsförrättning på lägenheterna Stenblom RNr 13:54 och Storsten RNr 13:33 i Töjby by i Närpes stad angående Lill-Ruockurskiftet på Ådbådan benämnda holme. Fastighetsbestämningsförrättningen nr 113904-8 verkställdes i stöd av 101 § fastighetsbildningslagen och avslutades 18.9.1997.</p>
        <p>Förrättningsingenjören fann vid arkivforskningen, att Lill-Ruockurskiftet vid den 17.7.1912 registrerade klyvningsförrättningen nr 83 enligt delningsboken och förrättningsprotokollet hade tillskiftats lägenheten Stenblom RNr 13:3, men på förrättningskartan antecknats tillhöra lägenheten Stenbäck RNr 13:2. Skiftet hade vid styckningsförrättningen nr 100844 på lägenheterna Stenholm RNr 13:24 och Stenbäck RNr 13:29, registrerad 18.10.1982, ansetts enligt nämnda klyvningskarta höra till lägenheten Stenbäck och tilldelats lägenheten Storsten RNr 13:33. Fördenskull hörde området nu både till lägenheten Stenblom RNr 13:54 och Storsten RNr 13:33.</p>
        <p>Angående handläggningsförfarandet ansåg förrättningsingenjören, att motstridigheterna vid förrättningen nr 83 kan avgöras vid fastighetsbestämningsförrättningen i fråga medan den omständigheten, att området enligt laga kraft vunna förrättningar tillhörde olika lägenheter, var ett sådant fel som inte kan behandlas vid en sådan förrättning, utan lantmäteriverkets centralförvaltning kan göra framställning om återbrytande av någondera förrättningen.</p>
        <p>Förrättningsingenjören ansåg att förrättningsprotokollet och skiftesinstrumentet borde ges större vitsord vid avgörandet av ärendet och beslöt att Lill-Ruockurskiftet i sin helhet vid klyvningsförrättningen nr 83 tillskiftats lägenheten Stenblom RNr 13:3. Vidare beslöt han framställa om återbrytande av styckningsförrättningen nr 100844 till den del vid denna förrättning medtagits Lill-Ruockurskiftet.</p>
      </div>
      <div>
        <h3>Yrkanden i Vasa jorddomstol</h3>
        <p>Doris och Ulf Stenholm såsom delägare i Robert Ole Stenholms dödsbo samt Signar Stenholm sökte ändring hos jorddomstolen och yrkade att förrättningsingenjörens beslut att Lill-Ruockurskiftet skulle tillhöra lägenheten Stenblom RNr 13:54 och inte lägenheten Storsten RNr 13:33 skulle upphävas och ändras så, att skiftet ansågs tillhöra lägenheten Storsten RNr 13:33.</p>
      </div>
      <div>
        <h3>Jorddomstols dom 9.12.1997</h3>
        <p>Jorddomstolen konstaterade att förrättningsmännens avsikt och beslut vid en klyvningsförrättning antecknas i protokollet och delningsboken, vilka uppläses för sakägarna, och redovisas med hjälp av förrättningskartan, som i detta skede vanligen inte är i slutgiltigt skick, då anteckningarna om littera och råmått saknas.</p>
        <p>I klyvningsförrättningen nr 83 hade i protokollet och delningsinstrumentet Lill-Ruockur eller figurerna 361 och 362 antecknats tillhöra littera 13:3, numera lägenheten RNr 13:54. Protokollet hade upplästs och godkänts av sakägarna, vilket bekräftats medels namnteckningar. Detta protokoll liksom delningsinstrumentet skulle därför enligt jorddomstolen ges större vitsord än den avvikande anteckningen på kartan. Beskattning och bonitering av området skapade inte äganderätt till detsamma. Jorddomstolen förkastade ändringsansökan.</p>
        <div>
          <p>Ärendet har avgjorts av jordrättsdomaren Lindberg och jordrättsingenjören Kekäle samt nämndemännen Norrback och Råstu.</p>
        </div>
      </div>
    </div>
    <div>
      <h2 id="19990062mhaku0">ÄNDRINGSSÖKANDE I HÖGSTA DOMSTOLEN</h2>
      <p>Besvärstillstånd har beviljats 25.5.1998.</p>
      <p>I sin gemensamma ändringsansökan har Doris, Ulf och Signar Stenholm samt Ylva Westerdahl yrkat att Högsta domstolen upphäver jorddomstolens dom och förordnar att Lill-Ruockurskiftet skall tillhöra lägenheten Storsten RNr 13:33 i Töjby by i Närpes stad.</p>
      <p>Tage Anders och Roy Nylund har bemött ändringsansökan.</p>
    </div>
    <div>
      <h2 id="19990062yloa0">HÖGSTA DOMSTOLENS AVGÖRANDE 26.5.1999</h2>
      <div>
        <h3>Domskäl</h3>
        <p>Lill-Ruockur har vid klyvningsförrättningen nr 83 på hemmanet Stenholm RNr 13 i Töjby by i Korsnäs kommun, som registrerats 17.7.1912, i delningsboken och förrättningsprotokollet antecknats tillhöra lägenheten Stenblom RNr 13:3 såsom figurerna nr 361 och 362. På förrättningskartan har emellertid skiftet antecknats tillhöra lägenheten Stenbäck RNr 13:2. Vardera lägenheten har senare varit föremål för flera lantmäteriförrättningar. Vid dessa förrättningar har skiftet genom laga kraft vunna beslut tillskiftats olika lägenheter med påföljd att skiftet nu hör både till lägenheten Storsten RNr 13:33 och Stenblom RNr 13:54.</p>
        <p>Att det ifrågavarande skiftet vid olika förrättningar antecknats tillhöra nämnda två lägenheter har visserligen uppkommit som en följd av att förrättningshandlingarna och kartan vid ovan nämnda klyvningsförrättning varit motstridiga. Motstridigheten har dock vid senare förrättningar förorsakat ett fel, som det inte är möjligt att rätta utan att beträffande någondera fastigheten göra ändringar i en laga kraft vunnen förrättning. Saken utgör en helhet, som således inte kan avgöras vid en fastighetsbestämningsförrättning som avses i 101 § fastighetsbildningslagen, utan vilken bör avgöras med iakttagande av det förfarande som stadgats för återbrytande av en laga kraft vunnen dom. Det saknas därför laga förutsättningar för fastighetsbestämningen, vilket prövas på tjänstens vägnar.</p>
      </div>
      <div>
        <h3>Lagrum</h3>
        <p>Fastighetsbildningslagen 101 § 1 mom. Rättegångsbalken 31 kap. 7 §</p>
      </div>
      <div>
        <h3>Slut</h3>
        <p>Jorddomstolens dom och förrättningen upphävs och undanröjs. Ärendet återförvisas till fortsatt förrättning vid vilken utan särskild anmälan skall upptas till behandling frågan om framställning om återbrytande av laga kraft vunnen förrättning.</p>
      </div>
      <div>
        <p>Saken har avgjorts av justitieråden Nikkarinen, Paasikoski, Suhonen, Hidn och Arponen. Föredragande har varit äldre justitiesekreteraren Honkanen.</p>
      </div>
    </div>
  </finlex:content>
</finlex:document>
