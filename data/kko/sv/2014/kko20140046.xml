<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>20140046</dcterms:identifier>
  <finlex:ecliIdentifier>ECLI:FI:KKO:2014:46</finlex:ecliIdentifier>
  <dcterms:title>KKO:2014:46</dcterms:title>
  <dcterms:description>
    <p>
      <strong>Skattebedrägeri</strong>
      <span>Grovt skattebedrägeri</span>
    </p>
    <p>
      <strong>Laga kraft</strong>
      <span>Partiell laga kraft</span>
    </p>
    <p>
      <strong>Överklagande</strong>
    </p>
    <p>
      <strong>Rättegångsförfarandet</strong>
      <span>Återförvisning</span>
    </p>
  </dcterms:description>
  <finlex:registerNumber>R2012/149</finlex:registerNumber>
  <finlex:fileCopyNumber>1425</finlex:fileCopyNumber>
  <dcterms:issued pvm="20140627">2014-06-27</dcterms:issued>
  <dcterms:abstract>
    <p>Enligt åtalet hade personerna A - D (flera tiotal personer), som utfört byggnadsarbeten, och personerna X - Z (flera personer), som svarade för verksamheten i fyra aktiebolag, avtalat om att byggnadsarbetena skulle utföras i bolagens namn och faktureras av bolagen. Inbetalningarna för byggnadsarbetena på bolagens konton hade lyfts kontant från kontona och pengarna hade betalts till A - D så att en provision till X - Z hade dragits av. Åklagaren hade ansett att även A - D de facto hade svarat för bolagens verksamhet till den del det hade varit fråga om deras byggnadsverksamhet och yrkat att alla nämnda personer skulle dömas till straff för skattebedrägerier som gällde bolagens beskattning, eftersom man i bolagens verksamhet hade underlåtit att verkställa förskottsinnehållningar och betala arbetsgivarens socialskyddsavgifter samt att redovisa mervärdesskatt. I åtalet ansågs försummelserna angående skatterna och avgifterna utgöra ett enda skattebedrägeri.</p>
    <p>Förfarandet hade av tingsrätten tillräknats X - Z som skattebedrägeri, till den del förskottsinnehållningar, arbetsgivarens socialskyddsavgifter och mervärdesskatt hade undvikits, medan tingsrätten ansett att A - D hade gjort sig skyldiga till skattebedrägeri endast till den del de hade försummat att betala de skattebelopp som motsvarade förskottsbeloppen för de löner som hade betalats till dem. Åklagaren överklagade till den del det för A - D var fråga om att arbetsgivarens socialskyddsavgifter och mervärdesskatt hade undvikits. Några av svarandena A - D överklagade inte tingsrättens dom. Hovrätten ansåg först att frågan huruvida de påstådda skattebedrägerierna hade inträffat i bolagens verksamhet hade öppnats i hovrätten genom åklagarens överklagande även beträffande de svarande som inte själva hade överklagat tingsrättens dom. Vid prövning av denna fråga ansåg hovrätten att det i åtalet beskrivna förfarandet inte hade skett i bolagens verksamhet så att de delaktiga A - D samt X - Z skulle ha undvikit att betala förskottsinnehållningar, arbetsgivarens socialskyddsavgifter och mervärdesskatt på det sätt som påstods i åtalet och förkastade åtalet på den grunden.</p>
    <p>Av de skäl som anförs i beslutet ansåg Högsta domstolen att hovrätten inte utifrån åklagarens överklagande borde ha prövat frågan om A - D samt X - Z hade gjort sig skyldiga till det skattebedrägeri beträffande förskottsinnehållningarna som tingsrätten hade tillräknat dem. Högsta domstolen ansåg vidare att det i åtalet avsedda förfarandet beträffande samtliga som deltagit i förfarandet kunde innebära skattebedrägeri när det gällde undvikande i bolagens verksamhet av förskottsinnehållningar, arbetsgivarens socialskyddsavgifter och mervärdesskatt. Eftersom hovrätten inte hade bedömt det faktiska sakförhållandet i målet utifrån detta, återförvisades målet till hovrätten.</p>
  </dcterms:abstract>
</finlex:document>
