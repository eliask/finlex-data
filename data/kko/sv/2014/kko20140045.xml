<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Justitieministeriet</dcterms:publisher>
  <dcterms:creator>Högsta domstolen</dcterms:creator>
  <dcterms:coverage>Finland</dcterms:coverage>
  <dcterms:accessRights>Public</dcterms:accessRights>
  <dcterms:identifier>20140045</dcterms:identifier>
  <finlex:ecliIdentifier>ECLI:FI:KKO:2014:45</finlex:ecliIdentifier>
  <dcterms:title>KKO:2014:45</dcterms:title>
  <dcterms:description>
    <p>
      <strong>Rättegångsförfarandet</strong>
      <span>Huvudförhandling i hovrätten</span>
    </p>
  </dcterms:description>
  <finlex:registerNumber>S2012/771</finlex:registerNumber>
  <finlex:fileCopyNumber>1419</finlex:fileCopyNumber>
  <dcterms:issued pvm="20140626">2014-06-26</dcterms:issued>
  <dcterms:abstract>
    <p>A och B hade i sitt käromål yrkat skadestånd av staten för obefogade och lagstridiga förundersökningsåtgärder och för att sekretessbelagda uppgifter i anknytning till förundersökningen hade lämnats ut av myndigheterna till utomstående. Tingsrätten förkastade käromålet och ansåg bl.a. att den i domen refererade bevisningen som stödde statens syn på saken var mer omfattande och trovärdig än den bevisning som stödde A:s och B:s syn. A och B hade när de överklagade hos hovrätten åberopat att tingsrätten hade felbedömt bevisningen i målet och att ett nyckelvittnes berättelse inte höll sträck och stod i strid med annat bevismaterial. Dessutom hade A och B ifrågasatt tillförlitligheten av det rättegångsmaterial som låg till grund för tingsrättens dom och åberopat personbevisning angående den frågan. Hovrätten avslog A:s och B:s begäran om huvudförhandling och ansåg att det inte kvarstod något rimligt tvivel angående riktigheten av bedömningen av bevisningen och att det inte annars heller fanns skäl att hålla huvudförhandling.</p>
    <p>Eftersom det inte av tingsrättens domskäl framgick av vilken orsak den bevisning som stödde statens synsätt var mer trovärdig och hur omfattningen av den framlagda bevisningen stödde denna slutsats och då den refererade omfattande bevisningen inte heller annars i högre grad hade analyserats, var det inte möjligt att utifrån tingsrättens dom tillförlitligt bedöma om bevisvärderingen hade varit riktig. Det var inte heller uppenbart onödigt att hålla huvudförhandling med beaktande av målets art och betydelse för parterna. Målet återförvisades till hovrätten för huvudförhandling.</p>
    <p>RB 26 kap 14 §</p>
    <p>RB 26 kap 15 §</p>
  </dcterms:abstract>
</finlex:document>
