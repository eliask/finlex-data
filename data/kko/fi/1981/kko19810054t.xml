<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810054t</dcterms:identifier>
  <finlex:ecliIdentifier>ECLI:FI:KKO:1981:II54</finlex:ecliIdentifier>
  <dcterms:title>KKO:1981-II-54</dcterms:title>
  <dcterms:description>
    <p>
      <strong>Vahingonkorvauslaki</strong>
    </p>
    <p>
      <strong>Työntekijän korvausvastuu</strong>
    </p>
    <p>
      <strong>Korvauksen kohtuullistaminen; TSL 51 § 3 mom ja</strong>
    </p>
    <p>
      <strong>VahL 4 luku 1 § 1 mom</strong>
    </p>
  </dcterms:description>
  <finlex:registerNumber>V78/1106</finlex:registerNumber>
  <dcterms:date pvm="19801013">1980-10-13</dcterms:date>
  <finlex:fileCopyNumber>3738</finlex:fileCopyNumber>
  <dcterms:issued pvm="19810506">1981-05-06</dcterms:issued>
  <dcterms:abstract>
    <p>Työntekijän työssään työnantajalle aiheuttamasta vahingosta tuomittua korvausta alennettiin TSL 51 §:n 3 mom:n ja VahL 4 luvun 1 §:n 1 mom:n nojalla ottamalla huomioon työntekijän laiminlyönnin laatu ja hänen asemansa tilapäisenä työntekijänä sekä vahingon suuruus sekä vahingon kärsineen tarve ja muut olosuhteet.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19810054taloa0">ASIAN KÄSITTELY ALEMMISSA OIKEUKSISSA</a>
    <a href="19810054tyloa0">KORKEIN OIKEUS</a>
  </dcterms:tableOfContents>
  <finlex:content id="s19810054t.kko">
    <div>
      <h2 id="19810054taloa0">ASIAN KÄSITTELY ALEMMISSA OIKEUKSISSA</h2>
      <p>Tampereen evankelis-luterilaisten seurakuntien asianomistajana ajamasta kanteesta Ylöjärven KO p. 15.9.1976 oli lausunut selvitetyksi, että teologian oppilas Juha A, joka 1.6.1976 alkaen oli ollut seurakuntien palveluksessa ja asunut seurakuntien kurssikeskuksessa hänen asunnokseen luovutetussa huoneessa, oli luvatta ottanut varastomies B:n kanssaan asumaan tuohon huoneeseen. B oli 16.8.1976 A:n luvalla ottanut huoneen pöydällä olleen avainnipun selittäen tarvitsevansa sitä päästäkseen nipussa olleella avaimella takaisin asuntoon. Sanotussa nipussa oli myös kurssikeskuksen konttorihuoneessa sijaitsevan kassakaapin avain. B oli tämän jälkeen mennyt konttorihuoneeseen ja avannut kassakaapin oven sekä anastanut kassakaapista seurakuntien rahaa 5 100 markkaa, joista 4 008 markkaa oli jäänyt kateisiin. Ottamalla B:n luvatta huoneeseensa asumaan ja sallimalla tämän käyttää avainnippua, jossa oli kassakaapin avain, oli A menetellyt huolimattomasti ja siten laiminlyönnillään, jota ei ollut pidettävä lievänä, aiheuttanut sen, että B oli voinut suorittaa kerrotun anastusrikoksen. Sen vuoksi KO oli, samalla kun B tuomittiin varkausrikoksesta rangaistukseen, velvoittanut A:n yhteisvastuullisesti B:n kanssa suorittamaan seurakunnille korvaukseksi kateisiin jääneistä rahoista 4 008 markkaa 5 prosentin korkoineen KO:n päätöksen julistamispäivästä 15.9.1976 lukien ja oikeudenkäyntikuluista 200 markkaa.</p>
      <p>Turun HO, jonka tutkittavaksi A oli saattanut jutun, p. 13.7.1978, koska A oli KO:n päätöksessä selostetuin tavoin tuottamuksesta aiheuttanut seurakunnille siinä mainitun vahingon, vahingonkorvauslain 2 luvun 1 §:n 1 momentin nojalla jättänyt asian KO:n päätöksen lopputuloksen varaan. A oli velvoitettu suorittamaan seurakunnille korvaukseksi vastineen antamisesta HO:ssa 150 markkaa.</p>
      <p>A pyysi lupaa hakea muutosta HO:n päätökseen ja lupahakemukseensa sisällytti muutoksenhakemuksen.</p>
    </div>
    <div>
      <h2 id="19810054tyloa0">KORKEIN OIKEUS</h2>
      <p>KKO p. myönsi muutoksenhakuluvan ja tutki jutun. A oli kysymyksessä olevan anastusrikoksen sattuessa tilapäisesti toiminut edellä mainitun kurssikeskuksen vastuunalaisena hoitajana ja oli siinä ominaisuudessa saanut työnantajaltaan haltuunsa kerrotun kassakaapin avaimen. A oli siten työssään KO:n päätöksessä lausutuin tavoin aiheuttanut työnantajalleen puheena olevan vahingon. Ottaen huomioon A:n laiminlyönnin laadun ja hänen asemansa tilapäisenä työntekijänä sekä vahingon suuruuden ja vahingon kärsineen tarpeen ja muut olosuhteet KKO harkitsi oikeaksi, muuttaen HO:n ja KO:n päätöksiä, työsopimuslain 51 §:n 3 momentin ja vahingonkorvauslain 4 luvun 1 §:n 1 momentin nojalla alentaa A:n yhteisvastuullisesti B:n kanssa seurakunnille suoritettavan vahingonkorvauksen määrän kohtuulliseksi harkittuun 2 000 markkaan HO:n päätöksessä mainituin tavoin laskettavine korkoineen sekä vapauttaa A:n velvollisuudesta suorittaa seurakunnille korvausta oikeudenkäyntikuluista HO:ssa. Siltä osin kuin A oli KO:ssa velvoitettu suorittamaan seurakunnille korvausta oikeudenkäyntikuluista HO:n päätös jäi voimaan.</p>
      <div>
        <p>Ratkaisuun osallistuneet: oikeusneuvokset Saarni-Rytkölä, Ådahl ja Surakka sekä ylimääräiset oikeusneuvokset Ketola ja Aro</p>
      </div>
    </div>
  </finlex:content>
</finlex:document>
