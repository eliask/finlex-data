<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810094t</dcterms:identifier>
  <finlex:ecliIdentifier>ECLI:FI:KKO:1981:II94</finlex:ecliIdentifier>
  <dcterms:title>KKO:1981-II-94</dcterms:title>
  <dcterms:description>
    <p>
      <strong>Jakolaki</strong>
    </p>
    <p>
      <strong>Oikeudenkäyntimenettely</strong>
    </p>
    <p>
      <strong>Yksityistielaki</strong>
    </p>
  </dcterms:description>
  <finlex:registerNumber>M80/149</finlex:registerNumber>
  <dcterms:date pvm="19810520">1981-05-20</dcterms:date>
  <finlex:fileCopyNumber>1990</finlex:fileCopyNumber>
  <dcterms:issued pvm="19810623">1981-06-23</dcterms:issued>
  <dcterms:abstract>
    <p>Valituskirja oli yksityistietoimituksessa annetun valitusosoituksen mukaan toimitettava maanmittauskonttoriin, mutta valittaja toimitti sen erehdyksessä maaoikeuden kansliaan, mistä se määräajan päätyttyä toimitettiin maanmittauskonttoriin. Valitusta ei tutkittu.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19810094taloa0">ASIAN KÄSITTELY ALEMMISSA OIKEUKSISSA</a>
    <a href="19810094tyloa0">KORKEIN OIKEUS</a>
  </dcterms:tableOfContents>
  <finlex:content id="s19810094t.kko">
    <div>
      <h2 id="19810094taloa0">ASIAN KÄSITTELY ALEMMISSA OIKEUKSISSA</h2>
      <p>Kajaanin maanmittauspiirin maanmittaustoimisto oli Pentti A:n hakemuksesta antanut 20.4.1978 määräyksen Soiluanniemen yksityistietä koskevan tietoimituksen suorittamiseen. Toimitus oli aloitettu 11.8.1978 ja julistettu lopetetuksi 6.4.1979.</p>
      <p>B sekä Pentti A ja hänen vaimonsa Tuulikki A eräissä kohdin olleet tyytymättömiä toimitusmiesten päätökseen ja valittaneet siitä Pohjois-Suomen MO:een. Toimitusinsinöörin antaman valitusosoituksen mukaan valituskirja oli annettava viimeistään 7.5.1979 ennen maanmittauskonttorin aukioloajan päättymistä Oulun läänin maanmittauskonttoriin. B ja A:n puolisoiden valituskirjelmät oli kuitenkin erehdyksessä jätetty Pohjois-Suomen maaoikeuden I jaoston kansliaan määräajassa. Sieltä ne oli 10.5.1979 lähetetty Oulun läänin maanmittauskonttoriin.</p>
      <p>Kuultuaan toimitusinsinööriä MO p. 31.7.1980, koska B:n sekä A:n puolisoiden oli toimituksessa annetun, lain mukaisen valitusosoituksen mukaisesti pitänyt toimittaa valituskirjansa Oulun läänin maanmittauskonttoriin viimeistään 7.5.1979 ennen viraston aukioloajan päättymistä, mutta heidän valituskirjansa oli sanottuna päivänä maanmittauskonttorin sijasta toimitettu MO:n kansliaan seurauksin, että ne olivat sitten saapuneet maanmittauskonttoriin vasta 11.5.1979 eli myöhään, jättänyt B:n ja A:n puolisoiden valitukset tutkimatta.</p>
      <p>Pyytäen yksityisistä teistä annetun lain 104 a §:n mukaisesti valituslupaa B ja A:n puolisot hakivat yhteisesti muutosta MO:n päätökseen ja toimituksen palauttamista MO:n pyytäen perustelleet vaatimustaan sillä, että valituskirjojen jättäminen MO:een oli inhimillinen erehdys, joka oli ymmärrettävissäkin, sillä kirjelmät oli johdonmukaisesti toimitettu samaan paikkaan, minne ne myös oli osoitettu. Valituslupa myönnettiin ja jutun muille asianosaisille varattiin tilaisuus antaa hakemuksen johdosta vastaus.</p>
    </div>
    <div>
      <h2 id="19810094tyloa0">KORKEIN OIKEUS</h2>
      <p>KKO p. tutki valituksen ja totesi, että nykyisten säännösten mukaan asianosainen ei yleisessä tuomioistuimessa menettänyt puhevaltaansa, vaikka hän on erehdyksestä johtuen toimittanut valituskirjelmänsä suoraan muutoksenhakutuomioistuimelle. Näitä säännöksiä ei kuitenkaan voitu soveltaa haettaessa muutosta toimitusmiesten päätökseen MO:ssa. Tällöin muutoksen hakemiseen sovellettiin, mitä jakolaissa oli säädetty valitusteitse MO:een tulleiden asioiden käsittelystä. Jakolain 314 §:n mukaan valituskirja oli määräajassa annettava maanmittauskonttoriin. Tämän vuoksi KKO harkitsi oikeaksi jättää MO:n päätöksen pysyväksi.</p>
      <div>
        <p>Ratkaisuun osallistuneet: oikeusneuvokset Miettinen, Heinonen, Mörä ja af Hällström sekä ylimääräinen oikeusneuvos Surakka</p>
      </div>
    </div>
  </finlex:content>
</finlex:document>
