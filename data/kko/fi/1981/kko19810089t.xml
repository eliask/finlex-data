<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810089t</dcterms:identifier>
  <finlex:ecliIdentifier>ECLI:FI:KKO:1981:II89</finlex:ecliIdentifier>
  <dcterms:title>KKO:1981-II-89</dcterms:title>
  <dcterms:description>
    <p>
      <strong>Oikeusvoima</strong>
    </p>
    <p>
      <strong>Oikeusvoiman subjektiivinen ulottuvuus</strong>
    </p>
    <p>
      <strong>Konkurssi</strong>
    </p>
    <p>
      <strong>Konkurssituomion oikeusvaikutukset</strong>
    </p>
  </dcterms:description>
  <finlex:registerNumber>S80/707</finlex:registerNumber>
  <dcterms:date pvm="19801016">1980-10-16</dcterms:date>
  <finlex:fileCopyNumber>3836</finlex:fileCopyNumber>
  <dcterms:issued pvm="19810623">1981-06-23</dcterms:issued>
  <dcterms:abstract>
    <p>RO:n hylättyä velkomuskanteen velkoja oli vastaajan sen jälkeen alkaneessa konkurssissa valvonut saman saatavan ja se oli lainvoimaisessa konkurssituomiossa vahvistettu maksettavaksi. Tämän jälkeen HO, jossa velkoja oli hakenut muutosta RO:n velkomusjutussa julistamaan päätökseen, jätti RO:n päätöksen pysyväksi. Kun kysymys saatavasta oli konkurssituomiossa jo oikeusvoimaisesti ratkaistu ja ratkaisu sitoi velallista myös henkilökohtaisesti, KKO, jossa velkoja haki muutosta HO:n velkomusjutussa antamaan tuomioon, poisti HO:n kanteesta antaman lausunnon.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19810089taloa0">ASIAN KÄSITTELY ALEMMISSA OIKEUKSISSA</a>
    <a href="19810089tyloa0">KORKEIN OIKEUS</a>
  </dcterms:tableOfContents>
  <finlex:content id="s19810089t.kko">
    <div>
      <h2 id="19810089taloa0">ASIAN KÄSITTELY ALEMMISSA OIKEUKSISSA</h2>
      <p>Barbara A oli Samuli A:n kuolinpesän osakkaana B:lle 12.7.1977 tiedoksi toimituttamansa haasteen nojalla Mikkelin RO:ssa lausunut, että B oli hänelle velkaa Samuli A:n suorittamista, osakeyhtiön perustamista koskeneesta toimeksiannosta aiheutuneista toimenpiteistä asiakaskorteista laaditun laskun mukaisesti 1 272,35 markkaa. Sen vuoksi Barbara A oli vaatinut, että B velvoitettaisiin suorittamaan hänelle sanottu määrä 10 prosentin korkoineen 3.4.1970 lukien.</p>
      <p>B:n vastustettua kannetta RO p. 8.8.1977 oli katsonut jääneen näyttämättä, että Barbara A:lla Samuli A:n kuolinpesän osakkaana olisi osaksikaan kanteessa mainittua saatavaa B:ltä, minkä vuoksi RO oli hylännyt kanteen.</p>
      <p>Itä-Suomen HO, jonka tutkittavaksi Barbara A oli saattanut jutun, t. 27.3.1980 jätti asian RO:n päätöksen varaan.</p>
      <p>Pyytäen valituslupaa Barbara A haki muutosta HO:n tuomioon. KKO:n kehotuksesta A täydensi hakemustaan esittämällä virallisesti oikeaksi todistetun lyhennysjäljennöksen Mikkelin RO:n B:n konkurssissa 17.12.1979 julistamasta tuomiosta. B:n annettua hakemuksen johdosta häneltä pyydetyn vastauksen KKO myönsi A:lle valitusluvan.</p>
    </div>
    <div>
      <h2 id="19810089tyloa0">KORKEIN OIKEUS</h2>
      <p>KKO p. käsitteli jutun ja havaitsi, että puheena oleva saatava oli Mikkelin RO:n B:n konkurssissa 17.12.1979 julistamassa lainvoiman saaneessa konkurssituomiossa vahvistettu maksettavaksi B:n konkurssipesän varoista. Kun tämä tuomio sitoi B:tä myös henkilökohtaisesti, kysymys hänen maksuvelvollisuudestaan oli jo oikeusvoimaisesti ratkaistu. Sen vuoksi KKO harkitsi oikeaksi, samalla kun enemmän lausunnon antaminen asiassa raukesi, kumota HO:n tuomion.</p>
      <div>
        <p>Ratkaisuun osallistuneet: oikeusneuvokset Leivonen, Portin ja Hämäläinen sekä ylimääräiset oikeusneuvokset Mäkinen ja Rosokivi</p>
      </div>
    </div>
  </finlex:content>
</finlex:document>
