<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810022t</dcterms:identifier>
  <finlex:ecliIdentifier>ECLI:FI:KKO:1981:II22</finlex:ecliIdentifier>
  <dcterms:title>KKO:1981-II-22</dcterms:title>
  <dcterms:description>
    <p>
      <strong>Alkoholilaki</strong>
    </p>
    <p>
      <strong>Alkoholijuoman välitys</strong>
    </p>
  </dcterms:description>
  <finlex:registerNumber>H80/76</finlex:registerNumber>
  <dcterms:date pvm="19801110">1980-11-10</dcterms:date>
  <finlex:fileCopyNumber>4273</finlex:fileCopyNumber>
  <dcterms:issued pvm="19810304">1981-03-04</dcterms:issued>
  <dcterms:abstract>
    <p>Syytetyn, joka oli korvauksetta välittänyt alkoholijuomaa alle 18-vuotiaalle, ei katsottu syyllistyneen alkoholilain 36 §:ssä ja 85 §:n 1 mom:ssa tarkoitettuun luvattomaan alkoholijuoman myyntiin.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19810022taloa0">ASIAN KÄSITTELY ALEMMISSA OIKEUKSISSA</a>
    <a href="19810022tyloa0">KORKEIN OIKEUS</a>
  </dcterms:tableOfContents>
  <finlex:content id="s19810022t.kko">
    <div>
      <h2 id="19810022taloa0">ASIAN KÄSITTELY ALEMMISSA OIKEUKSISSA</h2>
      <p>Lohjan KO oli käräjätuomari A:n toimiessa sen puheenjohtajana 3.12.1979 julistamallaan lainvoiman saaneella päätöksellä lausunut selvitetyksi, että J oli 21.6.1979 luvattomasti välittänyt 18 vuotiaalle alkoholijuomaa, ja sen vuoksi tuominnut hänet alkoholilain 85 §:n 1 momentin nojalla alkoholipitoisen aineen luvattomasta myynnistä 15 päiväsakkoa vastaavaan 375 markan sakkoon. Samalla J oli velvoitettu yhteisvastuullisesti K:n kanssa menettämään valtiolle luvattomasti myydyn alkoholijuoman arvona 25 markkaa. Koska kysymyksessä oleva alkoholijuoman välittäminen ei ollut tapahtunut korvausta vastaan, käräjätuomari A oli pyytänyt, että KKO purkaisi KO:n päätöksen J:lle alkoholipitoisen aineen luvattomasta myynnistä tuomittua rangaistus- ja menettämisseuraamusta koskevilta osin.</p>
      <p>Hakemuksen johdosta Lohjan piirin apulaisnimismies oli antanut asianomaiselta viralliselta syyttäjältä vaaditun vastauksen.</p>
    </div>
    <div>
      <h2 id="19810022tyloa0">KORKEIN OIKEUS</h2>
      <p>KKO p. tutki asian. Koska alkoholijuoman välittäminen korvauksetta ei lain mukaan ollut rangaistava teko siinäkään tapauksessa, että se tapahtuisi alle 18-vuotiaalle, KKO harkitsi lailliseksi oikeudenkäymiskaaren 31 luvun 8 §:n 4 kohdan sekä alkoholilain 36 §:n ja 85 §:n 1 momentin nojalla purkaa ja poistaa Lohjan KO:n 3.12.1979 julistaman puheena olevan päätöksen siltä osin kuin J oli sillä tuomittu mainittuun sakkorangaistukseen ja velvoitettu yhteisvastuullisesti K:n kanssa menettämään valtiolle luvattomasti myydyn alkoholijuoman arvona 25 markkaa.</p>
      <div>
        <p>Ratkaisuun osallistuneet: oikeusneuvokset Leivonen, Takala ja Portin sekä ylimääräiset oikeusneuvokset Mäkinen ja Rosokivi</p>
      </div>
    </div>
  </finlex:content>
</finlex:document>
