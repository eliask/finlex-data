<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810064t</dcterms:identifier>
  <finlex:ecliIdentifier>ECLI:FI:KKO:1981:II64</finlex:ecliIdentifier>
  <dcterms:title>KKO:1981-II-64</dcterms:title>
  <dcterms:description>
    <p>
      <strong>Välimiesmenettely</strong>
    </p>
    <p>
      <strong>Välitystuomion täytäntöönpano</strong>
    </p>
  </dcterms:description>
  <finlex:registerNumber>S80/567</finlex:registerNumber>
  <dcterms:date pvm="19801127">1980-11-27</dcterms:date>
  <finlex:fileCopyNumber>4616</finlex:fileCopyNumber>
  <dcterms:issued pvm="19810515">1981-05-15</dcterms:issued>
  <dcterms:abstract>
    <p>Välitystuomio oli RO:n lainvoimaa vailla olevalla päätöksellä julistettu mitättömäksi. Hovioikeus ei olisi saanut määrätä välitystuomiota UL 3 luvun 16 §:n nojalla pantavaksi täytäntöön edes siinä tuomittujen välimiehen palkkion ja kulujen osalta.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19810064taloa0">ASIAN KÄSITTELY ALEMMISSA OIKEUKSISSA</a>
    <a href="19810064tyloa0">KORKEIN OIKEUS</a>
  </dcterms:tableOfContents>
  <finlex:content id="s19810064t.kko">
    <div>
      <h2 id="19810064taloa0">ASIAN KÄSITTELY ALEMMISSA OIKEUKSISSA</h2>
      <p>Helsingin maistraatti oli A:n hakemuksesta johon oy B oli antanut siltä pyydetyn selityksen, 1.6.1978 antamassaan päätöksessä lausunut maistraattiin toimitetuista asiakirjoista havainneensa, että välimiesmenettelyssä, jossa oli ratkaistavana oy B:n ja oy C:n välinen yksityisoikeudellinen riitakysymys, oy B oli 8.1.1976 Helsingissä julistetulla välitystuomiolla velvoitettu suorittamaan, paitsi muuta, välimiesmenettelyssä välimiesten puheenjohtajana toimineelle A:lle määrätyistä palkkioista puolet eli 10 500 markkaa ja kulujen korvauksesta niin ikään puolet eli 1 450 markkaa. Sen vuoksi ja kun asiassa ei ollut ilmennyt sellaista seikkaa, joka välimiesmenettelystä annetun lain mukaan tekisi välitystuomion mitättömäksi, maistraatti oli ulosottolain 3 luvun 16 §:n 1 momentin nojalla määrännyt asianomaisen ulosottomiehen heti laillisessa järjestyksessä panemaan sanotun välitystuomion täytäntöön siltä osalta kuin oy B oli velvoitettu maksamaan A:lle palkkiota 10 500 markkaa ja kulujen korvausta 1 450 markkaa. Vielä yhtiö oli velvoitettu korvaamaan A:n kulut asiassa 500 markalla.</p>
      <p>Oy B oli, koska sanottu välitystuomio yhtiön oy C:tä vastaan Helsingin RO:ssa nostamasta välitystuomion mitättömäksi julistamista koskevasta kanteesta ilmenevin perustein oli mitätön, hakenut Helsingin HO:lta muutosta maistraatin päätökseen vaatien maistraatin päätöksen kumoamista.</p>
      <p>HO p. 20.3.1980 oli, koska välitystuomion pätevyyttä ei ollut sinänsä pidettävä edellytyksenä välitystuomion täytäntöönpanolle välimiehen palkkiota ja korvausta koskevilta osin ja kun ei sanotuilta osin ollut esitetty perustetta täytäntöönpanon kieltämiselle, jättänyt asian maistraatin päätöksen lopputuloksen varaan.</p>
      <p>Pyytäen oikeudenkäymiskaaren 30 luvun 2 §:n 1 momentin mukaisesti valituslupaa oy B haki muutosta HO:n päätökseen. Valituslupa myönnettiin ja A antoi häneltä hakemuksen johdosta pyydetyn vastauksen.</p>
    </div>
    <div>
      <h2 id="19810064tyloa0">KORKEIN OIKEUS</h2>
      <p>KKO p. tutki asian. Koska edellä mainittu välitystuomio oli ennen HO:n puheena olevan päätöksen antamista Helsingin RO:n 26.10.1978 julistamalla päätöksellä katsottu mitättömäksi, HO ei olisi, huomioon ottaen myös ulosottolain 3 luvun 14 §:n 1 momentin ja 16 §:n 2 momentin säännökset, saanut määrätä tuota tuomiota osaksikaan pantavaksi täytäntöön. Kun välitystuomio oli kuitenkin sittemmin Helsingin HO:n 21.5.1980 antamalla lainvoiman saaneella tuomiolla todettu päteväksi, KKO katsoi, ettei ollut syytä muuttaa esillä olevassa jutussa annetun HO:n päätöksen lopputulosta. Oy B velvoitettiin maksamaan A:lle korvaukseksi hänellä vastauksen antamisesta KKO:ssa olleista kuluista 650 markkaa.</p>
      <div>
        <p>Ratkaisuun osallistuneet: oikeusneuvokset Heinonen, Takala ja Nybergh sekä ylimääräiset oikeusneuvokset Surakka ja Winqvist</p>
      </div>
    </div>
  </finlex:content>
</finlex:document>
