<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810180t</dcterms:identifier>
  <finlex:ecliIdentifier>ECLI:FI:KKO:1981:II180</finlex:ecliIdentifier>
  <dcterms:title>KKO:1981-II-180</dcterms:title>
  <dcterms:description>
    <p>
      <strong>Isyyslaki</strong>
    </p>
    <p>
      <strong>Isyyden vahvistaminen</strong>
    </p>
    <p>
      <strong>Tuomioistuimen toimivalta</strong>
    </p>
    <p>
      <strong>Suomen tuomioistuimen yleistoimintavalta</strong>
    </p>
    <p>
      <strong>Kansainvälinen yksityisoikeus</strong>
    </p>
  </dcterms:description>
  <finlex:registerNumber>S80/1414</finlex:registerNumber>
  <dcterms:date pvm="19810916">1981-09-16</dcterms:date>
  <finlex:fileCopyNumber>3367</finlex:fileCopyNumber>
  <dcterms:issued pvm="19811222">1981-12-22</dcterms:issued>
  <dcterms:abstract>
    <p>Lapsen kotipaikan tuomioistuin oli KPL 23 §:n 1 mom:n ja IsyysL 28 §:n 1 mom:n nojalla toimivaltainen tutkimaan ulkomailla asuvaa vieraan maan kansalaista vastaan ajetun isyyden vahvistamista ja elatusapua koskevan kanteen.</p>
    <p>Isyyden vahvistamista koskevan kanteen tutkimista ei estänyt se, että aikanaan oli AuLapsiL:n nojalla ajettu elatusapukanne hylätty näyttämättömänä.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19810180taloa0">ASIAN KÄSITTELY ALEMMISSA OIKEUKSISSA</a>
    <a href="19810180tyloa0">KORKEIN OIKEUS</a>
  </dcterms:tableOfContents>
  <finlex:content id="s19810180t.kko">
    <div>
      <h2 id="19810180taloa0">ASIAN KÄSITTELY ALEMMISSA OIKEUKSISSA</h2>
      <p>Virtain KO:ssa Ähtärin kunnasta oleva Eeva T oli samasta kunnasta olevan alaikäisen lapsena Carita T:n holhoojana Ruotsista olevalle Sune B:lle toimitetuin haastein vaatinut, että KO vahvistaisi, että B oli Caritan isä.</p>
      <p>B:n vastustettua kannetta KO p. 18.1.1980 oli katsonut että, koska Suomen kansainvälistä perheoikeutta koskevassa lainsäädännössä ei ollut määräyksiä isyyttä koskevissa asioissa siitä, mikä tuomioistuin oli toimivaltainen käsittelemään juttu ja minkä maan lakia juttuun oli sovellettava, vaatimukset ulkomailla asuvan henkilöä vastaan oli erityisten säännösten puuttuessa käsiteltävä vastaajan asuinpaikan oikeudessa, ja sen vuoksi jättänyt kanteen tutkittavaksi ottamatta.</p>
      <p>Vaasan HO, jossa Eeva T holhoojantoimessaan haki muutosta KO:n päätökseen, p. 16.10.1980 oli katsonut, että KO:n ei olisi tullut mainitsemallaan perusteella jättää juttua tutkimatta. Sen vuoksi ja koska ei ollut muutakaan sellaista asiakirjoista ilmenevää seikkaa, jonka vuoksi juttu tulisi jättää tutkittavaksi ottamatta, HO oli harkinnut oikeaksi, kumoten KO:n päätöksen, palauttaa jutun KO:een ilmoituksesta uudelleen käsiteltäväksi.</p>
      <p>Pyytäen valituslupaa B haki muutosta HO:n päätökseen. Ensisijaisesti B vetosi siihen, että hän asui Ruotsissa ja oli saanut Ruotsin kansalaisuuden jo ennen kuin juttua käsiteltiin ensimmäisen kerran KO:ssa. B:n mielestä ei häntä vastaan nostettua kannetta tästä syystä voitu tutkia Suomen tuomioistuimessa. Lisäksi B väitti, ettei kannetta voitu tutkia senkään vuoksi, että Eeva T:n aikanaan avioliiton ulkopuolella syntyneistä lapsista annetun lain nojalla ajama kanne B:n velvoittamiseksi osallistumaan Caritan elatukseen oli Vaasan HO:n 26.1.1971 antamalla lainvoiman saaneella tuomiolla hylätty.</p>
      <p>Valituslupa myönnettiin. Carita edustajana Eeva T antoi pyydetyn vastauksen.</p>
    </div>
    <div>
      <h2 id="19810180tyloa0">KORKEIN OIKEUS</h2>
      <p>KKO p. katsoi, että Carita T:n kotipaikan tuomioistuimena Virtain kihlakunnanoikeus oli eräistä kansainvälisluontoisista perheoikeudellisista suhteista 5.12.1929 annetun lain 23 §:n 1 momentin ja isyyslain 28 §:n 1 momentin nojalla toimivaltainen tutkimaan Ruotsissa asuvaa Ruotsin kansalaista B:tä vastaan ajetun isyyden vahvistamista ja lapsen elatusapua koskevan kanteen. Isyyden vahvistamista koskevan kanteen tutkimista ei estänyt myöskään se, että Carita äidin Eeva T:n aikanaan B:tä vastaan avioliiton ulkopuolella syntyneistä lapsista annetun lain nojalla ajama elatusapukanne oli lainvoimaisesti hylätty sillä perusteella, että oli jäänyt näyttämättä vastaajan maanneen lapsen äidin siihen aikaan, kun lapsi oli siitetty. Mainituilla perusteilla KKO jätti HO:n päätöksen lopputuloksen pysyväksi.</p>
      <div>
        <p>Ratkaisuun osallistuneet: oikeusneuvokset Heinonen, Mälkki ja af Hällström sekä ylimääräiset oikeusneuvokset Setälä ja Rosokivi</p>
      </div>
    </div>
  </finlex:content>
</finlex:document>
