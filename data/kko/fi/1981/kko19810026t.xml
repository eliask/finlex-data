<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810026t</dcterms:identifier>
  <finlex:ecliIdentifier>ECLI:FI:KKO:1981:II26</finlex:ecliIdentifier>
  <dcterms:title>KKO:1981-II-26</dcterms:title>
  <dcterms:description>
    <p>
      <strong>Tuomioistuimen toimivalta</strong>
    </p>
    <p>
      <strong>Rikosjuttujen oikeuspaikka</strong>
    </p>
    <p>
      <strong>Jutun siirtäminen</strong>
    </p>
  </dcterms:description>
  <finlex:registerNumber>R80/182/79</finlex:registerNumber>
  <dcterms:date pvm="19801008">1980-10-08</dcterms:date>
  <finlex:fileCopyNumber>3656</finlex:fileCopyNumber>
  <dcterms:issued pvm="19810310">1981-03-10</dcterms:issued>
  <dcterms:abstract>
    <p>Kysymys Suomen aluevesillä suomalaisessa aluksessa tapahtuneeksi väitetyn rikoksen oikeuspaikasta. Juttu siirrettiin asianomistajan pyynnöstä OK 10 luvun 29 §:n 1 mom:n nojalla oikeaan tuomioistuimeen.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19810026taloa0">ASIAN KÄSITTELY ALEMMISSA OIKEUKSISSA</a>
    <a href="19810026tyloa0">KORKEIN OIKEUS</a>
  </dcterms:tableOfContents>
  <finlex:content id="s19810026t.kko">
    <div>
      <h2 id="19810026taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän ja A:n asianomistajana ajamasta syytteestä Turun RO p. 29.11.1978, samalla kun jutussa syytettyjen B:n ja C:n väite, ettei RO ollut toimivaltainen käsittelemään juttua, oli hylätty, koska väitetyn rikoksen tekopaikkaa ei tarkkaan tiedetty ja ko. aluksen reitti oli kulkenut myös Turun kaupungin alueella, oli lausunut selvitetyksi, että B ja C olivat 27.8.1975 Viking I nimisellä suomalaisella aluksella, joka oli matkalla Suomesta Kapellskäriin, Ruotsiin, B lyömällä A:ta puukengällä useita kertoja päähän ja C lyömällä nyrkillä tätä pallean seutuville, tahallaan aiheuttaneet A:lle haavan päähän ja mustelmia eri puolille kehoa. Sen vuoksi RO oli rikoslain 21 luvun 5 §:n nojalla tuominnut B:n ja C:n, kummankin pahoinpitelystä sakkorangaistukseen ja velvoittanut heidät suorittamaan A:lle vahingonkorvausta.</p>
      <p>Turun HO, jonka tutkittavaksi A, B ja C olivat saattaneet jutun, p. 11.12.1979 oli käsitellyt jutun; ja koska kyseessä oleva alus oli ollut rikoksen tapahtuma-aikaan Suomen aluevesillä, mutta väitetyn rikoksen ei kuitenkaan voitu otaksua tapahtuneen Turun kaupungin alueella, niin RO:n ei olisi tullut ottaa juttua tutkittavakseen. Sen vuoksi HO oli, kumoten ja poistaen RO:n päätöksen, vapauttanut B:n ja C:n heille tuomitusta rangaistuksesta ja korvausvelvollisuudesta.</p>
      <p>A pyysi lupaa hakea muutosta HO:n päätökseen ja lupahakemukseensa sisällytti muutoksenhakemuksen.</p>
    </div>
    <div>
      <h2 id="19810026tyloa0">KORKEIN OIKEUS</h2>
      <p>KKO p. myönsi muutoksenhakuluvan, tutki jutun ja katsoi, ettei ollut esitetty syytä muuttaa HO:n päätöstä. Koska esitetyn selvityksen perusteella voitiin otaksua, että tehdyksi väitetty rikos oli tapahtunut Ahvenanmaan KO:n tuomiopiirissä, ja tämä KO niin ollen oikeudenkäymiskaaren 10 luvun 21 §:n mukaan oli oikea tuomioistuin tutkimaan jutun, KKO harkitsi lailliseksi A:n KKO:ssa tekemästä pyynnöstä oikeudenkäymiskaaren 10 luvun 29 §:n 1 momentin nojalla siirtää jutun Ahvenanmaan KO:een, jonka tuli ilmoituksetta ottaa se käsiteltäväkseen.</p>
      <div>
        <p>Ratkaisuun osallistuneet: oikeusneuvokset Miettinen, Ådahl, Surakka ja Riihelä sekä ylimääräinen oikeusneuvos Ketola</p>
      </div>
    </div>
  </finlex:content>
</finlex:document>
