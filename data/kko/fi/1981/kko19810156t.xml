<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810156t</dcterms:identifier>
  <finlex:ecliIdentifier>ECLI:FI:KKO:1981:II156</finlex:ecliIdentifier>
  <dcterms:title>KKO:1981-II-156</dcterms:title>
  <dcterms:description>
    <p>
      <strong>Konkurssin edellytykset</strong>
    </p>
    <p>
      <strong>Kauppias</strong>
    </p>
  </dcterms:description>
  <finlex:registerNumber>S81/75</finlex:registerNumber>
  <dcterms:date pvm="19810930">1981-09-30</dcterms:date>
  <finlex:fileCopyNumber>3658</finlex:fileCopyNumber>
  <dcterms:issued pvm="19811118">1981-11-18</dcterms:issued>
  <dcterms:abstract>
    <p>Velkoja oli KS 6 §:n 1 mom:n d kohdassa säädetyin tavoin kehottanut velallista suorittamaan saamisen, joka oli syntynyt velallisen harjoittaessa liiketoimintaa, ja maksun laiminlyönnin vuoksi vaatinut sanotun lainkohdan nojalla velallisen omaisuuden luovuttamista konkurssiin. Kun velallinen oli jo ennen maksukehotuksen tiedoksi saamista lopettanut liiketoimintansa ja tehnyt siitä lakkaamisilmoituksen eikä hän maksukehotuksen tiedoksi saadessaan siten enää ollut KS 6 §:n 1 mom:n d kohdassa ja 109 §:ssä tarkoitettu kauppias, hakemus hylättiin.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19810156taloa0">ASIAN KÄSITTELY ALEMMISSA OIKEUKSISSA</a>
    <a href="19810156tyloa0">KORKEIN OIKEUS</a>
  </dcterms:tableOfContents>
  <finlex:content id="s19810156t.kko">
    <div>
      <h2 id="19810156taloa0">ASIAN KÄSITTELY ALEMMISSA OIKEUKSISSA</h2>
      <p>Eläkevakuutusosakeyhtiö Ilmarinen oli Helsingin RO:een 29.7.1980 antamassaan hakemuksessa kertonut, että vartioimisliikettä harjoittanut A oli jäänyt yhtiölle velkaa tuon liiketoiminnan harjoittamisen perusteella maksuunpantuja ja siis liiketoiminnan harjoittamisen aikaan kohdistuvia työeläkevakuutusmaksuja yhteensä 44 522 markka 24 penniä korkoineen. Kun A, jota oli pidettävä konkurssisäännön 6 §:n 1 momentin d kohdassa ja 109 §:ssä tarkoitettuna kauppiaana ja jota oli todistajain läsnä ollessa kirjallisesti kehotettu suorittamaan puheena oleva riidaton ja maksettavaksi joutunut velkansa, ei ollut kahdeksassa päivässä maksukehotuksen saatuaan eikä sen jälkeenkään sitä suorittanut, yhtiö oli vaatinut, että A:n omaisuus määrättäisiin luovutettavaksi konkurssiin.</p>
      <p>Kuultuaan A:ta hakemuksesta RO p. 12.8.1980 oli lausunut selvitetyksi, että A oli Helsingin maistraatille jättämässään kirjoituksessa ilmoittanut lopettaneensa hakemuksessa mainitun toiminimellä harjoittamansa vartioimisliikkeen 31.7.1976. Sen vuoksi ja kun A, jolle maksukehotus oli annettu tiedoksi 27.5.1980, ei kehotuksen saadessaan enää ollut konkurssisäännön 6 §:n 1 momentin d kohdassa tarkoitettu kauppias, RO oli hylännyt hakemuksen.</p>
      <p>Helsingin HO, jonka tutkittavaksi yhtiö oli saattanut asian, p. 19.11.1980 oli jättänyt asian RO:n päätöksen varaan.</p>
      <p>Pyytäen valituslupaa yhtiö haki muutosta HO:n päätökseen. Lupa myönnettiin ja A antoi häneltä hakemuksen johdosta pyydetyn vastauksen.</p>
    </div>
    <div>
      <h2 id="19810156tyloa0">KORKEIN OIKEUS</h2>
      <p>KKO p. tutki asian ja katsoi selvitetyksi, että A oli 31.7.1976 lopettanut kysymyksessä olevan vartioimisliikkeen ja tehnyt siitä 5.8.1976 Helsingin maistraatille ilmoituksen. A ei siten enää maksukehotuksen 27.5.1980 tiedoksi saadessaan ollut ollut konkurssisäännön 6 §:n 1 momentin d kohdassa ja 109 §:ssä tarkoitettu kauppias. Häneen ei näin ollen voitu soveltaa sanotussa d kohdassa säädettyä konkurssiin asettamisen perustetta, vaikka yhtiön vakuutusmaksusaamiset olikin maksuunpantu A:n aikaisemmin harjoittaman liiketoiminnan perusteella ja ne siten kohdistuivat aikaan, jolloin A:ta oli pidettävä mainituissa lainkohdissa tarkoitettuna kauppiaana. Sen vuoksi KKO katsoi, ettei ollut syytä muuttaa HO:n päätöksen lopputulosta.</p>
      <div>
        <p>Ratkaisuun osallistuneet: oikeusneuvokset Jalanko, Ådahl ja Hiltunen sekä ylimääräiset oikeusneuvokset Surakka ja Heikkilä</p>
      </div>
    </div>
  </finlex:content>
</finlex:document>
