<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810050t</dcterms:identifier>
  <finlex:ecliIdentifier>ECLI:FI:KKO:1981:II50</finlex:ecliIdentifier>
  <dcterms:title>KKO:1981-II-50</dcterms:title>
  <dcterms:description>
    <p>
      <strong>Varkaus vai törkeä varkaus</strong>
    </p>
    <p>
      <strong>Varkaus</strong>
    </p>
  </dcterms:description>
  <finlex:registerNumber>R80/299/79</finlex:registerNumber>
  <dcterms:date pvm="19801204">1980-12-04</dcterms:date>
  <finlex:fileCopyNumber>4748a</finlex:fileCopyNumber>
  <dcterms:issued pvm="19810416">1981-04-16</dcterms:issued>
  <dcterms:abstract>
    <p>A oli ravintolassa tapellessaan jättänyt takkinsa tuolin selkänojalle, jolloin B oli anastanut takin taskussa olleesta lompakosta 2.000 mk. Varkautta ei pidetty törkeänä.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19810050taloa0">ASIAN KÄSITTELY ALEMMISSA OIKEUKSISSA</a>
    <a href="19810050tyloa0">KORKEIN OIKEUS</a>
  </dcterms:tableOfContents>
  <finlex:content id="s19810050t.kko">
    <div>
      <h2 id="19810050taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän A:n asianomistajana ajamasta syytteestä Helsingin RO p. 11.10.1978 oli lausunut selvitetyksi, että B oli 8.4.1978 Helsingissä eräässä ravintolassa A:n jouduttua tuntemattomiksi jääneiden henkilöiden kanssa tappeluun anastanut A:lta tämän tuolin selkänojalla olleen takin taskusta lompakosta rahaa 2 000 markkaa, mitkä olivat jääneet kateisiin. Sen vuoksi ja koska rikos oli kohdistunut puolustuskyvyttömässä tilanteessa olevaan henkilöön ja kun varastamista oli muutoinkin, ottaen huomioon siihen johtaneet ja siitä ilmenevät seikat kokonaisuudessaan, pidettävä törkeänä, RO oli rikoslain 28 luvun 2 §:n 1 momentin nojalla tuominnut B:n törkeästä varkaudesta 8 kuukaudeksi vankeuteen. Sen ohessa B oli velvoitettu suorittamaan A:lle korvaus anastetuista rahoista.</p>
      <p>Helsingin HO, jonka tutkittavaksi B oli saattanut jutun katsoen syyllistyneensä ainoastaan varkauteen, p. 28.12.1979 oli ratkaissut jutun. Koska B oli suorittanut varastamisen A:n takin taskusta julkisella paikalla ja kun rikoksen kohteena oli ollut A:lle erittäin arvokas omaisuus ja hänelle oli sen kateisiin jäämisestä välittömästi aiheutunut omaisuuden määrän vastaava vahinko, HO oli katsonut, että varastamista oli huomioon ottaen rikokseen johtaneet ja siitä ilmenevät seikat kokonaisuudessaan, pidettävä törkeänä ja jättänyt näillä perusteilla asian RO:n päätöksen lopputuloksen varaan.</p>
      <p>B pyysi, koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi, oikeudenkäymiskaaren 30 luvun 3 §:n 2 kohdan nojalla, sellaisena kuin se oli 14.6.1958 annetussa laissa, lupaa hakea muutosta HO:n päätökseen ja lupahakemukseensa sisällytti muutoksenhakemuksen. KKO määräsi, ettei HO:n päätöstä ollut toistaiseksi pantava täytäntöön tai ettei täytäntöönpanoa ollut jatkettava. Virallinen syyttäjä antoi häneltä vaaditun vastauksen. A ei antanut häneltä pyydettyä vastausta.</p>
    </div>
    <div>
      <h2 id="19810050tyloa0">KORKEIN OIKEUS</h2>
      <p>KKO p. myönsi esitetystä syystä muutoksenhakuluvan ja tutki jutun. B:n varastamisen kohteena ei ollut ollut erittäin arvokas omaisuus. Rikos ei ollut omiaan muutoinkaan aiheuttamaan huomattavaa vahinkoa. Rikokseen johtaneet ja siitä ilmenevät seikat kokonaisuudessaan huomioon ottaen varastamista ei voitu pitää törkeänä. KKO harkitsi sen vuoksi oikeaksi tuomita B:n HO:n hänen syykseen lukeman törkeän varkauden ja siitä tuomitseman rangaistuksen asemesta rikoslain 28 luvun 1 §:n 1 momentin nojalla varkaudesta 6 kuukaudeksi vankeuteen.</p>
      <div>
        <p>Ratkaisuun osallistuneet: oikeusneuvokset Miettinen, Mörä ja af Hällström sekä ylimääräiset oikeusneuvokset Tulenheimo-Takki ja Roos</p>
      </div>
    </div>
  </finlex:content>
</finlex:document>
