<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810126t</dcterms:identifier>
  <finlex:ecliIdentifier>ECLI:FI:KKO:1981:II126</finlex:ecliIdentifier>
  <dcterms:title>KKO:1981-II-126</dcterms:title>
  <dcterms:description>
    <p>
      <strong>Huoneenvuokra</strong>
    </p>
    <p>
      <strong>Kohtuuttoman ehdon sovitteleminen</strong>
    </p>
  </dcterms:description>
  <finlex:registerNumber>R77/1044</finlex:registerNumber>
  <dcterms:date pvm="19801105">1980-11-05</dcterms:date>
  <finlex:fileCopyNumber>4189</finlex:fileCopyNumber>
  <dcterms:issued pvm="19811008">1981-10-08</dcterms:issued>
  <dcterms:abstract>
    <p>HVL 48 §:n nojalla korotettiin varastohuoneiston vuokraa, jota koskeva ehto oli olosuhteiden muututtua muodostunut vuokranantajaan nähden kohtuuttomaksi.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19810126taloa0">ASIAN KÄSITTELY ALEMMISSA OIKEUKSISSA</a>
    <a href="19810126tyloa0">KORKEIN OIKEUS</a>
  </dcterms:tableOfContents>
  <finlex:content id="s19810126t.kko">
    <div>
      <h2 id="19810126taloa0">ASIAN KÄSITTELY ALEMMISSA OIKEUKSISSA</h2>
      <p>Asunto-oy A:n oy B:tä vastaan ajamasta kanteesta Helsingin asunto-oikeus t. 23.3.1977 oli lausunut selvitetyksi, että asuntoyhtiö oli 1.9.1962 allekirjoittamalla vuokrasopimuksella vuokrannut 1.6.1962 alkaen 25 vuodeksi oy B:lle asuntoyhtiön Helsingissä omistaman rakennuksen kellarikerroksessa olevan noin 700 neliömetrin suuruisen hallin käytettäväksi myyntivarastona 1 200 000 vanhan markan vuosivuokrasta, mikä vuokra oli hintaneuvoston vuokrajaoston suostumuksella 1.5.1971 lukien korotettu 3 markkaan neliömetriltä kuukaudessa. Kun vuokraa ei voitu ilman vuokralaisen suostumusta korottaa ja vuokran määrää koskeva sopimusehto siten, huomioon ottaen yleisen kustannustason kohoaminen, rahan arvon aleneminen ja vuokra-ajan pituus, oli muodostunut asuntoyhtiöön nähden kohtuuttomaksi asunto-oikeus oli, huomioon ottaen samanveroisista huonetiloista paikkakunnalla maksetun kohtuullisen käyvän vuokran, huoneenvuokralain 48 §:n 1 momentin nojalla vuokran määrää koskevaa sopimusehtoa sovitellen vahvistanut sen mukaiseksi vuokran määräksi 8 markkaa neliömetriltä kuukaudessa 1.2.1977 alkaen.</p>
      <p>Helsingin HO, jossa oy B oli hakenut muutosta, t. 26.10.1977 oli jättänyt asian asunto-oikeuden tuomion varaan muutoin paitsi että vuokra oli vahvistettu mainituksi 8 markaksi neliömetriltä kuukaudessa 1.4.1977 lukien.</p>
      <p>Oy B pyysi, että sille oikeudenkäymiskaaren 30 luvun 3 §:n 2 kohdan nojalla, sellaisena kuin se oli 14.6.1958 annetussa laissa, myönnettäisiin lupa hakea muutosta HO:n tuomioon, ja lupahakemukseensa sisällytti muutoksenhakemuksen. Asunto-oy A vastasi hakemukseen.</p>
    </div>
    <div>
      <h2 id="19810126tyloa0">KORKEIN OIKEUS</h2>
      <p>KKO t. myönsi muutoksenhakuluvan, tutki jutun ja soveltaen huoneenvuokralain 48 §:ää sen alkuperäisessä muodossa päätti, ettei ollut syytä muuttaa HO:n tuomiota. Asunto-oy A sai kuitenkin pitää sillä KKO:ssa olleet oikeudenkäyntikulut vahinkonaan, koska asiassa ei ollut ilmennyt oikeudenkäynnistä huoneenvuokra-asioissa annetun lain 36 §:n tarkoittamia painavia syitä niiden korvaamiseen.</p>
      <div>
        <p>Ratkaisuun osallistuneet: oikeusneuvokset Salervo, Heinonen, Takala ja Nybergh sekä ylimääräinen oikeusneuvos Winqvist</p>
      </div>
    </div>
  </finlex:content>
</finlex:document>
