<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810027t</dcterms:identifier>
  <finlex:ecliIdentifier>ECLI:FI:KKO:1981:II27</finlex:ecliIdentifier>
  <dcterms:title>KKO:1981-II-27</dcterms:title>
  <dcterms:description>
    <p>
      <strong>Vesilaki</strong>
    </p>
    <p>
      <strong>Vesiasia</strong>
    </p>
    <p>
      <strong>Ulosottolaki</strong>
    </p>
    <p>
      <strong>Virka-apu</strong>
    </p>
  </dcterms:description>
  <finlex:registerNumber>V79/1278</finlex:registerNumber>
  <dcterms:date pvm="19800508">1980-05-08</dcterms:date>
  <finlex:fileCopyNumber>1668</finlex:fileCopyNumber>
  <dcterms:issued pvm="19810311">1981-03-11</dcterms:issued>
  <dcterms:abstract>
    <p>Ulosotonhaltijan toimivaltaan ei kuulunut virka-avun antaminen vesistöön rakennetun laiturin poistamiseksi. VL 1 luvun 28 §:n 1 mom:n ja 21 luvun 3 §:n 1 mom:n mukaan asia kuului vesioikeudelle.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19810027taloa0">ASIAN KÄSITTELY ALEMMISSA OIKEUKSISSA</a>
    <a href="19810027tyloa0">KORKEIN OIKEUS</a>
  </dcterms:tableOfContents>
  <finlex:content id="s19810027t.kko">
    <div>
      <h2 id="19810027taloa0">ASIAN KÄSITTELY ALEMMISSA OIKEUKSISSA</h2>
      <p>A:n B:n kuolinpesän osakkaana tekemästä hakemuksesta Turun maistraatti p. 13.2.1979 oli lausunut, että kuolinpesän omistamalle Järvis nimiselle tilalla RN:o 1:20 Turun kaupungin Mäenpään yksinäistaloa oli saman kaupungin Höyttisten yksinäistaloa olevan Ainolan tilan RN:o 1:3 omistaja K rakentanut ilman laillista oikeutta laiturin. Kun Ainolan tilalle kuuluva oikeus tiehen Järvis nimisen tilan kautta Samppaansalmen rantaan ei sisältänyt oikeutta rakentaa laituria viimeksi mainitun tilan rantaan, maistraatti oli ulosottolain 7 luvun 14 §:n 1 momentin nojalla velvoittanut K:n 2 000 markan sakon uhalla purkamaan ja poistamaan rakentamansa laiturin 2 kuukauden kuluessa siitä, kun maistraatin päätös oli saanut lainvoiman, sekä korvaamaan hakijan kulut asiassa 500 markalla.</p>
      <p>Turun HO, jonka tutkittavaksi K oli saattanut asian, p. 13.8.1979 oli jättänyt sen maistraatin päätöksen varaan.</p>
      <p>K pyysi lupaa hakea muutosta HO:n päätökseen ja lupahakemukseensa sisällytti muutoksenhakemuksen.</p>
    </div>
    <div>
      <h2 id="19810027tyloa0">KORKEIN OIKEUS</h2>
      <p>KKO p. myönsi muutoksenhakuluvan ja käsitteli asian. Siinä oli kysymys laiturin rakentamisesta vesistöön. Asia oli siten vesilain 1 luvun 28 §:n 1 momentin ja 21 luvun 3 §:n 1 momentin mukaisesti ollut käsiteltävä vesiasiana vesioikeudessa. Kun asian tutkiminen niin ollen ei ollut kuulunut ulosotonhaltijalle. KKO harkitsi oikeaksi, kumoten HO:n ja maistraatin päätökset, jättää virka-apua koskevan hakemuksen tutkimatta.</p>
      <div>
        <p>Ratkaisuun osallistuneet: oikeusneuvokset Salervo, Portin, Nikkarinen ja Lehtonen sekä ylimääräinen oikeusneuvos Surakka</p>
      </div>
    </div>
  </finlex:content>
</finlex:document>
