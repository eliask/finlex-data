<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810140t</dcterms:identifier>
  <finlex:ecliIdentifier>ECLI:FI:KKO:1981:II140</finlex:ecliIdentifier>
  <dcterms:title>KKO:1981-II-140</dcterms:title>
  <dcterms:description>
    <p>
      <strong>Eläke</strong>
    </p>
    <p>
      <strong>Eläkesitoumukseen perustuva vastuu</strong>
    </p>
  </dcterms:description>
  <finlex:registerNumber>R78/142</finlex:registerNumber>
  <dcterms:date pvm="19801128">1980-11-28</dcterms:date>
  <finlex:fileCopyNumber>4628</finlex:fileCopyNumber>
  <dcterms:issued pvm="19811027">1981-10-27</dcterms:issued>
  <dcterms:abstract>
    <p>Kauppakirjan mukaan ostajan oli annettava tuolloin 29-vuotiaalle vajaatyökykyiselle sisarelleen "asunto ja hoito hänen elinajakseen". Kunnalliskotiin hoidettavaksi 67-vuotiaana siirtyneelle eläkkeen saajalle eläkkeen sijasta suoritettavaa korvausta määrättäessä otettiin muun ohella huomioon hänen saamansa kansaneläke. Kysymys myös eläke-ehdon tulkinnasta.</p>
    <p>Ks. <a href="http://www.finlex.fi/fi/oikeus/kko/kko/1963/19630081">KKO:1963-II-81</a></p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19810140taloa0">ASIAN KÄSITTELY ALEMMISSA OIKEUKSISSA</a>
    <a href="19810140tyloa0">KORKEIN OIKEUS</a>
  </dcterms:tableOfContents>
  <finlex:content id="s19810140t.kko">
    <div>
      <h2 id="19810140taloa0">ASIAN KÄSITTELY ALEMMISSA OIKEUKSISSA</h2>
      <p>T:n Olga A:n holhoojana Kalle A:ta vastaan ajamasta kanteesta Korpilahden KO p. 7.11.1975 oli lausunut selvitetyksi, että Kalle A:n isä Niklas A oli 13.6.1929 tehdyllä kauppakirjalla myynyt Kalle A:lle omistamaansa kiinteää omaisuutta ja että kaupan osapuolet olivat kauppakirjan ehtojen mukaisesti sopineet siitä, että Kalle A antoi sisarelleen Olga A:lle asunnon ja hoidon tämän elinajaksi, sekä katsonut, että osapuolet olivat tarkoittaneet ehdolla pöytäeläkettä, ottaen huomioon Olga A:n sairauden ja muut asiassa ilmenneet seikat, kuten sen, että Olga A oli nauttinut pöytäeläkettä 7.11.1966 saakka, jolloin hänen silloinen holhoojansa T oli tehnyt Korpilahden kunnan kanssa sopimuksen holhottinsa sijoittamisesta kunnalliskotiin. Sen vuoksi KO oli velvoittanut Kalle A:n heti kuittia vastaan suorittamaan T:lle holhottiaan Olga A:ta varten kanteen mukaisesti saamatta jääneen pöytäeläkkeen sijasta verohallituksen ohjeiden mukaisesti arvioituna rahavastikkeena 17.4. - 31.12.1970 väliseltä ajalta 708,35 markkaa, vuodelta 1971 1 500 markkaa, vuodelta 1972 1 500 markkaa, vuodelta 1973 2 000 markkaa, vuodelta 1974 1 700 markkaa ja 1.1. - 31.8.1975 väliseltä ajalta 1 133,28 markkaa sekä vastaisuudessa kuukausittain etukäteen maksamaan puolet Korpilahden kunnalliskodin perimästä hoitomaksusta eli 6 markkaa vuorokaudelta.</p>
      <p>Turun HO, jonka tutkittavaksi Kalle A oli saattanut jutun, t. 16.12.1977 oli jättänyt asian KO:n päätöksen varaan.</p>
      <p>Kalle A pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen.</p>
    </div>
    <div>
      <h2 id="19810140tyloa0">KORKEIN OIKEUS</h2>
      <p>KKO t. myönsi muutoksenhakuluvan tutki jutun ja totesi, että Niklas ja Kalle A:n kesken 13.6.1929 tehdyn kauppakirjan mukaan ostajan Kalle A:n oli annettava sisarelleen Olga A:lle "asunto ja hoito hänen elinajakseen". Kaupan tekemiseen liittyneistä olosuhteista voitiin päätellä myyjän ja ostajan tarkoittaneen, että tuolloin 29-vuotias ja sairautensa vuoksi vajaatyökykyinen Olga A saisi asunnon ja tarvitsemansa hoidon myydyllä kiinteistöllä vanhassa kodissaan sekä että hän kykynsä mukaan osallistuisi talon kotiaskareisiin. Näin oli tapahtunutkin, kunnes Olga A 67-vuotiaana oli siirtynyt Korpilahden kunnalliskotiin hoidettavaksi. Kalle A:n tulot, varallisuus ja elämänolot, Olga A:n saama kansaneläke sekä muut asiaan vaikuttavat seikat ja niissä kaupan tekemisen jälkeen tapahtuneet muutokset huomioon ottaen KKO, muuttaen HO:n tuomiota, katsoi oikeaksi ja kohtuulliseksi, että Kalle A suoritti Olga A:lle korvaukseksi saamatta jääneistä eläke-eduista ajalta 17.4.1970 - 31.8.1975 alempien oikeuksien tuomitseman määrän asemesta yhteensä 4 000 markkaa ja viimeksi mainitun päivän jälkeiseltä ajalta 90 markkaa kuukaudessa siten, että KKO:n tuomion antopäivään mennessä erääntyneet maksut oli suoritettava heti ja siitä alkaen erääntyvät maksut kuukausittain etukäteen.</p>
      <div>
        <p>Ratkaisuun osallistuneet: oikeusneuvokset Leivonen, Hämäläinen ja Hiltunen sekä ylimääräiset oikeusneuvokset Mäkinen ja Heikkilä</p>
      </div>
    </div>
  </finlex:content>
</finlex:document>
