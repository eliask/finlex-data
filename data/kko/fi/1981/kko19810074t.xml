<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810074t</dcterms:identifier>
  <finlex:ecliIdentifier>ECLI:FI:KKO:1981:II74</finlex:ecliIdentifier>
  <dcterms:title>KKO:1981-II-74</dcterms:title>
  <dcterms:description>
    <p>
      <strong>Vahingonkorvaus</strong>
    </p>
    <p>
      <strong>Eduntasoitus</strong>
    </p>
  </dcterms:description>
  <finlex:registerNumber>V77/107</finlex:registerNumber>
  <dcterms:date pvm="19810128">1981-01-28</dcterms:date>
  <finlex:fileCopyNumber>373</finlex:fileCopyNumber>
  <dcterms:issued pvm="19810609">1981-06-09</dcterms:issued>
  <dcterms:abstract>
    <p>Surmansa saaneen leskelle hautauskuluista ja lapselle elatusavusta maksettavaksi tuomituista korvauksista vähennettiin kansaneläkelain nojalla suoritettava hautausavustus ja perheeläkelain nojalla suoritettava lapseneläke.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19810074taloa0">ASIAN KÄSITTELY ALEMMISSA OIKEUKSISSA</a>
    <a href="19810074tyloa0">KORKEIN OIKEUS</a>
  </dcterms:tableOfContents>
  <finlex:content id="s19810074t.kko">
    <div>
      <h2 id="19810074taloa0">ASIAN KÄSITTELY ALEMMISSA OIKEUKSISSA</h2>
      <p>Espoon KO p. 22.4.1975 oli mainitsemillaan perusteilla katsonut selvitetyksi, että A oli 31.7.1974 Espoossa pahoinpidellyt B:tä seurauksin että tämä oli 25.10.1974 kuollut sairaalassa pehmeän ja kovan aivokalvon alaiseen verenvuotoon, ja sen vuoksi tuominnut A:n rikoslain 21 luvun 6 ja 9 §:n sekä 7 luvun 1 §:n nojalla yksin teoin tehdyistä törkeästä pahoinpitelystä ja kuolemantuottamuksesta ehdolliseen vapausrangaistukseen.</p>
      <p>Rikoslain 9 luvun säännösten nojalla KO oli, ottaen huomioon, että vahingon syntymiseen oli saattanut olla myötävaikuttamassa rikokseen kuulumattomana seikkana tehokkaiden hoitotoimenpiteiden viivästyminen, korvausta sovitellen ja vaatimukset enemmälti hyläten, velvoittanut A:n suorittamaan B:n leskelle C:lle puolisojen alaikäistä poikaa D:tä varten korvauksena elatuksen vähentymisestä 200 markkaa kuukaudessa kuukausittain etukäteen päätöksen julistamispäivästä lukien siihen asti kun lapsi kykeni itsensä elättämään tai kunnes toisin määrättiin, ei kuitenkaan enää lapsen täytettyä 20 vuotta sekä korvaamaan C:lle B:n hautauskulut oikeuden harkinnan mukaan 2 400 markalla sekä B:n työansion menetyksensä sairaalassaoloajalta 1 500 markkaa ja C:n työansion menetyksensä miehensä sairauden ja kuoleman vuoksi 741 markkaa 12 penniä kaikki määrät 5 prosentin korkoineen päätöksen julistamispäivästä lukien sekä korvaamaan C:n oikeudenkäyntikulut 600 markalla.</p>
      <p>Helsingin HO, jonka tutkittavaksi C omasta puolestaan ja D:n holhoojana sekä A olivat saattaneet jutun, p. 14.12.1976 oli mitä korvauksiin tuli katsonut jääneen näyttämättä, että tehokkaiden hoitotoimenpiteiden viivästyminen tai muu rikokseen kuulumaton seikka olisi myötävaikuttanut B:n kuolemaan ja että korvausta sen vuoksi olisi soviteltava, minkä vuoksi A, vaatimukset enemmälti hyläten, oli velvoitettu suorittamaan C:lle elatusapuna D:tä varten viimeksi mainitulle tulevan perhe-eläkkeen lisäksi 200 markkaa kuukaudessa vaatimuksen esittämispäivästä 14.4.1975 lukien, jo erääntyneet erät heti ja muut kuukausittain etukäteen kunnes D täytti 18 vuotta tai sitä ennen kykeni itsensä elättämään, hautaamiseen liittyvistä kustannuksista 4 493 markkaa 12 penniä sekä B:n työansion menetyksestä 10.10. ja 25.10.1974 väliseltä ajalta 1 500 markkaa 5 prosentin korkoineen ja 4 493 markan 12 pennin, 1 500 markan ja C:lle hänen työansionsa menetyksestä KO:ssa tuomitun 741 markan 12 pennin erille vaatimuksen esittämispäivästä 14.4.1975 lukien.</p>
      <p>C omasta puolestaan ja D:n holhoojana sekä A pyysivät lupaa hakea muutosta HO:n päätökseen ja lupahakemuksiinsa sisällyttivät muutoksenhakemuksen.</p>
    </div>
    <div>
      <h2 id="19810074tyloa0">KORKEIN OIKEUS</h2>
      <p>KKO p. myönsi muutoksenhakuluvan, tutki jutun. Vahingonkorvauksen osalta KKO harkitsi oikeaksi muuttaen HO:n päätöstä velvoittaa A:n suorittamaan D:lle elatusapuna 500 markkaa kuukaudessa vaatimuksen esittämispäivästä 14.4.1975 lukien, jo erääntyneet erät heti ja muut kuukausittain etukäteen kunnes D täytti 18 vuotta tai sitä ennen kykeni itsensä elättämään. Tuomitusta elatusavusta oli vähennettävä, mitä D:lle oli suoritettu tai tullaan suorittamaan perhe-eläkelain nojalla eläkkeenä. Lisäksi A:n C:lle B:n hautaamisesta ja siihen liittyneistä kustannuksista maksettavaksi tuomitusta 4 493 markan 12 pennin määräisestä korvauksesta vähennettiin, mitä B:n kuolinpesälle olisi voitu suorittaa kansaneläkelain nojalla hautausavustuksena.</p>
      <div>
        <p>Ratkaisuun osallistuneet: oikeusneuvokset Miettinen, Heinonen, Portin ja af Hällström sekä ylimääräinen oikeusneuvos Surakka</p>
      </div>
    </div>
  </finlex:content>
</finlex:document>
