<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810043t</dcterms:identifier>
  <finlex:ecliIdentifier>ECLI:FI:KKO:1981:II43</finlex:ecliIdentifier>
  <dcterms:title>KKO:1981-II-43</dcterms:title>
  <dcterms:description>
    <p>
      <strong>Tapaturmakorvaus</strong>
    </p>
    <p>
      <strong>Opiskelutapaturma</strong>
    </p>
  </dcterms:description>
  <finlex:registerNumber>Vak 79/116</finlex:registerNumber>
  <dcterms:date pvm="19810316">1981-03-16</dcterms:date>
  <finlex:fileCopyNumber>1186</finlex:fileCopyNumber>
  <dcterms:issued pvm="19810403">1981-04-03</dcterms:issued>
  <dcterms:abstract>
    <p>Maatalousoppilaitoksen maanviljelyskoulun oppilas oli osallistuessaan koulutilalla työhön, joka käsitti ruohon leikkuuta ja sen ajoa navettaan, tullut pellolta traktorin lavalla oppilaitoksen pihamaalle ja siellä hypännyt lavalta mennäkseen ruokailemaan. Tällöin hän oli loukannut polvensa. Tapaturma oli kohdannut oppilasta opiskelutapaturman korvaamisesta annetun asetuksen 1 §:ssä tarkoitetussa käytännöllisessä harjoittelutyössä ja ollut tuolle opiskelulle ominaisten olosuhteiden aiheuttama.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19810043taloa0">ASIAN KÄSITTELY ALEMMISSA OIKEUKSISSA</a>
    <a href="19810043tyloa0">KORKEIN OIKEUS</a>
  </dcterms:tableOfContents>
  <finlex:content id="s19810043t.kko">
    <div>
      <h2 id="19810043taloa0">ASIAN KÄSITTELY ALEMMISSA OIKEUKSISSA</h2>
      <p>Mäntsälän maatalousoppilaitoksen maanviljelyskoulun oppilas A oli 5.9.1977 tultuaan työkohteesta, joka käsitti ruohon leikkuuta ja sen ajoa navettaan, pellolta oppilaitoksen pihamaalle hypännyt traktorin lavalta mennäkseen ruokailemaan ja tällöin vahingoittunut oikeaan polveen.</p>
      <p>Sitten kun asiasta lainmukaisen korvauksen saamista varten oli ilmoitettu tapaturmavirastolle ja tapaturmavirasto oli alistanut epäävän päätöksen vakuutusoikeuden harkittavaksi, vakuutusoikeus p. 17.11.1978 oli tutkinut asian. Koska kerrottu tapaturma oli kohdannut A:ta opiskelutapaturman korvaamisesta annetun asetuksen 1 §:ssä tarkoitetussa käytännöllisessä harjoittelutyössä ja se niin muodoin oli sellainen tapaturma, joka oli työtapaturmana korvattava, vakuutusoikeus tapaturmavakuutuslain ja mainitun asetuksen nojalla oli määrännyt tapaturmaviraston suorittamaan A:lle kerrotun tapaturman johdosta lainmukaisen korvauksen ja palauttanut asian tapaturmavirastolle siitä aiheutuvia toimenpiteitä varten.</p>
      <p>Tapaturvavirasto haki muutosta vakuutusoikeuden päätökseen.</p>
    </div>
    <div>
      <h2 id="19810043tyloa0">KORKEIN OIKEUS</h2>
      <p>KKO p. tutki asian. Vakuutusoikeuden päätöksessä mainituin perustein ja kun tapaturma oli ollut kysymyksessä olevalle opiskelumuodolle ominaisten olosuhteiden aiheuttama KKO katsoi, ettei ollut syytä muuttaa vakuutusoikeuden päätöstä.</p>
      <div>
        <p>Ratkaisuun osallistuneet: oikeusneuvokset Saarni-Rytkölä, Mälkki ja Riihelä sekä ylimääräiset oikeusneuvokset Tulenheimo-Takki ja Heikkilä</p>
      </div>
    </div>
  </finlex:content>
</finlex:document>
