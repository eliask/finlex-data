<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810030t</dcterms:identifier>
  <finlex:ecliIdentifier>ECLI:FI:KKO:1981:II30</finlex:ecliIdentifier>
  <dcterms:title>KKO:1981-II-30</dcterms:title>
  <dcterms:description>
    <p>
      <strong>Työsopimus</strong>
    </p>
    <p>
      <strong>Korvauksen sovittelu</strong>
    </p>
  </dcterms:description>
  <finlex:registerNumber>R78/540</finlex:registerNumber>
  <dcterms:date pvm="19801117">1980-11-17</dcterms:date>
  <finlex:fileCopyNumber>4420</finlex:fileCopyNumber>
  <dcterms:issued pvm="19810320">1981-03-20</dcterms:issued>
  <dcterms:abstract>
    <p>Koska työntekijä ei ollut aiheuttanut työnantajalleen mittatappiota tuottamuksellaan ja mittatappion korvaamista koskevan toimisopimuksen ehdon soveltaminen oli olosuhteet huomioon ottaen kohtuutonta, työnantajalle suoritettavaa korvausta soviteltiin TSL 48 §:n 3 mom:n nojalla.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19810030taloa0">ASIAN KÄSITTELY ALEMMISSA OIKEUKSISSA</a>
    <a href="19810030tyloa0">KORKEIN OIKEUS</a>
  </dcterms:tableOfContents>
  <finlex:content id="s19810030t.kko">
    <div>
      <h2 id="19810030taloa0">ASIAN KÄSITTELY ALEMMISSA OIKEUKSISSA</h2>
      <p>Osuuskunnan B:n kanteesta Lohjan KO p. 29.5.1975 oli lausunut selvitetyksi, että A oli 6.10.1971 allekirjoittanut osuuskunnan kanssa toimisopimuksen, jossa A oli, ryhtyessään osuuskunnan Vihdin kunnassa olevan myymälän hoitajaksi, sopinut mm. siitä, että häneltä vaadittiin myymälän tuottamana tuloksena myyntihintalaskutukseen perustuvan liikkeen kirjanpidon mukainen myyntivoitto, jolloin kuitenkin sallittiin mittatappiota korkeintaan 1 % myynnistä. KO oli ennen kaikkea todistajina kuulustettujen myyntipäällikkö T:n ja kirjanpitäjä V:n kertomuksien perusteella katsonut selvitetyksi, että A:n päättäessä 31.7.1974 työnsä osuuskunnan palveluksessa mittatappio oli noussut vuosilta 1973 ja 1974 yli sanotun 1 %:n eli yhteensä 14 997 markaksi 10 penniksi. Tämän vuoksi ja kun oli näytetty, että A:lla oli ollut viikon verran aikaa tarkastaa ja hyväksyä kulloinkin liikkeen kuukausitilit, jonka hän aina oli tehnyt, ja kun A ei ollut voinut saattaa toteen väitettään siitä, että osuuskunta olisi käyttänyt sopimusta tehtäessä hyödykseen toisen osapuolen pulaa tai ymmärtämättömyyttä tai että sopimus olisi ollut hyvän tavan tai muuten työehtosopimuksen tai työsopimuslain vastainen, sekä kun mittatappion oli katsottava aiheutuneen A:n huolimattomuudesta, KO oli velvoittanut A:n maksamaan osuuskunnalle mainitut 14 997 markkaa 10 penniä 5 prosentin korkoineen haastepäivästä 30.1.1975 lukien sekä korvaamaan osuuskunnan oikeudenkäyntikulut jutussa 1 200 markalla.</p>
      <p>Helsingin HO, jonka tutkittavaksi A oli saattanut jutun, t. 22.3.1978 oli jättänyt asian KO:n päätöksen varaan ja velvoittanut A:n suorittamaan osuuskunnalle korvaukseksi sillä HO:ssa olleista kuluista 320 markkaa.</p>
      <p>A pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen. Osuuskunta vastasi hakemukseen.</p>
    </div>
    <div>
      <h2 id="19810030tyloa0">KORKEIN OIKEUS</h2>
      <p>KKO t. myönsi muutoksenhakuluvan ja tutki jutun. Koska jutussa ei ollut näytetty A:n aiheuttaneen 16 950 markan 9 pennin määräiseksi todettua mittatappiota tuottamuksellaan ja kanteessa tarkoitetun mittatappion korvaamista koskevan toimisopimuksen ehdon soveltaminen oli A:han nähden olosuhteet huomioon ottaen kohtuutonta, KKO harkitsi oikeaksi, sovitellen työsopimuslain 48 §:n 3 momentin nojalla sanottua ehtoa, alentaa A:n osuuskunnalle korvattavan mittatappion määrän 8 000 markaksi. Kun A oli korvannut osuuskunnalle 2 152 markkaa 99 penniä, velvoitettiin hänet alempien oikeuksien tuomitseman määrän asemesta vielä maksamaan 5 847 markkaa 1 penni KO:n päätöksessä mainituin tavoin laskettavine korkoineen. Lisäksi A:n, joka vapautettiin suorittamasta HO:ssa olleista kuluista osuuskunnalle tuomittua 320 markan korvausta, tuli korvata osuuskunnan kulut KO:ssa tuomituilla 1 200 markalla.</p>
      <div>
        <p>Ratkaisuun osallistuneet: oikeusneuvokset Jalanko, Mälkki, Mörä ja af Hällström sekä ylimääräinen oikeusneuvos Tulenheimo-Takki</p>
      </div>
    </div>
  </finlex:content>
</finlex:document>
