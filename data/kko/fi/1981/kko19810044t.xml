<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810044t</dcterms:identifier>
  <finlex:ecliIdentifier>ECLI:FI:KKO:1981:II44</finlex:ecliIdentifier>
  <dcterms:title>KKO:1981-II-44</dcterms:title>
  <dcterms:description>
    <p>
      <strong>Toiminimi</strong>
    </p>
  </dcterms:description>
  <finlex:registerNumber>R79/942</finlex:registerNumber>
  <dcterms:date pvm="19810108">1981-01-08</dcterms:date>
  <finlex:fileCopyNumber>32</finlex:fileCopyNumber>
  <dcterms:issued pvm="19810407">1981-04-07</dcterms:issued>
  <dcterms:abstract>
    <p>Toiminimen rekisteröinti kumottiin, kun toiminimi ei eronnut aikaisemmin rekisteröidystä toiminimestä niin selvästi, ettei sekaannusta voinut syntyä. Toiminimien haltijat harjoittivat samaa toimintaa samalla seudulla.</p>
    <p>- Kommandiittiyhtiö Kemin Palatekstiili, Edith Raasakka - Tornion Palatekstiili Kommandiittiyhtiö, V ja H Väänänen.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19810044taloa0">ASIAN KÄSITTELY ALEMMISSA OIKEUKSISSA</a>
    <a href="19810044tyloa0">KORKEIN OIKEUS</a>
  </dcterms:tableOfContents>
  <finlex:content id="s19810044t.kko">
    <div>
      <h2 id="19810044taloa0">ASIAN KÄSITTELY ALEMMISSA OIKEUKSISSA</h2>
      <p>Tornion RO p. 2.3.1978 oli lausunut selvitetyksi, että jutun kantaja Kommandiittiyhtiö Kemin Palatekstiili, Edith Raasakka oli kauppakirjalla 3.7.1977 luovuttanut jutun vastaajille Viola ja Sirkka Väänäselle sanotun toiminimen Torniossa olleen myymälän varaston, jolloin kaupan kohteena olivat olleet tekstiilimyymälän tavarat ja myymäläkalusto, johon oli kuulunut myöskin ulkomainos, joka oli ollut valomainos sisältäen sanan "Palatekstiili". Vastaajien puolesta oli patentti- ja rekisterihallituksen toimimieheltä tiedusteltu ennakolta muun muassa Tornion Palatekstiili Ky toiminimen soveltuvuutta ostajille ja oli toimimies kirjeellään 3.5.1977 ilmoittanut sanotun toiminimen tulevan mahdollisesti hyväksytyksi. Patentti- ja rekisterihallitus oli 22.7.1977 rekisteröinytkin Tornion Palatekstiili Kommandiittiyhtiö, V. ja H. Väänänen nimisen toiminimen, joka oli alkanut harjoittaa asusteiden, kankaiden ja ompelutarvikkeiden tuonti-, tukku- ja vähittäiskauppaa Torniossa ja käyttänyt liikkeen ulkomainoksena samoin kuin aikaisemminkin sanaa "Palatekstiili". Kantaja oli vaatinut, että po. toiminimen rekisteröiminen kumottaisiin ja että vastaajia kiellettäisiin käyttämästä sanottua toiminimeä, koska toiminimi ei selvästi eronnut kantajan toiminimestä eikä aiheuttanut sekaannusta ja haittaa kantajalle. Sen vuoksi ja kun oli jäänyt näyttämättä, että asianosaisten kesken olisi sovittu siitä, etteivät vastaajat saa käyttää toiminimessään sanaa palatekstiili sekä että kantajalle olisi riidanalaisesta toiminimen rekisteröinnistä aiheutunut sekaannusta ja haittaa sekä kun vastaajain toiminimeen sisältyvien kotipaikkaa ja omistajaa ilmaisevien sanojen perusteella heidän toiminimensä oli selvästi erotettavissa aikaisemmin rekisteriin merkitystä kantajan toiminimestä, RO oli hylännyt kanteen ja velvoittanut kantajan korvaamaan vastaajain oikeudenkäyntikulut asiassa 3 000 markalla.</p>
      <p>Vaasan HO, jonka tutkittavaksi Kommandiittiyhtiö Kemin Palatekstiili, Edith Raasakka oli saattanut jutun, t. 10.5.1979 oli jättänyt asian RO:n päätöksen varaan.</p>
      <p>Kommandiittiyhtiö Kemin Palatekstiili, Edith Raasakka pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen.</p>
    </div>
    <div>
      <h2 id="19810044tyloa0">KORKEIN OIKEUS</h2>
      <p>KKO t. myönsi muutoksenhakuluvan ja tutki jutun. Toiminimilain, joka oli annettu 2.2.1979 ja tullut voimaan 1.3.1979, 33 §:n 1 momentin mukaan lakia oli sovellettava myös ennen sen voimaantuloa rekisteröityyn toiminimeen, kuitenkin siten, että toiminimen rekisteröinti, joka oli tapahtunut ennen sanottua lain voimaantuloa, voitiin lain 19 §:n 1 momentin nojalla kumota vain, jos se olisi ollut mahdollista myös ennen lain voimaantuloa. KKO katsoi, että Tornion Palatekstiili Kommandiittiyhtiö, V ja H Väänänen, joka oli rekisteröity 22.7.1977, ei kaupparekisteristä sekä toiminimestä ja prokurasta 2.5.1895 annetun asetuksen 11 §:n 2 momentissa säädetyin tavoin selvästi eronnut samanlaista toimintaa Kemissä eli samalla seudulla harjoittavan Edith Raasakan jo 19.12.1975 rekisteröidystä toiminimestä Kommandiittiyhtiö Kemin Palatekstiili, Edith Raasakka. Asiaa toiminimilain pohjalta harkitessaan KKO katsoi, että toiminimi Tornion Palatekstiili Kommandiittiyhtiö, V ja H Väänänen oli sekoitettavissa toiminimeen Kommandiittiyhtiö Kemin Palatekstiili, Edith Raasakka. Jutussa oli esitetty näyttöä siitä, että Raasakka saattoi kärsiä tästä toiminimien sekoitettavuudesta vahinkoa. Kun ensin mainitun toiminimen rekisteröinnille siten oli olemassa, paitsi kaupparekisteristä sekä toiminimestä ja prokurasta 2.5.1895 annetussa asetuksessa säädetty este, myös toiminimilain 10 §:n 4 kohdassa ja 3 §:n 1 momentissa tarkoitettu este ja kun toiminimen käyttäminen johti yleisöä harhaan, KKO, soveltaen toiminimilain 18 §:n 1 momenttia ja 19 §:n 1 momenttia, harkitsi oikeaksi, kumoten HO:n tuomion ja RO:n päätöksen, kumota toiminimen Tornion Palatekstiili Kommandiittiyhtiö, V ja H Väänänen rekisteröinnin ja kieltää sen vastuunalaisia yhtiömiehiä Viola ja Sirkka Väänästä käyttämästä tätä toiminimeä.</p>
      <div>
        <p>Ratkaisuun osallistuneet: oikeusneuvokset Saarni-Rytkölä, Nybergh ja Riihelä sekä ylimääräiset oikeusneuvokset Tulenheimo-Takki ja Heikkilä</p>
      </div>
    </div>
  </finlex:content>
</finlex:document>
