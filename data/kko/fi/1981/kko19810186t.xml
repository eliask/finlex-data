<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810186t</dcterms:identifier>
  <finlex:ecliIdentifier>ECLI:FI:KKO:1981:II186</finlex:ecliIdentifier>
  <dcterms:title>KKO:1981-II-186</dcterms:title>
  <dcterms:description>
    <p>
      <strong>Oikeudenkäyntimenettely</strong>
    </p>
    <p>
      <strong>Rikosjuttu</strong>
    </p>
    <p>
      <strong>Työnantajaan kohdistettu vahingonkorvausvaatimus</strong>
    </p>
  </dcterms:description>
  <finlex:registerNumber>V78/1385</finlex:registerNumber>
  <dcterms:date pvm="19810907">1981-09-07</dcterms:date>
  <finlex:fileCopyNumber>3178</finlex:fileCopyNumber>
  <dcterms:issued pvm="19811231">1981-12-31</dcterms:issued>
  <dcterms:abstract>
    <p>A oli vaatinut B:lle rangaistusta työturvallisuusmääräysten rikkomisesta ja ruumiinvamman tuottamuksesta sekä näiden rikosten perusteella vahingonkorvausta. A oli kohdistanut korvausvaatimuksensa myös Oy C:hen, joka oli käyttänyt jutussa puhevaltaa kuultavaksi haastettuna B:n työnantajana. Yhtiöön kohdistettua korvausvaatimusta ei tutkittu, koska sitä ei oltu haastettu juttuun vastaajaksi.</p>
    <p>Vrt. <a href="http://www.finlex.fi/fi/oikeus/kko/kko/1984/19840061">KKO:1984-II-61</a></p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19810186taloa0">ASIAN KÄSITTELY ALEMMISSA OIKEUKSISSA</a>
    <a href="19810186tyloa0">KORKEIN OIKEUS</a>
  </dcterms:tableOfContents>
  <finlex:content id="s19810186t.kko">
    <div>
      <h2 id="19810186taloa0">ASIAN KÄSITTELY ALEMMISSA OIKEUKSISSA</h2>
      <p>Virallinen syyttäjä oli vaatinut Oulun RO:ssa B:n tuomitsemista rangaistukseen siitä, että B oli 31.7.1975 Oy C:n voimalaitoksella laiminlyönyt työnantajana opastaa A:ta ja kahta muuta henkilöä näiden puhdistaessa parkinpoltossa käytettävää kattilaa. Tämän seurauksena kattilasta olivat liekit lyöneet ulos, jolloin A oli saanut vammoja, joita ei voitu pitää vähäisinä, sekä mainitut kaksi muuta henkilöä olivat loukkaantuneet. A oli, yhtyen sanottuun työturvallisuusmääräysten rikkomista ja ruumiinvamman tuottamusta koskevaan syytteeseen, vaatinut B:n ja tämän työnantajan, jutussa kuultavana puhevaltaa käyttäneen Oy C:n velvoittamista yhteisvastuullisesti suorittamaan hänelle korvaukseksi kivusta ja särystä 8 000 markkaa sekä pysyvästä rumentavasta kosmeettisesta haitasta 3 000 markkaa.</p>
      <p>Kuultuaan B:tä häneen kohdistetuista rangaistus- ja vahingonkorvausvaatimuksista sekä Oy C:tä, RO p. 19.2.1976 oli katsonut jääneen näyttämättä, että B olisi syyllistynyt siihen mistä hänelle oli vaadittu rangaistusta, minkä vuoksi RO oli hylännyt syytteen ja jutussa esitetyt korvausvaatimukset.</p>
      <p>Vaasan HO, jonka tutkittavaksi A oli saattanut jutun, p. 29.9.1978 oli perusteluissa todennut, että oy C:n kysymyksessä olevan tehtaan voimalaitoksella puujätekattilan jalka-arinan puhdistamisessa käytetty työmenetelmä oli ollut puhdistamista suorittaneille työntekijöille vaarallinen. Sen vuoksi yhtiö oli toimihenkilöidensä tuottamuksesta riippumatta vastuussa A:n loukkaantumisesta. Tämän vuoksi HO, jättäen asian muilta osin RO:n päätöksen varaan, oli velvoittanut Oy C:n suorittamaan A:lle korvaukseksi kohtuullisiksi harkittuina määrinä pysyvästä rumentavasta kosmeettisesta haitasta 3 000 markkaa sekä kivusta ja särystä niin ikään 3 000 markkaa.</p>
      <p>Oy C pyysi lupaa hakea muutosta HO:n päätökseen ja lupahakemukseensa sisällytti muutoksenhakemuksen.</p>
    </div>
    <div>
      <h2 id="19810186tyloa0">KORKEIN OIKEUS</h2>
      <p>KKO p. myönsi muutoksenhakuluvan ja käsitteli jutun. Oy C oli olematta jutussa asianosaisena käyttänyt puhevaltaa vain kuultavaksi haastettuna B:n työnantajana. Koska A:n yhtiöön kohdistaman korvausvaatimuksen tutkiminen olisi edellyttänyt yhtiön haastamista vastaavaksi eikä alempien oikeuksien näin ollen olisi pitänyt ottaa yhtiöön kohdistettua korvausvaatimusta tutkittavakseen, KKO harkitsi oikeaksi näiltä osin kumota HO:n ja RO:n päätöksen sekä poistaa A:n yhtiöön kohdistamasta vahingonkorvausvaatimuksesta annetut lausunnot.</p>
      <div>
        <p>Ratkaisuun osallistuneet: oikeusneuvokset Heinonen, Riihelä ja af Hällström sekä ylimääräiset oikeusneuvokset Setälä ja Rosokivi</p>
      </div>
    </div>
  </finlex:content>
</finlex:document>
