<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810003t</dcterms:identifier>
  <finlex:ecliIdentifier>ECLI:FI:KKO:1981:II3</finlex:ecliIdentifier>
  <dcterms:title>KKO:1981-II-3</dcterms:title>
  <dcterms:description>
    <p>
      <strong>Toiminimi</strong>
    </p>
  </dcterms:description>
  <finlex:registerNumber>R79/384</finlex:registerNumber>
  <dcterms:date pvm="19800915">1980-09-15</dcterms:date>
  <finlex:fileCopyNumber>3190</finlex:fileCopyNumber>
  <dcterms:issued pvm="19810114">1981-01-14</dcterms:issued>
  <dcterms:abstract>
    <p>Vaatimus hyväksyttiin, kun toiminimet eivät eronneet toisistaan niin selvästi, ettei sekaannusta voinut syntyä. Toiminimien haltijat harjoittivat samankaltaista toimintaa.</p>
  </dcterms:abstract>
  <p>II-jaosto</p>
  <p>- Someron Paljeovi, om. A. Tammisto - Someron Paljeovi ja Rakennusosa Oy.</p>
  <dcterms:tableOfContents>
    <a href="19810003taloa0">ASIAN KÄSITTELY ALEMMISSA OIKEUKSISSA</a>
    <a href="19810003tyloa0">KORKEIN OIKEUS</a>
  </dcterms:tableOfContents>
  <finlex:content id="s19810003t.kko">
    <div>
      <h2 id="19810003taloa0">ASIAN KÄSITTELY ALEMMISSA OIKEUKSISSA</h2>
      <p>Liikkeenharjoittaja Arvi Tammisto oli Someron Paljeovi ja Rakennusosa Oy:lle toimituttamansa haasteen nojalla Toijalan KO:ssa lausunut, että hän oli vuoden ajan harjoittanut Someron kunnan Härkölän kylässä muun muassa paljeovien valmistusta ja myyntiä kaupparekisteriin merkitsemättömällä toiminimellä Paljeovi, om. A. Tammisto ja että 31.12.1976 kaupparekisteriin oli merkitty Tammiston toiminimi Someron Paljeovi om. A. Tammisto, jota käyttäen hän jatkoi muun muassa paljeovien valmistusta ja myyntiä. 18.2.1977 kaupparekisteriin oli merkitty toiminimi Someron Paljeovi ja Rakennusosa Oy, jota käyttäen yhtiö harjoitti toimialamerkinnän mukaan rakennusalan tuotteiden valmistusta, jalostusta ja kauppaa Härkölän kylässä. Myöhemmin kaupparekisteriin merkitty yhtiön toiminimi ei selvästi eronnut Tammiston aikaisemmin rekisteröidystä toiminimestä, mistä oli aiheutunut ja aiheutui sekaannusta, kun yhtiö ja Tammisto toimivat samalla alalla ja samalla paikkakunnalla. Sen vuoksi ja kun myöhempi kaupparekisterimerkintä oli Tammistolle erittäin haitallinen, Tammisto oli vaatinut, että toiminimen Someron Paljeovi ja Rakennusosa Oy kaupparekisteriin merkitseminen kumottaisiin ja yhtiöltä kiellettäisiin käyttämästä tuota tuominimeä.</p>
      <p>Yhtiön vastustettua kannetta KO p. 20.7.1977 oli lausunut selvitetyksi, että Tammisto oli Someron kunnan Härkölän kylässä harjoittanut paljeovien valmistusta ja myyntiä rekisteröimättömällä toiminimellä Paljeovi om. A. Tammisto ja jatkanut kyseistä toimintaa 31.12.1976 kaupparekisteriin merkityllä toiminimellä Someron Paljeovi om. A. Tammisto ja että kaupparekisteriin oli 18.2.1977 merkitty toiminimi Someron Paljeovi ja Rakennusosa Oy, jonka toimialaksi oli merkitty rakennusalan tuotteiden valmistus, jalostus ja kauppa ja jonka toimipaikka oli Härkölän kylässä. Koska oli jäänyt näyttämättä, että Someron Paljeovi ja Rakennusosa Oy ja Someron Paljeovi om. A. Tammisto toiminimet olisivat siinä määrin samankaltaiset että tästä samankaltaisuudesta olisi aiheutunut haittaa Tammistolle, KO oli hylännyt kanteen.</p>
      <p>Turun HO, jonka tutkittavaksi Tammisto oli saattanut jutun, t. 29.12.1978 oli tutkinut sen. Koska yhtiö oli käyttänyt sanoja Someron Paljeovi oleellisena osana toiminimessään, joka oli merkitty kaupparekisteriin myöhemmin kuin Tammiston toiminimi, eivätkä toiminimet niin ollen selvästi eronneet toisistaan, mistä toiminimien samankaltaisuudesta oli aiheutunut haittaa samalla paikkakunnalla liikettä harjoittavalle Tammistolle, HO, kumoten KO:n päätöksen, oli kaupparekisteristä sekä toiminimestä ja prokurasta annetun asetuksen 11 §:n 2 momentin nojalla määrännyt toiminimen Someron Paljeovi ja Rakennusosa Oy poistettavaksi kaupparekisteristä ja kieltänyt yhtiötä käyttämästä tuota toiminimeä.</p>
      <p>Someron Paljeovi ja Rakennusosa Oy pyysi lupaa hakea muutosta HO:n tuomioon ja sisällytti lupahakemukseensa muutoksenhakemuksen. Tammisto vastasi hakemukseen.</p>
    </div>
    <div>
      <h2 id="19810003tyloa0">KORKEIN OIKEUS</h2>
      <p>KKO t. myönsi muutoksenhakuluvan ja tutki jutun. 2.2.1979 annetun ja 1.3.1979 voimaan tulleen toiminimilain 33 §:n 1 momentin mukaan lakia oli sovellettava myös ennen sen voimaantuloa rekisteröityyn toiminimeen, kuitenkin siten, että toiminimen rekisteröinti, joka oli tapahtunut ennen sanottua lain voimaantuloa, voitiin lain 19 §:n 1 momentin nojalla kumota vain, jos se olisi ollut mahdollista myös ennen lain voimaantuloa. KKO katsoi, että Someron Paljeovi ja Rakennusosa Oy:n toiminimi, joka oli rekisteröity 18.2.1977, ei kaupparekisteristä sekä toiminimestä ja prokurasta 2.5.1895 annetun asetuksen 11 §:n 2 momentissa säädetyin tavoin selvästi eronnut samankaltaista toimintaa samalla paikkakunnalla harjoittavan Tammiston aikaisemmin käyttöön ottamasta ja 31.12.1976 rekisteröidystä toiminimestä Someron Paljeovi, om. A. Tammisto. Tästä syystä aiheutuneiden sekaannusten johdosta osakeyhtiön toiminimi oli ollut Tammistolle haitallinen ja rekisteröinti olisi niin ollen voitu ennen toiminimilain voimaantuloa kumota kaupparekisteristä sekä toiminimestä annetun asetuksen 7 §:n ja 11 §:n 2 momentin nojalla. Asiaa toiminimilain pohjalta harkitessaan KKO katsoi, että osakeyhtiön toiminimi oli sekoitettavissa Tammiston toiminimeen. Osakeyhtiö ei ollut näyttänyt, ettei Tammisto saattanut kärsiä tästä vahinkoa. Kun osakeyhtiön toiminimen rekisteröinnille siten oli edelleen olemassa toiminimilain 10 §:n 4 kohdassa ja 3 §:n 1 momentissa tarkoitettu este ja kun osakeyhtiön toiminimen käyttäminen johti yleisöä harhaan, KKO, soveltaen toiminimilain 18 §:n 1 momenttia ja 9 §:n 1 momenttia, katsoi, ettei ollut syytä muuttaa sitä lopputulosta, johon HO oli päätynyt kumotessaan toiminimen "Someron Paljeovi ja Rakennusosa Oy" rekisteröinnin ja kieltäessään yhtiötä käyttämästä tätä toiminimeä. Toiminimilain 21 §:n nojalla KKO määräsi, että uuden toiminimen rekisteriin ilmoittamiseen tarvittava kohtuullinen määräaika, jonka kuluttua yhtiön nykyinen toiminimi oli poistettava rekisteristä ja kielto käyttää sitä tuli voimaan, päättyi 27.2.1981.</p>
      <div>
        <p>Ratkaisuun osallistuneet: oikeusneuvokset Leivonen, Manner, Hämäläinen ja Lindholm sekä ylimääräinen oikeusneuvos Heikkilä</p>
      </div>
    </div>
  </finlex:content>
</finlex:document>
