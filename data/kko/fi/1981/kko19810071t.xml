<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810071t</dcterms:identifier>
  <finlex:ecliIdentifier>ECLI:FI:KKO:1981:II71</finlex:ecliIdentifier>
  <dcterms:title>KKO:1981-II-71</dcterms:title>
  <dcterms:description>
    <p>
      <strong>Kantelu</strong>
    </p>
  </dcterms:description>
  <finlex:registerNumber>H81/305</finlex:registerNumber>
  <dcterms:date pvm="19810525">1981-05-25</dcterms:date>
  <finlex:fileCopyNumber>2031</finlex:fileCopyNumber>
  <dcterms:issued pvm="19810602">1981-06-02</dcterms:issued>
  <dcterms:abstract>
    <p>Hakemus lainhakupäätöksen poistamisesta perustui siihen, että päätös oli tehty kiinteistön omistajaa kuulematta. Hakemus ja siihen liittynyt täytäntöönpanon keskeyttämispyyntö siirrettiin asianomaisen hovioikeuden käsiteltäväksi kanteluna.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19810071taloa0">ASIAN KÄSITTELY ALEMMISSA OIKEUKSISSA</a>
    <a href="19810071tyloa0">KORKEIN OIKEUS</a>
  </dcterms:tableOfContents>
  <finlex:content id="s19810071t.kko">
    <div>
      <h2 id="19810071taloa0">ASIAN KÄSITTELY ALEMMISSA OIKEUKSISSA</h2>
      <p>Mikkelin lääninhallitus oli Kansallis-Osake-Pankin hakemuksesta 18.8.1980 antamallaan päätöksellä ulosottolain 2 luvun 1, 2 ja 17 §:n nojalla julistanut ulosmitatuksi Kerttu A:n omistaman tilan X Kansallis-Osake-Pankin liikemies Martti A:n 11.1.1978 tunnustamasta 9 800 markan suuruisesta saamisesta, jonka panttina pankilla oli Kerttu A:n 14.9.1976 tunnustama ja hänen 11.1.1978 päivätyllä panttaussitoumuksella luovuttamansa tilaan X kiinnitetty 10 000 markan suuruinen haltijavelkakirja. Koska lääninhallitus ei olisi saanut antaa puheena olevaa lainhakupäätöstä häntä kiinteistönomistajana asiassa kuulematta, Kerttu A, joka oli ilmoittanut saaneensa puheena olevasta lainhakuasiasta tiedon maaliskuussa 1981, oli anonut, että KKO purkaisi lääninhallituksen päätöksen ja määräisi täytäntöönpanon keskeytettäväksi.</p>
    </div>
    <div>
      <h2 id="19810071tyloa0">KORKEIN OIKEUS</h2>
      <p>KKO p. käsitteli asian. Koska hakemus perustui siihen, että lääninhallitus oli julistanut tilan X ulosmitatuksi kuulematta kiinteistönomistajaa Kerttu A:ta, ja kysymyksessä niin ollen ei ollut itse lainhakupäätöksessä olevaksi vaan lainhakumenettelyssä tapahtuneeksi ilmoitettu virhe, jonka johdosta lainvoiman saaneen tuomion poistaminen oli oikeudenkäymiskaaren 31 luvun 1 §:n 2 kohdan mukaan tapahtuva kanteluteitse, KKO katsoi oikeaksi siirtää hakemuksen, myös täytäntöönpanon keskeytyspyynnön osalta, Itä-Suomen HO:een käsiteltäväksi.</p>
      <div>
        <p>Ratkaisuun osallistuneet: oikeusneuvokset Leivonen, Mälkki ja Nybergh sekä ylimääräiset oikeusneuvokset Tulenheimo-Takki ja Roos</p>
      </div>
    </div>
  </finlex:content>
</finlex:document>
