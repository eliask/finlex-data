<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810004t</dcterms:identifier>
  <finlex:ecliIdentifier>ECLI:FI:KKO:1981:II4</finlex:ecliIdentifier>
  <dcterms:title>KKO:1981-II-4</dcterms:title>
  <dcterms:description>
    <p>
      <strong>Huoneenvuokra</strong>
    </p>
    <p>
      <strong>Huoneenvuokrasuhteesta johtuva riita-asia</strong>
    </p>
  </dcterms:description>
  <finlex:registerNumber>R77/826</finlex:registerNumber>
  <dcterms:date pvm="19800827">1980-08-27</dcterms:date>
  <finlex:fileCopyNumber>2874</finlex:fileCopyNumber>
  <dcterms:issued pvm="19810115">1981-01-15</dcterms:issued>
  <dcterms:abstract>
    <p>Öljy-yhtiön ja sen tuotteiden jälleenmyyjän välillä oli tehty sittemmin irtisanottu toimintasopimus, joka sisälsi määräyksiä, paitsi yhtiön huoltoasemakiinteistön luovuttamisesta jälleenmyyjän käyttöön vastiketta vastaan, myös myyntitoiminnasta ja muusta kaupallisesta yhteistyöstä. Jälleenmyyjän asuntooikeudessa esittämä muuttopäivän siirtämistä koskeva kanne jätettiin tutkimatta, koska asia ei ollut huoneenvuokrasuhteesta johtuva riita-asia.</p>
    <p>Ks. <a href="http://www.finlex.fi/fi/oikeus/kko/kko/1981/19810143">KKO:1981-II-143</a></p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19810004taloa0">ASIAN KÄSITTELY ALEMMISSA OIKEUKSISSA</a>
    <a href="19810004tyloa0">KORKEIN OIKEUS</a>
  </dcterms:tableOfContents>
  <finlex:content id="s19810004t.kko">
    <div>
      <h2 id="19810004taloa0">ASIAN KÄSITTELY ALEMMISSA OIKEUKSISSA</h2>
      <p>A oli oy B:lle 23.11.1976 tiedoksi toimitetun haasteen nojalla Tampereen asunto-oikeudessa kertonut, että hän oli vuokrannut yhtiöltä 9.8.1973 allekirjoitetulla toimintasopimuksella Tampereella olevan autohuoltoasemakiinteistön. Yhtiö oli 1.9.1976 irtisanonut toimintasopimuksen päättymään 1.12.1976. Koska toisen vastaavan liikehuoneiston saaminen ja huoneistossa harjoitetun toiminnan lopettaminen vaadittuun muuttopäivään mennessä tuotti A:lle kohtuuttoman suuria vaikeuksia, hän oli vaatinut muuttopäivän siirtämistä 1.12.1976 lukien yhdellä vuodella.</p>
      <p>Oy B:n vaadittua, ettei kannetta otettaisi tutkittavaksi, koska kysymyksessä ei ollut huoneenvuokrasuhteesta johtuva riita-asia, asunto-oikeus p. 19.1.1977 oli lausunut selvitetyksi, että A ja yhtiö olivat tehdessään 9.8.1973 mainitun toimintasopimuksen ja siihen olennaisena osana liittyvän, samana päivänä allekirjoitetun myyntiehtosopimuksen tarkoittaneen perustaa välilleen kaupallisen oikeussuhteen ja näillä asiakirjoilla sopineet tietynlaisesta kaupallisesta yhteistyöstä.Yhtiön, jonka toimiala käsitti muun muassa nestemäisen polttoaineiden, voiteluaineiden ja moottoriajoneuvoalan muiden tarvikkeiden kaupan, tarkoituksena oli ollut mainittujen sopimusten avulla saada tuotteitaan tehokkaasti markkinoiduksi. A:n tehtävänä oli ollut toimia yhtiön tuotteiden jälleenmyyjänä ja harjoittaa itsenäisenä yrittäjänä omaan lukuunsa huoltoasemaja kahviotoimintaa. Toimintasopimukseen sisältyi yksityiskohtaisia määräyksiä muun muassa huoltoaseman hoidosta, myyntitoiminnasta, mainostamisesta ja henkilökunnan kouluttamisesta, jotka määräykset osoittivat asianosaisten välisen sopimussuhteen omaleimaista kaupallista luonnetta. Sopimukseen tosin sisältyi myös yhtiön omistaman kiinteistön luovuttaminen A:n käyttöön sovittua vastiketta vastaan, jota kuitenkaan ei voitu pitää varsinaisena vuokrana vaan tietynlaisena käyttökorvauksena, mihin ilmeisesti sisältyi maksua muustakin kuin yksinomaan liikehuoneiston käyttöön saamisesta. Edellä tarkoitettu sopimuksen kohta muodosti vain osan asianosaisten laajasta kaupallisesta sopimuksesta eikä tätä osaa voitu erottaa sopimuskokonaisuudesta ja käsitellä erillisenä huoneenvuokrasopimuksena. Kun A:n kanteen perustana olevaa sopimusta ei edellä esitetyn mukaan voitu pitää huoneenvuokrasopimuksena eikä asianosaisten välistä oikeussuhdetta huoneenvuokralain mukaisena vuokrasuhteena, asunto-oikeus, jonka toimialaan kuuluivat ainoastaan huoneenvuokrasuhteista johtuvat riidat, ei ollut toimivaltainen käsittelemään A:n kannetta. Tämän vuoksi asunto-oikeus oli oikeudenkäynnistä huoneenvuokra-asioissa annetun lain 1 ja 3 §:n nojalla jättänyt kanteen tutkimatta.</p>
      <p>Turun HO, jonka tutkittavaksi A oli saattanut jutun, p. 23.8.1977 oli jättänyt asian asunto-oikeuden päätöksen varaan.</p>
      <p>A pyysi että, koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi, hänelle myönnettiin lupa hakea muutosta HO:n päätökseen, ja lupahakemukseensa sisällytti muutoksenhakemuksen. Hakemuksen johdosta oy B antoi siltä vaaditun vastauksen.</p>
    </div>
    <div>
      <h2 id="19810004tyloa0">KORKEIN OIKEUS</h2>
      <p>KKO p. myönsi esitetystä syystä muutoksenhakuluvan, tutki valituksen ja katsoi, ettei ollut syytä muuttaa HO:n päätöstä, joka siis jäi pysyväksi. Asian laadun vuoksi oy B sai pitää vahinkonaan sillä vastauksen antamisesta KKO:ssa olleet kulut.</p>
      <div>
        <p>Ratkaisuun osallistuneet: oikeusneuvokset Jalanko, Mälkki, Mörä ja Nybergh sekä ylimääräinen oikeusneuvos Mäkinen</p>
      </div>
    </div>
  </finlex:content>
</finlex:document>
