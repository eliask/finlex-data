<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810113t</dcterms:identifier>
  <finlex:ecliIdentifier>ECLI:FI:KKO:1981:II113</finlex:ecliIdentifier>
  <dcterms:title>KKO:1981-II-113</dcterms:title>
  <dcterms:description>
    <p>
      <strong>Työsopimus</strong>
    </p>
    <p>
      <strong>Työaikalaki, ylityökorvaus</strong>
    </p>
  </dcterms:description>
  <finlex:registerNumber>R78/1079</finlex:registerNumber>
  <dcterms:date pvm="19810528">1981-05-28</dcterms:date>
  <finlex:fileCopyNumber>2121</finlex:fileCopyNumber>
  <dcterms:issued pvm="19810908">1981-09-08</dcterms:issued>
  <dcterms:abstract>
    <p>Työntekijän osallistuminen lakkoon ei ollut työaikalain 17 §:n 4 mom:ssa tarkoitettu muu hyväksyttävä syy.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19810113taloa0">ASIAN KÄSITTELY ALEMMISSA OIKEUKSISSA</a>
    <a href="19810113tyloa0">KORKEIN OIKEUS</a>
  </dcterms:tableOfContents>
  <finlex:content id="s19810113t.kko">
    <div>
      <h2 id="19810113taloa0">ASIAN KÄSITTELY ALEMMISSA OIKEUKSISSA</h2>
      <p>A oli 15.12.1976 avoimelle yhtiölle K:lle tiedoksi toimitetun haasteen nojalla Turun RO:ssa lausunut, että hän oli ollut työsopimuslain 1 §:n mukaisessa työsuhteessa yhtiöön toimien autonkuljettajana ja että hänen työaikansa oli järjestetty niin, että se kahden viikon pituisena ajanjaksona oli enintään 80 tuntia. 12.10.1975 alkanut ja saman kuun 25 päivänä päättynyt ajanjakso oli keskeytynyt sen vuoksi, ettei A ollut voinut olla työssä mainitun lokakuun 15 päivänä päättyneen lakon vuoksi. Vaikka ajanjakson keskeytyminen siten oli johtunut hyväksyttävästä syystä, yhtiö oli kieltäytynyt suorittamasta sen työntekijöille korvausta sanotun kesken jääneen ajanjakson keskimääräisten ylityötuntien mukaan lasketuista ylitöistä. Sen vuoksi A oli vaatinut, että yhtiö velvoitettaisiin heti suorittamaan hänelle sanottuna ylityökorvauksena edellä mainitulta ajanjaksolta 150 markkaa 36 penniä 6 prosentin korkoineen 25.10.1975 lukien.</p>
      <p>Yhtiön vastustettua kannetta ja RO:n hankittua asiasta työneuvoston lausunnon RO p. 12.12.1977 oli, koska lakkoon osallistumista ei ollut pidettävä työaikalain 17 §:n 4 momentissa tarkoitettuna hyväksyttävänä syynä eikä sanottua lainkohtaa siten ollut sovellettava A:lle 25.10.1975 päättyneeltä kahden viikon ajanjaksolta tulevan korotetun palkan laskemiseen, hylännyt kanteen.</p>
      <p>Turun HO, jossa A oli hakenut muutosta RO:n päätökseen, t. 25.8.1978 oli jättänyt asian RO:n päätöksen varaan.</p>
      <p>A pyysi lupaa hakea muutosta HO:n tuomioon, koska lain soveltamisen kannalta muissa samanlaisissa tapauksissa oli tärkeätä saattaa asia KKO:n tutkittavaksi. Lupahakemukseensa hän sisällytti muutoksenhakemuksen. Yhtiö antoi siltä vaaditun vastauksen.</p>
    </div>
    <div>
      <h2 id="19810113tyloa0">KORKEIN OIKEUS</h2>
      <p>KKO t. myönsi esitetystä syystä muutoksenhakuluvan,tutki jutun ja katsoi, ettei ollut syytä muuttaa HO:n tuomiota.</p>
      <div>
        <p>Ratkaisuun osallistuneet: oikeusneuvokset Heinonen, Portin ja Mörä sekä ylimääräiset oikeusneuvokset Surakka ja Aro</p>
      </div>
    </div>
  </finlex:content>
</finlex:document>
