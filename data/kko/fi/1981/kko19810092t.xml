<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810092t</dcterms:identifier>
  <finlex:ecliIdentifier>ECLI:FI:KKO:1981:II92</finlex:ecliIdentifier>
  <dcterms:title>KKO:1981-II-92</dcterms:title>
  <dcterms:description>
    <p>
      <strong>Avioliittolaki</strong>
    </p>
    <p>
      <strong>Puolison elatusapu; AL 114 §:n 1 mom:n tulkintaa</strong>
    </p>
  </dcterms:description>
  <finlex:registerNumber>S81/6</finlex:registerNumber>
  <dcterms:date pvm="19810324">1981-03-24</dcterms:date>
  <finlex:fileCopyNumber>1330</finlex:fileCopyNumber>
  <dcterms:issued pvm="19810623">1981-06-23</dcterms:issued>
  <dcterms:abstract>
    <p>Kysymys työttömyydestä AL 114 §:n 1 mom:n mukaisen kanteen perusteena.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19810092taloa0">ASIAN KÄSITTELY ALEMMISSA OIKEUKSISSA</a>
    <a href="19810092tyloa0">KORKEIN OIKEUS</a>
  </dcterms:tableOfContents>
  <finlex:content id="s19810092t.kko">
    <div>
      <h2 id="19810092taloa0">ASIAN KÄSITTELY ALEMMISSA OIKEUKSISSA</h2>
      <p>Olavi A oli Kaarina A:lle 15.5.1979 tiedoksi annetun haasteen nojalla Haminan RO:ssa esittänyt, että Turun HO oli 12.6.1970 antamallaan päätöksellä velvoittanut hänet maksamaan entiselle vaimolleen Kaarina A:lle elatusapua 100 markkaa kuukaudessa 20.1.1970 lukien, mikä elatusapu oli tällä hetkellä eräiden elatusapujen sitomisesta elinkustannuksiin annetun lain perusteella 248 markkaa kuukaudessa. Elatusavun vahvistamisen jälkeen olosuhteet olivat Olavi A:n osalta oleellisesti muuttuneet. Hän oli solminut uuden avioliiton, josta hänellä oli huollettavana yksi lapsi. 19.6.1978 lukien hän oli ollut jatkuvasti työttömänä ja siten hänen tulonsa olivat jääneet työttömyyskorvauksen varaan. Hänen nykyisellä vaimollaankaan ei sairauksien vuoksi ollut juuri ollut ansiotuloja. Tämän vuoksi Olavi A oli vaatinut, että hänet vapautettaisiin suorittamasta elatusapua Kaarina A:lle.</p>
      <p>Kaarina A:n vastustettua kannetta RO p. 20.6.1979 oli lausunut selvitetyksi, että Olavi A:n varallisuusolot olivat hänen pitkäaikaisen työttömyytensä johdosta olennaisesti muuttuneet siten, ettei hän kyennyt suorittamaan hänen maksettavakseen määrättyä elatusapua, ja sen vuoksi avioliittolain 114 §:n 1 momentin nojalla vapautettiin hänet päätöksen julistamispäivästä lähtien Turun HO:n 12.6.1970 tuomitsemasta elatusvelvollisuudesta.</p>
      <p>Kouvolan HO, jossa Kaarina A oli hakenut muutosta RO:n päätökseen, t. 29.10.1980 oli jättänyt asian tuon päätöksen varaan.</p>
      <p>Pyytäen valituslupaa Kaarina A haki muutosta HO:n tuomioon. Lupa myönnettiin ja Olavi A antoi häneltä hakemuksen johdosta pyydetyn vastauksen.</p>
    </div>
    <div>
      <h2 id="19810092tyloa0">KORKEIN OIKEUS</h2>
      <p>KKO t. tutki jutun ja havaitsi, että Olavi A oli ollut työttömänä 19.6.1978 alkaen ja että työttömyys oli 26.4.1979 annetun ammattiosaston todistuksen mukaan edelleen jatkunut. Muuta näyttöä työttömyydestä ei alemmissa oikeuksissa ollut esitetty. Olavi A:n KKO:een toimittamasta vastauksesta kävi ilmi, että hänen työttömyytensä oli vuoden 1979 aikana päättynyt ja hänen rahapalkkansa oli sanottuna vuonna ollut 18 542 markkaa. Hänen kuukausiansionsa oli talvella 1981 ollut 2 959 markkaa. Edellä sanotun huomioon ottaen KKO katsoi jääneen näyttämättä, että Olavi A:n varallisuusolot olisivat työttömyyden johdosta tai muustakaan syystä niin olennaisesti muuttuneet, että hänet olisi kokonaan tai osaksi vapautettava suorittamasta elatusapua Kaarina A:lle. Tämän vuoksi KKO harkitsi oikeaksi, kumoten HO:n tuomion ja RO:n päätöksen, hylätä kanteen.</p>
      <div>
        <p>Ratkaisuun osallistuneet: presidentti Olsson, oikeusneuvokset Lehtonen ja Hiltunen sekä ylimääräiset oikeusneuvokset Ketola ja Lager</p>
      </div>
    </div>
  </finlex:content>
</finlex:document>
