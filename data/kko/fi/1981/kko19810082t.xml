<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810082t</dcterms:identifier>
  <finlex:ecliIdentifier>ECLI:FI:KKO:1981:II82</finlex:ecliIdentifier>
  <dcterms:title>KKO:1981-II-82</dcterms:title>
  <dcterms:description>
    <p>
      <strong>Tutkintavankeus</strong>
    </p>
  </dcterms:description>
  <finlex:registerNumber>R81/37</finlex:registerNumber>
  <dcterms:date pvm="19810312">1981-03-12</dcterms:date>
  <finlex:fileCopyNumber>1141</finlex:fileCopyNumber>
  <dcterms:issued pvm="19810616">1981-06-16</dcterms:issued>
  <dcterms:abstract>
    <p>Syytetty oli ollut pidätettynä 23.4.-27.4.1979 poliisipiirissä X tutkittavana olleen teon x johdosta. Täältä hänet oli välittömästi pidätystä jatkaen passitettu tutkittavaksi rikoksesta y poliisipiiriin Y, jonne hän oli saapunut 2.5.1979 ja josta hänet oli vielä samana päivänä vapautettu. Rikosta x koskeva syyte oli hylätty X:n KO:ssa. Rikosta y koskevassa jutussa vähennettiin RL 3 luvun 11 §:n perusteella vapaudenmenetystä 27.4.-1.5.1979 vastaavat viisi päivää.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19810082taloa0">ASIAN KÄSITTELY ALEMMISSA OIKEUKSISSA</a>
    <a href="19810082tyloa0">KORKEIN OIKEUS</a>
  </dcterms:tableOfContents>
  <finlex:content id="s19810082t.kko">
    <div>
      <h2 id="19810082taloa0">ASIAN KÄSITTELY ALEMMISSA OIKEUKSISSA</h2>
      <p>Luumäen KO p. 14.11.1979 oli lausunut selvitetyksi, että A oli 29.9.1977 Luumäen kunnassa rakennusmestarina esiintyen tehnyt sopimuksen B:n kanssa tämän talon lisälämpöeristyksestä. Sopimusta tehtäessä A oli selvittänyt eristämisen olevan perusparannuslainoitukseen kelpaavan ja tulevan maksamaan korkeintaan 300 markkaa, mutta koska työ tehtäisiin mainosmielessä B saisi sen 150 markalla. Eristämistyön suorittamisen jälkeen B oli joutunut maksamaan työstä 1 800 markkaa, josta A oli myöhemmin saanut osuutenaan 25 %. Sen vuoksi ja ottaen huomioon, että A oli sopimusta tehtäessä esittänyt sellaisen valheellisen asianlaidan, että hän sen perusteella oli saanut B:n tekemään sopimus kyseisestä työstä sekä koska pettäminen oli rikoksen teossa ilmenneet seikat huomioon ottaen katsottava vähäiseksi, KO oli, hyläten syytteen tuominnut A:n rikoslain 36 luvun 1 a §:n nojalla lievästä petoksesta sakkorangaistukseen ja velvoittanut A suorittamaan B:lle korvaukseksi tälle aiheuttamastaan vahingosta 1 500 markkaa.</p>
      <p>Kouvolan HO, jonka tutkittavaksi virallinen syyttäjä oli saattanut jutun, p. 13.11.1980 oli katsonut selvitetyksi, että A oli, 29.9.1977 Luumäen kunnassa, hankkiessaan itselleen laitonta aineellista etua, esiintyen valheellisesti rakennusmestarina ja kertomalla eristämisen hinnan salaten eristämiseen käytettävän aineen maksavan vain puolet eli 150 markkaa, työn tapahtuvan mainosmielessä ilmaiseksi ja maatilahallituksen hyväksyneen eristämisen perusparannuskelpoiseksi sekä tietoisena siitä, että tarjous ei tulisi pitämään paikkaansa enempää hinnan kuina työn laadunkaan osalta, erehdyttänyt B:n tekemään kanssaan sopimuksen tämän omistaman talon eristämisestä vaahtomuovilla ja että B:lle oli aiheutunut A:n rikoksesta 1 500 markan vahinko. HO oli, muuttaen KO:n päätöstä, tuominnut A:n KO:n hänen syykseen lukeman rikoksen ja siitä tuomitseman rangaistuksen sijasta rikoslain 36 luvun 1 §:n nojalla petoksesta 3 kuukaudeksi vankeuteen.</p>
      <p>Pyytäen valituslupaa A haki muutosta HO:n päätökseen. Lupa myönnettiin. Hakemuksen johdosta virallinen syyttäjä antoi häneltä pyydetyn vastauksen. B ei käyttänyt hänelle varattua tilaisuutta vastauksen antamiseen.</p>
    </div>
    <div>
      <h2 id="19810082tyloa0">KORKEIN OIKEUS</h2>
      <p>KKO p. tutki jutun ja totesi, että A oli pidätetty etsintäkuulutuksen perusteella 20.4.1979. Hyvinkään nimismiespiirissä suoritettujen kuulustelujen jälkeen hän oli ollut 23.4.1979 valmis passitettavaksi kuulusteluja varten Suonenjoelle. Suonenjoen nimismiespiirissä hän oli ollut 25.4.1979 alkaen ja oli ollut 27.4.1979 valmis passitettavaksi edelleen Luumäen nimismiespiiriin kuulusteltavaksi siitä teosta, josta hänet oli esillä olevassa jutussa tuomittu rangaistukseen. Luumäen nimismiespiiriin A oli saapunut 2.5.1979. Kuulustelujen jälkeen hänet oli vielä samana päivänä vapautettu. HO ei ollut vähentänyt A:lle tuomitusta rangaistuksesta rikoslain 3 luvun 11 §:n perusteella mitään. Saadun selvityksen mukaan Suonenjoella kuulustellusta teosta oli nostettu A:ta vastaan syyte Suonenjoen KO:ssa. Syyte oli hylätty 26.5.1980 julistetulla päätöksellä, johon virallinen syyttäjä oli ilmoittanut tyytymättömyyttä.</p>
      <p>Rikoslain 3 luvun 11 §:n mukaan tuomitusta rangaistuksesta oli vähennettävä sekä syyksiluettuun rikokseen perustuva että se vapaudenmenetyksen aika, joka oli aiheutunut muun saman asian yhteydessä syytteen tai valmistavan tutkinnan kohteena olleen rikoksen johdosta. Lähinnä käytännölliset näkökohdat saattoivat johtaa siihen, että eri poliisipiireissä suoritetussa esitutkinnassa selvitettävät teot joutuivat toisinaan käsiteltäviksi samassa tuomioistuimessa ja toisinaan eri tuomioistuimissa. Rikoslain 3 luvun 11 §:n soveltamisessa oli sen edellyttämää menettelyn samuutta harkittaessa ratkaiseva merkitys kuitenkin annettava tekojen joutumiselle käsiteltäviksi tuomioistuimessa eri jutuissa. Eri jutuissa käsiteltävinä oleville teoille ei ollut siten sellaista yhteyttä kuin 3 luvun 11 §:ssä edellytettiin.</p>
      <p>Edellä esitetyn perusteella KKO, harkitsi oikeaksi, muuttaen HO:n päätöstä, vähentää A:lle tuomitusta vankeusrangaistuksesta vapaudenmenetysaikaa 27.4. - 1.5.1979 vastaavat 5 päivää.</p>
      <div>
        <p>Ratkaisuun osallistuneet: oikeusneuvokset Heinonen, Portin ja af Hällström sekä ylimääräiset oikeusneuvokset Surakka ja Aro</p>
      </div>
    </div>
  </finlex:content>
</finlex:document>
