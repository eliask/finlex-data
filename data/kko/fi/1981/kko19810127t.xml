<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810127t</dcterms:identifier>
  <finlex:ecliIdentifier>ECLI:FI:KKO:1981:II127</finlex:ecliIdentifier>
  <dcterms:title>KKO:1981-II-127</dcterms:title>
  <dcterms:description>
    <p>
      <strong>Ulosottolaki</strong>
    </p>
    <p>
      <strong>Täytäntöönpanon peruuttaminen UL 3 luvun 14 §</strong>
    </p>
  </dcterms:description>
  <finlex:registerNumber>S80/1167</finlex:registerNumber>
  <dcterms:date pvm="19810507">1981-05-07</dcterms:date>
  <finlex:fileCopyNumber>1818</finlex:fileCopyNumber>
  <dcterms:issued pvm="19811008">1981-10-08</dcterms:issued>
  <dcterms:abstract>
    <p>Vaikka kiinteistön ulosmittauksen perusteena ollutta alioikeuden päätöstä oli hovioikeudessa muutettu, ulosottomies ei pakkohuutokaupan velkojainluetteloa laatiessaan saanut oma-aloitteisesti jättää alioikeuden tuomitsemaa, pakkohuutokaupassa valvottua saatavaa huomiotta, minkä vuoksi velkojainluetteloa määrättiin oikaistavaksi.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19810127taloa0">ASIAN KÄSITTELY ALEMMISSA OIKEUKSISSA</a>
    <a href="19810127tyloa0">KORKEIN OIKEUS</a>
  </dcterms:tableOfContents>
  <finlex:content id="s19810127t.kko">
    <div>
      <h2 id="19810127taloa0">ASIAN KÄSITTELY ALEMMISSA OIKEUKSISSA</h2>
      <p>A:n tila X oli B:n pyynnöstä 7.12.1974 ulosmitattu A:n Porin RO:n 19.9.1974 julistamalla lainvoimaa vailla olevalla päätöksellä B:lle alaikäisten C:n ja D:n holhoojana maksettavaksi tuomitun 76 842 markan suuruisen saatavan 5 prosentin korkoineen 21.3.1974 lukien sekä 3 000 markan oikeudenkäyntikulujen suorittamiseksi. Tila oli ulosmitattu myös eräistä muista saatavista. Ennen tilan pakkohuutokauppaa edeltänyttä, 9.8.1978 pidettyä velkojain keskustelua B oli kirjallisesti valvonut muun muassa edellä mainitun saatavan korkoineen ja kuluineen. Valvontakirjansa oheen B oli liittänyt oikeaksi todistamattoman jäljennöksen Turun HO:n 4.2.1977 antamasta tuomiosta, jolla HO oli, kumoten RO:n puheena olevan päätöksen, hyväksynyt kanteessa vaihtoehtoisena esitetyn vaatimuksen erään osakekaupan julistamisesta pätemättömäksi ja sen vuoksi vapauttanut A:n suorittamasta hänen maksettavakseen tuomittuja 76 842 markkaa korkoineen. Valvontakirjassaan B oli ilmoittanut, että kysymyksessä oleva saatava oli ehdollinen, koska A oli hakenut muutosta HO:n tuomioon. B oli vaatinut saatavalle laskettavaksi jako-osan, joka olisi tullut tallettaa odottamaan KKO:n ratkaisua.</p>
      <p>Nilsiän piirin nimismies oli, koska B:n velkojana esittämän selvityksen mukaan Turun HO oli edellä mainitulla tuomiolla vapauttanut velallisen A:n suorittamasta mainituille lapsilleen maksettavaksi tuomittuja 76 842 markkaa korkoineen, jättänyt B:n valvonnan sanotun saatavan ja RO:n sille määräämän koron osalta ulosottolain 3 luvun 14 §:n nojalla huomioon ottamatta ja laadittuaan muista valvotuista saatavista velkojainluettelon 11.8.1978 toimittamallaan pakkohuutokaupalla myynyt tilan.</p>
      <p>Tyytymättömänä velkojainluetteloon B holhoojantoimessaan oli valittanut siitä Kuopion lääninhallitukselle. Hän oli katsonut, ettei kyseistä tuomiosaatavaa ja sen korkoa koskeva ulosmittaus ollut rauennut HO:n ratkaisun johdosta, koskei ulosmittausta ollut peruutettu eikä peruuttamista edes haettu. Ulosmittaus oli siis huutokauppaa toimitettaessa ollut edelleen voimassa. Sen vuoksi B oli vaatinut velkojainluettelon oikaisemista siten, että valvottu saatava korkoineen otettiin velkojainluetteloon jako-osaan oikeuttavana saamisena.</p>
      <p>Lääninhallitus oli, keskeyttäen valituksenalaisen täytäntöönpanon kunnes siitä toisin määrättiin, varannut muun muassa Kuopion lääninverovirastolle ja A:lle tilaisuuden antaa vastineensa asiassa sekä vaatinut nimismieheltä selityksen.</p>
      <p>B:n annettua vielä vastaselityksensä lääninhallitus p. 9.2.1979 oli ratkaissut asian. Koska A asiakirjoista saatavan selvityksen mukaan ei ollut kysymyksessä olevaan HO:n tuomioon vedoten ulosottolain 3 luvun 14 §:n nojalla pyytänyt Porin RO:n päätöksen perusteella toimitetun tilan X ulosmittauksen peruuttamista, lääninhallitus oli katsonut, että sanottu tila oli pakkohuutokaupan aikana edelleen ollut B:n valvomasta saatavasta ulosmitattuna. Kun nimismiehen ei sen vuoksi olisi pitänyt mainitsemallaan perusteella jättää valvottua saatavaa korkoineen velkojainluetteloon ottamatta, lääninhallitus oli ulosottolain 5 luvun 26 ja 29 §:n nojalla määrännyt velkojainluetteloa oikaistavaksi siten, että kysymyksessä oleva saatava ja sen korko oli merkittävä siihen riidattomana etuoikeutta nauttimattomana saatavana, mutta sen johdosta, että saatavaa koskeva ulosmittaus oli toimitettu lainvoimaa vailla olevan päätöksen perusteella, määrännyt saatavan ja sen korkojen suhteen kauppahintaa jaettaessa meneteltäväksi niin kuin ulosottolain 6 luvun 12 §:ssä oli säädetty.</p>
      <p>Itä-Suomen HO, jonka tutkittavaksi Kuopion lääninverovirasto oli saattanut asian, p. 22.8.1980 oli jättänyt sen lääninhallituksen päätöksen varaan.</p>
      <p>Pyytäen valituslupaa Kuopion lääninverovirasto haki muutosta HO:n päätökseen. Lupa myönnettiin. A sekä täysi-ikäisiksi tulleet C ja D antoivat heiltä hakemuksen johdosta pyydetyt vastaukset. C ja D vaativat lisäksi kulujensa korvaamista.</p>
    </div>
    <div>
      <h2 id="19810127tyloa0">KORKEIN OIKEUS</h2>
      <p>KKO p. tutki asian ja katsoi, ettei ollut syytä muuttaa HO:n päätöstä. Kuopion lääninverovirasto velvoitettiin suorittamaan C:lle ja D:lle yhteisesti korvaukseksi heillä KKO:ssa olleista vastauksenantokuluista 850 markkaa.</p>
      <div>
        <p>Ratkaisuun osallistuneet: oikeusneuvokset Saarni-Rytkölä, Mälkki ja Riihelä sekä ylimääräiset oikeusneuvokset Ketola ja Heikkilä</p>
      </div>
    </div>
  </finlex:content>
</finlex:document>
