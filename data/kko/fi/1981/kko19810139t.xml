<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810139t</dcterms:identifier>
  <finlex:ecliIdentifier>ECLI:FI:KKO:1981:II139</finlex:ecliIdentifier>
  <dcterms:title>KKO:1981-II-139</dcterms:title>
  <dcterms:description>
    <p>
      <strong>Yksityistielaki</strong>
    </p>
    <p>
      <strong>Tieoikeus</strong>
    </p>
  </dcterms:description>
  <finlex:registerNumber>M80/55</finlex:registerNumber>
  <dcterms:date pvm="19810508">1981-05-08</dcterms:date>
  <finlex:fileCopyNumber>1839</finlex:fileCopyNumber>
  <dcterms:issued pvm="19811023">1981-10-23</dcterms:issued>
  <dcterms:abstract>
    <p>YksTieL 4 luvussa tarkoitetut korvauskysymykset on tietoimituksessa ratkaistava viran puolesta. Kun asianosaisille ei ollut varattu tilaisuutta korvausvaatimusten esittämiseen, asia palautettiin toimitusmiehille.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19810139taloa0">ASIAN KÄSITTELY ALEMMISSA OIKEUKSISSA</a>
    <a href="19810139tyloa0">KORKEIN OIKEUS</a>
  </dcterms:tableOfContents>
  <finlex:content id="s19810139t.kko">
    <div>
      <h2 id="19810139taloa0">ASIAN KÄSITTELY ALEMMISSA OIKEUKSISSA</h2>
      <p>A oli Oriveden maanmittauspiirin maanmittaustoimistolle tekemässään hakemuksessa selvittänyt, että hän oli saanut lainhuudon 1/4 osaan Kuhmalahden kunnan Kivisalmen kylässä olevasta Vierikon tilasta RN:o 5:41. Siihen viitaten A oli pyytänyt, että sanotussa kylässä olevan Mattila nimisen tilan RN:o 1:15 alueella suoritettaisiin yksityisistä teistä annetun lain mukainen tietoimitus. Hakemuksen johdosta oli annettu toimitusmääräys, jonka johdosta vireille saatetussa toimituksessa A oli uudistanut hakemuksensa sekä lausunut, että Mattilan tilan alueella oli ollut yhteiseksi erotettu tie. Tie oli tosin sittemmin lain nojalla lakannut olemasta yhteisenä alueena, ja tietä ei ollut myöskään rakennettu. Kuitenkin oli tarpeellista, että tuon aikaisemmin yhteisenä olleen tien kunnossapito saataisiin hoidetuksi, koska tie oli tarpeen saada käyttää Längelmäen saarissa olevien kesäasuntojen omistajien kulkutieksi. Tielinjaa oli tähän saakka käytetty lähinnä jalkaisin kulkuun ja myös noin 50 metrin matkalta autolla ajoon. Tien rannassa olevassa päässä oli yhteinen venevalkamapalsta, jolle oli mahdollista järjestää autopaikat, sillä palsta oli niin suuri.</p>
      <p>Tämän jälkeen toimitusmiehet olivat suorittaneet haetun tieoikeuden paikalla katselmuksen, jossa oli todettu, että lakanneen tien pyykeistä osa oli kadoksissa. Tien paikalla oli maastossa havaittavissa ura, joka kulki osittain pyykitetyn alueen ulkopuolella. Maasto oli tasaista ja osittain kosteaperäistä. Venevalkama oli metsämaata. Sen edustalla oli runsaasti vesijättöä.</p>
      <p>Kun sitten Mattilan tilan omistajat olivat puolestaan esittäneet tien johdettavaksi Markkulan tilan RN:o 5:39 suuntaa käyttäen, toimitusmiehet olivat suorittaneet katselmuksen myös siellä ja todenneet, että siellä oli rantaan johtanut hyväkuntoinen, kapea tie. Tien päässä oli ollut noin kolmelle veneelle tarkoitettu venevalkama sekä kahdelle, kolmelle autolle tarkoitettu autopaikka-alue. Lähiympäristössä oli ollut kaikkiaan noin 10 venettä, joten alue oli ollut ahdas. Kivisalmen paikallistieltä oli rantaan matkaa noin kolme kilometriä ja johti tie markkulan tilan talouskeskuksen läpi aivan asuinrakennuksen edestä.</p>
      <p>Tämän jälkeen toimitusmiehet p. 10.10.1979 olivat lausuneet, ett tilojen Vierikko RN:o 5:41, Kaskela RN:o 5:40, Kiviniemi RN:o 5:37, Siililä RN:o 5:38, Pikku-Mustasaari RN:o 5:42 ja Mustakari RN:o 5:26 tarkoituksenmukaista käyttöä varten oli tärkeätä saada tieoikeus rantaan ja että Markkulan tilan alueen kautta sellaista tieoikeutta ei voitu perustaa, koska siitä olisi koitunut kohtuutonta haittaa ja olisi tieyhteys lisäksi tullut olemaan käyttäjien lukumäärä silmällä pitäen liian ahdas. Sen vuoksi ja kun tieoikeuden perustamisesta haetusta paikasta Mattilan tilan RN:o 1:15 alueen kautta ei koitunut tuolle tilalle kohtuutonta haittaa, toimitusmiehet olivat päättäneet, että edellä tarkoitetut tilat saivat oikeuden tiehen tuon tilan alueella olevalla lakanneen yhteisen tien paikalla Nuuruslahden yksityisneljä metriä leveä, tieoikeus tuli olemaan kuusi metriä leveä muutoin neljä metriä leveä, tieoikeus tuli olemaan kuusi metriä leveä muutoin paitsi ei tilojen Riihimäki RN:o 1:8 ja Kulmala RN:o 1:6 alueella sillä tavoin kuin toimituskarttaan oli merkitty. Edelleen toimitusmiehet olivat päättäneet, että tietä varten oli perustettava tiekunta ja että tien rakentamisesta ja kunnossapidosta vastasivat kukin tilan 1/6 osalta. Niin ikään mainitut tieoikeuden saaneet tilat saivat myös veneenpito- ja autopaikkaoikeuden yhteisellä venevalkama-alueella. Näistä oikeuksista ei ollut suoritettava mitään korvauksia, koskei sellaisia ollut vaadittu. Kun sitten vielä tieosakkaat olivat keskuudessaan pitämässään kokouksessa päättäneet tiekunnan perustamisesta ja päättäneet tien nimeksi Mustasaaren yksityistie, toimitus oli julistettu lopetetuksi ja annettu siitä valitusosoitus.</p>
      <p>Tyytymättömänä toimitusmiesten päätökseen B Mattilan tilan RN:o 1:15 omistajana oli valittanut siitä Etelä-Suomen MO:een. Siellä B oli lausunut, että kysymyksessä olevasta tiestä koitui Mattilan tilan alueelle kohtuutonta haittaa. Sitä paitsi oli kohtuutonta myös se, että tontteja varten, jotka oli myyty Markkulan tilasta RN:o 5:39, perustettiin tieoikeus toisen tilan alueelle. Tieoikeus tulisi ensi sijassa hoitaa sen tilan alueen kautta, joka kaupasta oli hyötynyt. Itse tien rakentamiseen nähden voitiin vielä todeta, että tien, venevalkaman ja pysäköintialueen rakentaminen samanlaiseen kuntoon kummassakin paikassa tulisi Markkulan tilan kautta johdettaessa maksamaan vain puolet siitä, mitä vastaavat kustannukset tulisivat olemaan Mattilan tilan kautta. Edelleen B oli huomauttanut, ettei hänelle ollut määrätty lainkaan korvausta siitä haitasta, mitä tiestä koitui maanviljelykselle ja muulle tilan käytölle. Sen määräksi voitiin arvioida vähintään 5 000 markkaa vuodessa. Lisäksi B oli vaatinut, että hänelle määrättäisiin suoritettavaksi korvaus hänen oikeudenkäyntikuluistaan.</p>
      <p>Kuultuaan asiassa vielä A:ta ja eräitä muita ko. tilojen omistajia MO p. 7.2.1980 oli jättänyt B:n vaatimuksen haittakorvauksen osalta vasta MO:ssa tehtynä tutkimatta ja muutoin tutkinut asian sekä katsonut, ettei B ollut näyttänyt, että tieoikeuden perustamisesta koituisi Mattilan tilalle sellaista huomattavaa haittaa, minkä vuoksi ja kun muutakaan syytä toimituksen muuttamiseen ei ollut esitetty, MO oli hylännyt valituksen ja oikeudenkäyntikuluvaatimuksen.</p>
      <p>Pyytäen valituslupaa B haki muutosta MO:n päätökseen vaatien, että tietoimituksessa tehty päätös tieoikeuden perustamisesta hänen omistamallaan Mattilan tilan RN:o 1:15 alueella kumottaisiin, ja vaihtoehtoisesti, mikäli tieoikeus pysytettiin, että hänelle määrättäisiin korvaukseksi menetyksestä ja haitasta 5 000 markkaa vuodessa. Valituslupa myönnettiin. Yksityisistä teistä annetun lain 104 a §:n 1 momentin nojalla määrättiin, ettei MO:n päätöstä ollut toistaiseksi pantava täytäntöön. A ja eräät muut ko. tilojen omistajat antoivat heiltä hakemuksen johdosta pyydetyt vastaukset. Maanmittaushallitus antoi siltä pyydetyn lausunnon.</p>
    </div>
    <div>
      <h2 id="19810139tyloa0">KORKEIN OIKEUS</h2>
      <p>KKO t. tutki jutun. Mustasaaren yksityistie oli osittain lakannutta yhteistä aluetta, johon ainakin osalla tieoikeuden saaneista tiloista jo oli pysyvä rasiteoikeus tilojen yhteisten teiden ja valtaojien sekä niihin verrattavien alueiden lakkaamisesta yhteisinä alueina 17.12.1976 annetun lain 4 §:n nojalla. Tie ei kulkenut Mattilan tilan talouskeskuksen läheisyydessä, eikä ollut näytetty, että tieoikeuden perustamisesta muutoinkaan aiheutuisi tuolle tilalle sellaista huomattavaa haittaa, jota yksityisistä teistä annetun lain 8 §:n 1 momentissa tarkoitettiin. Sitä vastoin tieoikeutta asiakirjoista ilmenevän selvityksen mukaan ei voitaisi perustaa B:n esittämällä tavalla Markkulan tilan alueelle sanotunlaista haittaa tuottamatta.</p>
      <p>Toimituksen yhteydessä ei ollut määrätty suoritettavaksi korvauksia, koska niitä toimituspöytäkirjan 13 §:n mukaan ei ollut vaadittu. Yksityisistä teistä annetun lain 48 §:n 1 momentin 10 kohdan mukaisesti oli lain 4 luvussa tarkoitetut korvauskysymykset kuitenkin ratkaistava toimituksessa viran puolesta. Toimituksessa olisi näin ollen ollut varattava asianosaisille tilaisuus korvausvaatimusten esittämiseen.</p>
      <p>KKO katsoi, ettei ollut esitetty syytä muuttaa MO:n päätöstä yksityistien suuntaa koskevilta osin. Tieoikeuden perustamisen johdosta käsiteltäviä korvauksia varten toimitus palautettiin toimitusmiehille, joiden tuli palauttamisen syy huomioon ottaen, menetellä siinä lain mukaan. KKO:n määräys, ettei MO:n päätöstä ollut toistaiseksi pantava täytäntöön, peruutettiin.</p>
      <div>
        <p>Ratkaisuun osallistuneet: oikeusneuvokset Miettinen, Portin, Mörä ja af Hällström sekä ylimääräinen oikeusneuvos Surakka</p>
      </div>
    </div>
  </finlex:content>
</finlex:document>
