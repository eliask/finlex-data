<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810066t</dcterms:identifier>
  <finlex:ecliIdentifier>ECLI:FI:KKO:1981:II66</finlex:ecliIdentifier>
  <dcterms:title>KKO:1981-II-66</dcterms:title>
  <dcterms:description>
    <p>
      <strong>Isyyslaki</strong>
    </p>
    <p>
      <strong>Isyyden vahvistaminen</strong>
    </p>
    <p>
      <strong>Maksuton oikeudenkäynti</strong>
    </p>
  </dcterms:description>
  <finlex:registerNumber>V79/1500</finlex:registerNumber>
  <dcterms:date pvm="19801209">1980-12-09</dcterms:date>
  <finlex:fileCopyNumber>4794</finlex:fileCopyNumber>
  <dcterms:issued pvm="19810526">1981-05-26</dcterms:issued>
  <dcterms:abstract>
    <p>Isyyden vahvistamista ja sen yhteydessä vaadittua elatusapua koskevassa oikeudenkäynnissä, jossa alaikäisen lapsen puhevaltaa IsyysL 24 §:n 1 mom:n nojalla käytti lastenvalvoja, myönnettiin tuloja ja varoja vailla olevalle lapselle maksuton oikeudenkäynti.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19810066taloa0">ASIAN KÄSITTELY ALEMMISSA OIKEUKSISSA</a>
    <a href="19810066tyloa0">KORKEIN OIKEUS</a>
  </dcterms:tableOfContents>
  <finlex:content id="s19810066t.kko">
    <div>
      <h2 id="19810066taloa0">ASIAN KÄSITTELY ALEMMISSA OIKEUKSISSA</h2>
      <p>Helsingin kaupungin lastenvalvoja oli Helsingin RO:ssa, käsiteltäessä isyyden vahvistamista koskevaa asiaa, jossa alaikäinen Suvi A oli ollut kantajana ja Seppo B vastaajana, pyytänyt, että A:lle myönnettäisiin maksuton oikeudenkäynti.</p>
      <p>RO p. 22.1.1979 oli, koska se oli 28.8.1978 julistamallaan päätöksellä hylännyt A:n maksutonta oikeudenkäyntiä koskevan pyynnön sillä perusteella että A oli otettu lastensuojelulautakunnan huostaan eikä noissa olosuhteissa ollut tapahtunut muutosta, hylännyt hakemuksen.</p>
      <p>Helsingin HO, jolta lastenvalvoja A:n edustajana oli hakenut muutosta RO:n päätökseen, p. 18.9.1979 oli, koska A:lle siihen nähden, että lastenvalvoja käytti hänen puhevaltaansa asiassa, ei aiheutunut asian käsittelystä menoja, jättänyt asian RO:n päätöksen lopputuloksen varaan. Lastenvalvoja velvoitettiin maksuttomasta oikeudenkäynnistä annetun lain 27 §:n 2 momentin nojalla korvaamaan valtiolle A:n maksuitta saaman pöytäkirjan lunastusmaksu 43 markkaa 50 penniä.</p>
      <p>Lastenvalvoja A:n edustajana pyysi että, koska lain soveltamisen kannalta muissa samanlaisissa tapauksissa oli tärkeätä saattaa asia KKO:n tutkittavaksi, A:lle oikeudenkäymiskaaren 30 luvun 3 §:n 2 kohdan nojalla sellaisena kuin se oli 14.6.1958 annetussa laissa, myönnettäisiin lupa hakea muutosta HO:n päätökseen ja sisällytti lupahakemukseensa muutoksenhakemuksen. Asianomainen virallinen syyttäjä antoi häneltä vaaditun vastauksen.</p>
    </div>
    <div>
      <h2 id="19810066tyloa0">KORKEIN OIKEUS</h2>
      <p>KKO p. myönsi esitetystä syystä muutoksenhakuluvan ja tutki asian. A:lla ei ollut tuloja eikä varoja. A ei näin ollen kyennyt osaksikaan suorittamaan isyyden vahvistamista ja sen yhteydessä vaadittua elatusapua koskevasta jutusta hänelle aiheutuvia menoja. Sen vuoksi KKO harkitsi oikeaksi, kumoten alempien oikeuksien päätökset ja vapauttaen lastenvalvojan velvollisuudesta korvata valtiolle A:n maksuitta saaman pöytäkirjan lunastusmaksu 43 markkaa 50 penniä, myöntää A:lle maksuttoman oikeudenkäynnin 26.6.1978 lukien ilman korvausvelvollisuutta valtiolle asian käsittelyn vaatimista menoista. Lastenvalvojalle A:n edustajana oli KKO:n päätöstä vastaan Uudenmaan lääninkonttorista maksettava A:n puolesta leimaverona suoritetut rahamäärät eli HO:n päätöksestä peritty 76 markkaa, tyytymättömyyden ilmoittamisesta HO:n ratkaisuun ja siitä annetusta todistuksesta peritty 63 markkaa sekä KKO:lle ja HO:lle annettuihin asiakirjoihin pantujen leimamerkkien määrä 46 markkaa eli yhteensä 185 markkaa.</p>
      <div>
        <p>Ratkaisuun osallistuneet: oikeusneuvokset Miettinen, Saarni-Rytkölä ja Ådahl sekä ylimääräiset oikeusneuvokset Roos ja Aro</p>
      </div>
    </div>
  </finlex:content>
</finlex:document>
