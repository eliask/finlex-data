<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810119t</dcterms:identifier>
  <finlex:ecliIdentifier>ECLI:FI:KKO:1981:II119</finlex:ecliIdentifier>
  <dcterms:title>KKO:1981-II-119</dcterms:title>
  <dcterms:description>
    <p>
      <strong>Työsopimus</strong>
    </p>
    <p>
      <strong>Työsopimuksen lakkaaminen</strong>
    </p>
  </dcterms:description>
  <finlex:registerNumber>S80/1187</finlex:registerNumber>
  <dcterms:date pvm="19810319">1981-03-19</dcterms:date>
  <finlex:fileCopyNumber>1280</finlex:fileCopyNumber>
  <dcterms:issued pvm="19810922">1981-09-22</dcterms:issued>
  <dcterms:abstract>
    <p>Työnantaja ja työntekijä eivät olleet sopineet palkan määrästä, ja se oli ollut työsuhteen päättyessä riitainen. Työnantaja oli maksanut palkan vasta 12 päivää työsuhteen päättymisen jälkeen. Kun palkanmaksun viivästyminen ei ollut johtunut työntekijästä, hänellä oli oikeus odotusajan palkkaan.</p>
    <p>Ään</p>
    <p>Vrt. <a href="http://www.finlex.fi/fi/oikeus/kko/kko/1974/19740092">KKO:1974-II-92</a></p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19810119taloa0">ASIAN KÄSITTELY ALEMMISSA OIKEUKSISSA</a>
    <a href="19810119tyloa0">KORKEIN OIKEUS</a>
  </dcterms:tableOfContents>
  <finlex:content id="s19810119t.kko">
    <div>
      <h2 id="19810119taloa0">ASIAN KÄSITTELY ALEMMISSA OIKEUKSISSA</h2>
      <p>A oli B:lle toimitetun haasteen nojalla Kuusamon KO:ssa lausunut, että hän oli loka - marraskuussa 1977 ollut B:n palveluksessa putkiasennustyössä neljä päivää. Työn valmistuttua B ei kuitenkaan ollut maksanut työstä sovittua palkkaa 1 300 markkaa, vaan oli huomattavasti työn päättymistä myöhemmin 24.11.1977 suorittanut A:lle 700 markkaa. Tämän vuoksi ja kun työsuhteesta johtuvien saatavien suoritus oli työsuhteen päättyessä viivästynyt, A oli vaatinut, että B velvoitettiin suorittamaan hänelle, paitsi sovitusta työpalkasta maksamatta jääneet 600 markkaa, työsopimuslain 22 §:n 5 momentin nojalla odotusajan palkkaa 1 949 markkaa 76 penniä 5 prosentin korkoineen haasteen tiedoksiantopäivästä lukien.</p>
      <p>B:n vastustettua kannetta KO p. 8.11.1978 samalla kun se hylkäsi kanteen sanottujen 600 markan osalta, oli hylännyt odotusajan palkkaa koskevan vaatimuksen sillä perusteella, että A oli vaatinut B:n jo maksaman 700 markan ylittävän määrän suorittamista siitä veroa pidättämättä ja että työsuhteen päättyessä oli ollut epätietoisuutta palkan määrästä.</p>
      <p>Vaasan HO, jonka tutkittavaksi A oli saattanut jutun, t. 7.8.1980 oli katsonut selvitetyksi, että A oli ollut työsuhteessa B:hen neljän päivän ajan 19.10. - 12.11.1977 ja että B oli maksanut A:lle työpalkan 700 markkaa vasta 24.11.1977. Koska työsuhteesta johtuvien saatavien suoritus oli siten viivästynyt enemmän kuin kuusi päivää, HO oli KO:n päätöstä muuttaen työsopimuslain 22 §:n 5 momentin nojalla velvoittanut B:n maksamaan A:lle täyden palkan kuudelta odotuspäivältä eli yhteensä 1 050 markkaa 5 prosentin korkoineen haasteen tiedoksiantopäivästä 24.10.1978 lukien.</p>
      <p>Pyytäen valituslupaa B haki muutosta HO:n tuomioon. Lupa myönnettiin ja A antoi häneltä hakemuksen johdosta pyydetyn vastauksen.</p>
    </div>
    <div>
      <h2 id="19810119tyloa0">KORKEIN OIKEUS</h2>
      <p>KKO t. tutki jutun ja katsoi kuten HO:kin selvitetyksi, että B:n ja A:n välinen työsuhde oli päättynyt 12.11.1977 ja että B oli maksanut A:lle palkan vasta 24.11.1977. A ja B eivät olleet sopineet palkan määrästä, ja se oli työsuhteen päättyessä ollut riitainen. Kun palkanmaksun viivästyminen ei ollut aiheutunut A:sta, hänellä oli työsopimuslain 22 §:n 5 momentin mukaan oikeus odotusajan palkkaan. Tämän vuoksi KKO katsoi, ettei ollut esitetty syytä muuttaa HO:n tuomion lopputulosta. Asian laadun vuoksi A sai kuitenkin pitää vahinkonaan hänellä vastauksen antamisesta KKO:ssa olleet kulut.</p>
      <div>
        <p>Oikeusneuvos Nybergh, joka oli eri mieltä, lausui: kun B työnantajana ja A työntekijänä ovat, sinänsä asianmukaisesti menetellen, jättäneet etukäteen sopimatta kysymyksessä olevasta lyhytaikaisesta työstä maksettavan palkan määrän, A:lla on ollut oikeus saada palkkansa heti työn päätyttyä 12.11.1977 edellytyksin, että hänen esittämänsä palkkavaatimus oli alan työehtosopimus huomioon ottaen kohtuullinen ja muutenkin lain mukainen. Kun tämä edellytys ei ole täyttynyt, B lykätessään palkan maksun sen määrän selvittämiseksi ei ole joutunut palkan maksamisen osalta viivästykseen. Ottaen huomioon A:n menettely, B:n korkea ikä ja asiassa ilmenneet muut olosuhteet, palkan määrän selvittämisen ja sen maksamisen kiireellisyyden suhteen voidaan asettaa ainoastaan kohtuullisia vaatimuksia. Muun muassa palkan suhteelliseen pienuuteen nähden ei myöskään ole mielekästä vaatia, että B olisi heti suorittanut osan vaaditusta palkasta. B on siten menetellyt hyväksyttävällä tavalla selvittäessään alan työehtosopimuksen mukaan maksettavan palkan määrän 24.11.1977 mennessä, jolloin palkka myös oli suoritettu. Näin ollen palkan maksu ei ole viivästynyt. Tämän vuoksi harkitsen oikeaksi, kumoten HO:n päätöksen, jättää asian KO:n päätöksen varaan.</p>
      </div>
      <div>
        <p>Ratkaisuun osallistuneet: oikeusneuvokset Leivonen ja Hämäläinen sekä ylimääräiset oikeusneuvokset Tulenheimo-Takki ja Heikkilä</p>
      </div>
    </div>
  </finlex:content>
</finlex:document>
