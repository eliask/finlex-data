<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810168t</dcterms:identifier>
  <finlex:ecliIdentifier>ECLI:FI:KKO:1981:II168</finlex:ecliIdentifier>
  <dcterms:title>KKO:1981-II-168</dcterms:title>
  <dcterms:description>
    <p>
      <strong>Ulosottolaki</strong>
    </p>
    <p>
      <strong>Valitusmenettely</strong>
    </p>
  </dcterms:description>
  <finlex:registerNumber>S81/388</finlex:registerNumber>
  <dcterms:date pvm="19811014">1981-10-14</dcterms:date>
  <finlex:fileCopyNumber>3952</finlex:fileCopyNumber>
  <dcterms:issued pvm="19811204">1981-12-04</dcterms:issued>
  <dcterms:abstract>
    <p>Ulosottomiehen kieltäydyttyä tuomion täytäntöönpanosta katsottiin ulosmittauksen hakijan ulosotonhaltijalle tekemä valitus kanteluksi ulosottomiehen toimenpiteestä. Valitusaika ulosotonhaltijan päätöksestä alkoi sen tiedoksisaannista (UL 10 luvun 4 §).</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19810168taloa0">ASIAN KÄSITTELY ALEMMISSA OIKEUKSISSA</a>
    <a href="19810168tmuukas0">KÄSITTELY KKO:SSA</a>
    <a href="19810168tyloa0">KKO:N PÄÄTÖS</a>
  </dcterms:tableOfContents>
  <finlex:content id="s19810168t.kko">
    <div>
      <h2 id="19810168taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>KKO:n päätös elatusaputuomion täytäntöönpanoa koskevassa asiassa.</h3>
        <h3>Hakija A</h3>
        <h3>Vastapuoli B</h3>
        <h3>Ratkaisu, johon on haettu muutosta</h3>
        <h3>Vaasan HO:n päätös 27.3.1981.</h3>
        <h3>Valituksenalainen toimenpide</h3>
        <p>Oulun kaupunginvoudin viraston avustava ulosottomies oli 8.10.1980 hylännyt A:n hakemuksen Oulun RO:n 13.1.1977 antaman elatusapupäätöksen täytäntöönpanemisesta. Hakemus oli koskenut B:n lapselleen C:lle kuukausittain etukäteen maksettavaksi määrätyn, korotuksineen 521 markan suuruisen elatusavun ja sanotun maksun 1.8. - 30.9.1980 väliseltä ajalta erääntyneiden erien yhteensä 1 042 markan perimistä. Ulosottomies oli katsonut, että koska elatusapuun oikeutettu C oli 14.6.1980 ryhtynyt suorittamaan asevelvollisuuttaan vakinaisessa palveluksessa, hän kykeni palvelusaikana elättämään itsensä.</p>
      </div>
      <div>
        <h3>Alempien muutoksenhakuasteiden ratkaisut</h3>
        <p>Tyytymättömänä ulosottomiehen ratkaisuun A oli toimittanut Oulun maistraatille kirjoituksen, jossa hän oli vaatinut ulosottomiehen päätöksen kumoamista ja tämän määräämistä ryhtymään toimenpiteisiin elatusapujen perimiseksi. Sen johdosta Oulun maistraatti on, kuultuaan avustavaa ulosottomiestä, Oulun I kaupunginvoutia ja B:tä, päätöksellään 12.12.1980 ulosottolain 3 luvun 1 §:n nojalla hylännyt valituksen, koska C, ollessaan asevelvollisena vakituisessa palveluksessa, kykeni elättämään itsensä ja B siten oli tuolta ajalta vapautunut suorittamasta elatusapua. Päätökseen liittämässään valitusosoituksessa maistraatti on osoittanut päätökseen tyytymättömän hakemaan siihen muutosta Vaasan HO:lta kirjallisella valituksella, joka oli toimitettava HO:lle viimeistään 30 päivänä päätöksen antopäivän jälkeen, sitä päivää lukuun ottamatta.</p>
        <p>Vaasan HO, jolta A on hakenut muutosta maistraatin päätökseen HO:een 13.1.1981 postitse saapuneella valituskirjelmällä, on 27.3.1981 antamallaan päätöksellä, katsoen maistraatin antaman valitusosoituksen lakiin perustuvaksi, ulosottolain 10 luvun 7 §:n nojalla jättänyt valituksen myöhään tehtynä tutkimatta.</p>
      </div>
    </div>
    <div>
      <h2 id="19810168tmuukas0">KÄSITTELY KKO:SSA</h2>
      <div>
        <h3>Valitusluvan myöntäminen ja välitoimet</h3>
        <p>A:lle on myönnetty valituslupa 3.6.1981. B on antanut häneltä pyydetyn vastauksen ja Oulun maistraatti siltä pyydetyn selityksen.</p>
      </div>
    </div>
    <div>
      <h2 id="19810168tyloa0">KKO:N PÄÄTÖS</h2>
      <div>
        <h3>Perustelu</h3>
        <p>A:n Oulun maistraatille tekemä valitus ei ole ollut sellainen valitus ulosmittauksesta, jota tarkoitetaan ulosottolain 10 luvun 3 §:ssä, vaan kantelu ulosottomiehen toimenpiteestä tämän kieltäydyttyä tuomion täytäntöönpanosta. Maistraatin olisi ollut niin ollen tullut osoittaa päätökseen tyytymätön valittamaan siitä ulosottolain 10 luvun 4 §:ssä säädetyssä ajassa eli 30 päivän kuluessa päätöksen tiedoksiannosta. A on maistraatin ilmoituksen mukaan saanut päätöksestä tiedon 19.12.1980, ja kun hänen valituksensa on saapunut postitse HO:een 13.1.1981, se on tehty säädetyn valitusajan kuluessa. HO:n ei niin ollen olisi pitänyt jättää A:n valitusta myöhään saapuneena tutkimatta.</p>
      </div>
      <div>
        <h3>Päätöslauselma</h3>
        <p>KKO kumoaa HO:n päätöksen ja palauttaa asian HO:een, jonka tulee ilmoituksetta ottaa se uudelleen käsiteltäväkseen ja siinä laillisesti menetellä.</p>
        <div>
          <p>Ratkaisuun osallistuneet: oikeusneuvokset Salervo, Saarni-Rytkölä ja Mälkki sekä ylimääräiset oikeusneuvokset Ketola ja Lager</p>
        </div>
      </div>
    </div>
  </finlex:content>
</finlex:document>
