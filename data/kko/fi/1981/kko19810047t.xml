<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810047t</dcterms:identifier>
  <finlex:ecliIdentifier>ECLI:FI:KKO:1981:II47</finlex:ecliIdentifier>
  <dcterms:title>KKO:1981-II-47</dcterms:title>
  <dcterms:description>
    <p>
      <strong>Ulosottolaki</strong>
    </p>
    <p>
      <strong>Virka-apu, UL 7 luku 14 §</strong>
    </p>
    <p>
      <strong>Kiinteistö</strong>
    </p>
    <p>
      <strong>Ainesosa</strong>
    </p>
  </dcterms:description>
  <finlex:registerNumber>S80/801</finlex:registerNumber>
  <dcterms:date pvm="19801215">1980-12-15</dcterms:date>
  <finlex:fileCopyNumber>4960</finlex:fileCopyNumber>
  <dcterms:issued pvm="19810410">1981-04-10</dcterms:issued>
  <dcterms:abstract>
    <p>Liikkeenharjoittaja ja öljy-yhtiö olivat toimintasopimuksessaan sopineet eräiden huoltoasemalla, joka sijaitsi liikkeenharjoittajan omistamalla kiinteistöllä, käytettävien laitteiden luovuttamisesta liikkeenharjoittajalle lainaksi. Sopimuksen mukaan laitteet pysyivät yhtiön omaisuutena. Kun liikkeenharjoittaja sopimuksen purkauduttua ei ollut yhtiön vaatimuksesta palauttanut esineitä eikä niiden irroittamisen voitu olettaa aiheuttavan kiinteistölle tuntuvaa vahinkoa, katsottiin hänen syyllistyneen omankädenoikeuteen ja pyydettyyn virka-apuun suostuttiin.</p>
    <p>Mahdollisesti syntyneellä ainesosasuhteella ei ollut merkitystä sopijapuolten välillä.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19810047taloa0">ASIAN KÄSITTELY ALEMMISSA OIKEUKSISSA</a>
    <a href="19810047tyloa0">KORKEIN OIKEUS</a>
  </dcterms:tableOfContents>
  <finlex:content id="s19810047t.kko">
    <div>
      <h2 id="19810047taloa0">ASIAN KÄSITTELY ALEMMISSA OIKEUKSISSA</h2>
      <p>Öljy-yhtiö A oli Vaasan lääninhallitukselle 20.7.1979 annetussa hakemuksessa lausunut, että yhtiön ja liikkeenharjoittajan B:n välillä oli 2. ja 4.1.1973 tehty toimintasopimus kahvioja huoltoasematoiminnan harjoittamisesta B:n L:n kunnan Kirkonkylässä omistamalla tilalla X. Tällä sopimuksella oli B:lle samalla luovutettu huoltoasematoiminnassa käytettäviksi hakemuksen oheen liitetyissä lainakalustoluetteloissa mainitut esineet. Yhtiö oli myös 2.1.1973 tehdyllä maanvuokrasopimuksella vuokrannut B:ltä sanotusta tilasta maa-alueen käytettäväksi polttonestemittareiden ja -säiliöiden sijoitusalueena. Kun B oli sitten 15.6.1979 allekirjoitetulla kirjeellä irtisanonut yhteistoiminta- ja vuokrasopimukset heti päättyviksi kaikilta osiltaan, yhtiö oli katsonut sopimukset purkautuneiksi. Koska B oli sopimusten purkauduttua kieltäytynyt luovuttamasta yhtiölle takaisin sen omistamia ja lainakalustoluetteloissa mainittuja kahta kaksihaaraista valaisinpylvästä, neljää niihin kiinnitettyä valaisinta 24-321, neljää maanalaista 10 m<sup>3</sup> säiliötä, kymmenosaista öljybaaria, ilmapuristinta SEK-13/170 ja korkeapainerasvapumppua 8559, yhtiö oli pyytänyt, että lääninhallitus ulosottolain 7 luvun 14 §:n nojalla velvoittaisi B:n luovuttumaan ne yhtiölle ja että pyydetty virka-apu myönnettäisiin väliaikaisesti heti vastapuolta kuulematta.</p>
      <p>Lääninhallitus oli, myöntämättä pyydettyä virka-apua vastapuolta kuulematta, varannut B:lle tilaisuuden antaa vastineensa. Vastineessa B oli kiistänyt korkeapainerasvapumpun olevan enää hänen hallussaan ja ilmoittanut luovuttaneensa sen A:lle jo aikaisemmin, mutta myöntänyt edellä mainittujen muiden esineiden olevan hänen hallussaan. B oli myös ilmoittanut tehneensä yhtiölle maanvuokralain 76 §:n 2 momentissa säädetyn lunastusvaatimuksen sekä huomauttanut, että luovutettaviksi vaaditut esineet olivat lisäksi kiinteistöön fyysisesti kiinnitettyjä ja palvelivat kiinteistön käyttötarkoitusta niin, että ne olivat kiinteistön aineosina lakanneet olemasta erillisiä esineitä. Tämän vuoksi B oli, katsoen lisäksi, ettei ulosottolain mukainen virka-apu voinut tällaisessa tapauksessa tulla kysymykseen, pyytänyt hakemuksen hylkäämistä ja A:n velvoittamista korvaamaan hänen kulunsa asiassa.</p>
      <p>A:n annettua vastaselityksensä lääninhallitus p. 23.11.1979 oli katsonut, ettei A:n oikeus anomaansa virka-apuun ollut niin selvä ja riidaton, että siihen olisi voitu suostua, ja tämän vuoksi ulosottolain 7 luvun 14 §:n nojalla hylännyt hakemuksen. Asian laadun vuoksi B sai pitää kulunsa vahinkonaan.</p>
      <p>A oli hakenut muutosta lääninhallituksen päätökseen Vaasan HO:lta ja muutoksenhakemuksessaan vaatinut, että B velvoitettaisiin luovuttamaan esineet uhalla, että A itse saisi B:n kustannuksella irroittaa ja noutaa ne. Vielä A oli vaatinut, että L:n piirin nimismies velvoitettaisiin antamaan yhtiölle virka-apua laitteiden hallinnan palauttamiseksi ja että B velvoitettaisiin korvaamaan yhtiön kulut asiassa.</p>
      <p>B:n annettua häneltä pyydetyn vastauksen ja vaadittua yhtiön velvoittamista korvaamaan hänen kulunsa asiassa HO p. 20.5.1980 oli, koska A:n hakemuksen perusteena olevaa B:n menettelyä, että tämä esittämiinsä seikkoihin vedoten piti huoltamotoiminnan harjoittamista koskevan sopimuksen purkauduttua kysymyksessä olevat yhtiön omistamat lainakalustoluetteloiden mukaiset esineet edelleen hallussaan, ei voitu pitää sellaisena ulosottolain 7 luvun 14 §:n 1 momentissa tarkoitettuna esineen hallinnan riistämisenä tai muun omankädenoikeuden harjoittamisena, jonka johdosta ulosotonhaltija voisi ryhtyä mainitussa lainkohdassa tarkoitettuihin toimenpiteisiin, katsonut, ettei ollut syytä lääninhallituksen päätöksen lopputuloksen muuttamiseen. A oli velvoitettu korvaamaan B:n vastinekulut 300 markalla.</p>
      <p>Pyytäen valituslupaa A haki muutosta HO:n päätökseen. Lupa myönnettiin ja B antoi häneltä hakemuksen johdosta pyydetyn vastauksen.</p>
    </div>
    <div>
      <h2 id="19810047tyloa0">KORKEIN OIKEUS</h2>
      <p>KKO p. tutki valituksen. B oli A:n kanssa tekemänsä toimintasopimuksen nojalla saanut kysymyksessä olevat esineet lainaksi huoltamotoiminnan harjoittamista varten. Sopimuksen mukaan esineet "on ja pysyy A:n omaisuutena". Tällä asianosaisten oli katsottava sopineen, että sopimuksen lakattua olemasta voimassa A:lla oli oikeus välittömästi saada lainaamansa esineet takaisin ilman, että B vetoamalla esineiden liittämiseen hänen omistamaansa kiinteistöön sen ainesosiksi tai hänellä mahdollisesti vuokranantajana olevaan lunastusoikeuteen saisi sitä estää. Kun B tästä huolimatta oli kieltäytynyt palauttamasta esineitä, joiden irroittamisesta paikoiltaan ei voitu olettaa aiheutuvan kiinteistölle tuntuvaa vahinkoa, hän oli syyllistynyt omankädenoikeuteen. Sen vuoksi KKO, vaatimukset enemmälti hyläten, ulosottolain 7 luvun 14 §:n nojalla velvoitti B:n 30 päivän kuluessa siitä, kun KKO:n päätös oli KKO:ssa oikeaksi todistettuna jäljennöksenä annettu hänelle tiedoksi, omistamallaan tilalla X luovuttamaan hallussaan oleviksi myöntämänsä edellä mainitut kaksi kaksihaaraista valaisinpylvästä, neljä niihin kiinnitettyä valaisinta 24-321, neljä maanalaista 10 m<sup>3</sup> suuruista säiliötä, kymmenosaisen öljybaarin ja ilmapuristimen SEK-13/170 A:lle uhalla, että A muutoin sai irroittaa esineet B:n kustannuksella ja ottaa ne haltuunsa. Asianomainen ulosottomies määrättiin antamaan A:lle tällöin ehkä tarvittavaa varka-apua. B velvoitettiin korvaamaan A:n kulut asiassa 600 markalla.</p>
      <p>Ulosottolain 7 luvun 14 §:n 2 momentin mukaan B:llä oli oikeus haasteen nojalla asianomaisessa tuomioistuimessa ajaa sellaista kannetta, johon hän katsoi olevan aihetta.</p>
      <p>A:n tuli toimittaa haastetiedoksiannolla B:lle KKO:n päätös tiedoksi KKO:ssa oikeaksi todistettuna jäljennöksenä. Tiedoksiantopäivä tuli merkitä sekä alkuperäiseen päätökseen että mainituun jäljennökseen.</p>
      <div>
        <p>Ratkaisuun osallistuneet: oikeusneuvokset Salervo, Takala ja Nybergh sekä ylimääräiset oikeusneuvokset Surakka ja Winqvist</p>
      </div>
    </div>
  </finlex:content>
</finlex:document>
