<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810118t</dcterms:identifier>
  <finlex:ecliIdentifier>ECLI:FI:KKO:1981:II118</finlex:ecliIdentifier>
  <dcterms:title>KKO:1981-II-118</dcterms:title>
  <dcterms:description>
    <p>
      <strong>Työsopimuslaki</strong>
    </p>
    <p>
      <strong>Sairausajan palkka</strong>
    </p>
  </dcterms:description>
  <finlex:registerNumber>R78/668</finlex:registerNumber>
  <dcterms:date pvm="19810202">1981-02-02</dcterms:date>
  <finlex:fileCopyNumber>458</finlex:fileCopyNumber>
  <dcterms:issued pvm="19810916">1981-09-16</dcterms:issued>
  <dcterms:abstract>
    <p>Työntekijä ei menettänyt hänen sairausaikanaan alkaneen lakon vuoksi, johon lakkoon hän oli tervehdyttyään ja palattuaan työpaikalle yhtynyt, oikeuttaan saada palkkaa lakon alkamisen jälkeiseltä sairausajalta.</p>
    <p>Ks. <a href="http://www.finlex.fi/fi/oikeus/kko/kko/1994/19940030">KKO:1994:30</a></p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19810118taloa0">ASIAN KÄSITTELY ALEMMISSA OIKEUKSISSA</a>
    <a href="19810118tyloa0">KORKEIN OIKEUS</a>
  </dcterms:tableOfContents>
  <finlex:content id="s19810118t.kko">
    <div>
      <h2 id="19810118taloa0">ASIAN KÄSITTELY ALEMMISSA OIKEUKSISSA</h2>
      <p>A:n osuuskuntaa B:tä vastaan ajamasta kanteesta Tampereen RO p. 1.9.1977 oli lausunut selvitetyksi, että A, joka oli ollut toistaiseksi voimassa olleen työsopimuksen perusteella osuuskunnan palveluksessa yhtäjaksoisesti 28.3.1967 alkaen, oli sairauden vuoksi ollut työkyvyttömänä ajan 4. - 17.3.1976, että osuuskunnassa oli alkanut lakko työhuonekunnan päätöksellä 8.3.1976 jatkuen aina kesäkuun 1976 alkuun saakka ja että A työkyvyttömyytensä 17.3.1976 päätyttyä oli mennyt työhön seuranneeksi päiväksi jääden sitten myös lakkoon 19.3.1976 lähtien lakon päättymiseen saakka ja palaten työhön sen jälkeen 2.6.1976. Sen vuoksi ja kun A:n sairaudesta johtunut työkyvyttömyys oli alkanut ennen osuuskunnan työntekijöiden aloittamaa lakkoa ja A oli sairauden päätyttyä 18.3.1976 palannut työhön, RO oli, huomioon ottaen että osuuskunnan sairausajan palkkasääntöjen mukaan sairausajan palkkaa maksettiin työntekijälle työsuhteen jatkuttua yhtäjaksoisesti vähintään viisi vuotta enintään kolmelta kuukaudelta, työsopimuslain 28 §:n 1 momentin nojalla velvoittanut osuuskunnan maksamaan A:lle vaadittuna sairausajan palkkana ajalta 8. - 17.3.1976 eli kahdeksalta työpäivältä vähennettynä sairausvakuutustoimiston maksamilla 206 markalla 52 pennillä 651 markkaa 8 penniä 5 prosentin korkoineen haasteen tiedoksiantopäivästä 11.5.1977 lukien.</p>
      <p>Turun HO, jonka tutkittavaksi osuuskunta oli saattanut jutun, t. 21.4.1978 oli jättänyt asian RO:n päätöksen varaan.</p>
      <p>Osuuskunta pyysi, koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi, lupaa hakea muutosta HO:n tuomioon ja lupahakemukseensa sisällytti muutoksenhakemuksen. A antoi häneltä vaaditun vastauksen.</p>
    </div>
    <div>
      <h2 id="19810118tyloa0">KORKEIN OIKEUS</h2>
      <p>KKO t. myönsi esitetystä syystä muutoksenhakuluvan ja tutki jutun. Koska A:n sairaudesta johtunut työkyvyttömyys oli alkanut ennen osuuskunnan työntekijöiden lakkoa eikä A lakon johdosta, johon hän tervehdyttyään ja palattuaan työpaikalle oli yhtynyt, ollut menettänyt oikeuttaan saada palkkaa lakon alkamisen jälkeiseltä sairausajalta, KKO harkitsi oikeaksi näillä ja muutoin HO:n tuomiosta ilmenevillä perusteilla jättää asian HO:n tuomion lopputuloksen varaan. Osuuskunta velvoitettiin suorittamaan A:lle korvaukseksi hänellä vastauksen antamisesta KKO:ssa olleista kuluista 650 markkaa.</p>
      <div>
        <p>Ratkaisuun osallistuneet: oikeusneuvokset Jalanko, Takala, Surakka ja Nybergh sekä ylimääräinen oikeusneuvos Mäkinen</p>
      </div>
    </div>
  </finlex:content>
</finlex:document>
