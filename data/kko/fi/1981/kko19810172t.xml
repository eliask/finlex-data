<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810172t</dcterms:identifier>
  <finlex:ecliIdentifier>ECLI:FI:KKO:1981:II172</finlex:ecliIdentifier>
  <dcterms:title>KKO:1981-II-172</dcterms:title>
  <dcterms:description>
    <p>
      <strong>Määräala</strong>
    </p>
    <p>
      <strong>Erottamisoikeuden kiinnityksen uudistaminen</strong>
    </p>
  </dcterms:description>
  <finlex:registerNumber>S81/410</finlex:registerNumber>
  <dcterms:date pvm="19811026">1981-10-26</dcterms:date>
  <finlex:fileCopyNumber>4112</finlex:fileCopyNumber>
  <dcterms:issued pvm="19811215">1981-12-15</dcterms:issued>
  <dcterms:abstract>
    <p>Määräalaa, jonka erottamisoikeuden vakuudeksi oli vahvistettu kiinnitys, ei kaupungin rakennusjärjestysmääräysten vuoksi ollut voitu lohkomalla erottaa. Koska erottamisen toimittamatta jääminen ei siten ollut aiheutunut kiinnityksenhaltijan syystä, kiinnitys voitiin uudistaa.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19810172taloa0">ASIAN KÄSITTELY ALEMMISSA OIKEUKSISSA</a>
    <a href="19810172tyloa0">KORKEIN OIKEUS</a>
  </dcterms:tableOfContents>
  <finlex:content id="s19810172t.kko">
    <div>
      <h2 id="19810172taloa0">ASIAN KÄSITTELY ALEMMISSA OIKEUKSISSA</h2>
      <p>A oli Turun kaupungin kolmannelta kiinteistötuomarilta pyytänyt sen kiinnityksen uudistamista, joka oli 11.7.1951 vahvistettu ja 21.9.1970 viimeksi uudistettu tilaan X, Turun kaupungin Kulkkilan yksinäistaloa N:o 1, 29.5.1951 vahvistetulla kauppakirjalla myydyn ja viimeksi 16.1.1962 vahvistetulla kauppakirjalla A:lle siirretyn määräalan erottamisoikeuden vakuudeksi.</p>
      <p>Kiinteistötuomari p. 18.9.1980 oli, koskei A ollut esittänyt selvitystä siitä, ettei hakemuksessa tarkoitetun alueen erottamista ollut voitu hänen syyttään loppuun saattaa, jakolain 203 §:n 1 momentin nojalla hylännyt hakemuksen.</p>
      <p>Turun HO, jossa A oli hakenut muutosta, p. 6.3.1981 oli jättänyt asian kiinteistötuomarin päätöksen varaan.</p>
      <p>Pyytäen valituslupaa A haki muutosta HO:n päätökseen. Lupa myönnettiin. Aviopuolisot B antoivat tilan X omistajina heiltä hakemuksen johdosta pyydetyn vastauksen ja kiinteistötuomarin häneltä vaaditun lausunnon.</p>
    </div>
    <div>
      <h2 id="19810172tyloa0">KORKEIN OIKEUS</h2>
      <p>KKO p. tutki asian ja totesi, että A oli hakiessaan kiinteistötuomarilta 18.9.1980 kysymyksessä olevan määräalan erottamisoikeuden kiinnityksen uudistamista viitannut Turun II apulaiskaupungingeodeetin 18.9.1970 antamaan todistukseen, jonka mukaan A:n ostamaa noin 1 200 m<sup>2</sup>:n määräalaa ei ollut voitu lohkoa rakennusjärjestyksen edellyttäessä asemakaavan ulkopuolella rakennuspaikan pinta-alaksi vähintään 10 000 m<sup>2</sup>. A oli KKO:een antanut Turun kaupungin kiinteistöviraston mittausosaton kaupungingeodeetin 6.4.1981 päivätyn todistuksen, joka koski A:n omistaman määräalan lohkomista. Todistuksessa lausuttiin seuraavaa: "Koska määräala (n. 1 200 m<sup>2</sup>) on myyty ensimmäisen kerran v. 1951 eli sen jälkeen kun Hirvensalo liitettiin Turun kaupunkiin, eikä rakennuspaikka täytä Turun kaupungin rakennusjärjestyksen 60 §:n 1 momentin määräystä, jonka mukaan asemakaava-alueen ulkopuolella tulee rakennuspaikan olla pinta-alaltaan vähintään 1 ha:n suuruinen ja koska ei ole esitetty KaavJL 25 a §:ssä tarkoitettua määräalalle myönnettyä voimassaolevaa muuta kuin talousrakennusta tai tilapäistä rakennusta koskevaa rakennuslupaa ja koska lohkominen merkitsee järjestämättömän taaja-asutuksen laajentamista kaavoittamattomalle alueelle, mittausosasto katsoo, että lohkomiseen ei ole laillisia edellytyksiä."</p>
      <p>Edellä olevan perusteella KKO katsoi, että määräalaa ei ollut voitu kaupungin rakennusjärjestysmääräysten vuoksi lohkomalla erottaa. Erottamisen toimittamatta jääminen ei näin ollen ollut aiheutunut A:n syystä. Kiinnitys erottamisoikeuden vakuudeksi voitiin siis jakolain 203 §:n 1 momentin nojalla uudistaa. Sen vuoksi HO:n ja kiinteistötuomarin päätökset kumottiin ja asia palautettiin kiinteistötuomarille jatkettuun käsittelyyn. A:n oli viimeistään 1.2.1982 ilmoitettava asia uudelleen käsiteltäväksi uhalla, että kiinnityksen uudistamishakemus muuten raukesi.</p>
      <div>
        <p>Ratkaisuun osallistuneet: oikeusneuvokset Heinonen, Hämäläinen ja af Hällström sekä ylimääräiset oikeusneuvokset Setälä ja Rosokivi</p>
      </div>
    </div>
  </finlex:content>
</finlex:document>
