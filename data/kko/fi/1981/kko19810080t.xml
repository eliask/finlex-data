<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810080t</dcterms:identifier>
  <finlex:ecliIdentifier>ECLI:FI:KKO:1981:II80</finlex:ecliIdentifier>
  <dcterms:title>KKO:1981-II-80</dcterms:title>
  <dcterms:description>
    <p>
      <strong>Rangaistustuomion purkaminen</strong>
    </p>
    <p>
      <strong>Oikeusvoima</strong>
    </p>
  </dcterms:description>
  <finlex:registerNumber>H80/712</finlex:registerNumber>
  <dcterms:date pvm="19801203">1980-12-03</dcterms:date>
  <finlex:fileCopyNumber>4725</finlex:fileCopyNumber>
  <dcterms:issued pvm="19810616">1981-06-16</dcterms:issued>
  <dcterms:abstract>
    <p>A:n oli väitetty tuoneen ulkomailta tulleessa aluksessa kahdessa eri satamassa luvattomasti maahan muun muassa alkoholijuomia. Sen jälkeen kun hänelle oli maahantulosatamassa tehdystä rikoksesta jo lainvoiman saaneella päätöksellä tuomittu rangaistus, oli toisessa satamassa tapahtuneeksi väitetystä maahantuonnista nostettu uusi syyte. Aikaisempaa päätöstä ei purettu, koska teot olisivat samaa rikosta eikä ollut edellytyksiä sanotun päätöksen purkamiseen tuomitun vahingoksi.</p>
    <p>Ään</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19810080taloa0">ASIAN KÄSITTELY ALEMMISSA OIKEUKSISSA</a>
    <a href="19810080tyloa0">KORKEIN OIKEUS</a>
  </dcterms:tableOfContents>
  <finlex:content id="s19810080t.kko">
    <div>
      <h2 id="19810080taloa0">ASIAN KÄSITTELY ALEMMISSA OIKEUKSISSA</h2>
      <p>Virallinen syyttäjä oli Vaasan HO:ssa hakenut muutosta Raahen RO:n 25.1.1978 julistamaan päätökseen A:ta vastaan ajamassaan syytejutussa. Syyttäjä oli vaatinut A:lle rangaistusta siitä, että A oli Raahessa erään yhtiön satamassa 27.10.1977 tulliviranomaisille asianmukaista ilmoitusta tekemättä tuonut maahan aluksesta X luvattomasti ja valtiolta tullimaksut pidättäen 20 kiloa voita sekä niin ikään luvattomasti alkoholijuomia yhteensä 26,6 litraa. Juttua käsiteltäessä oli ilmennyt Kokkolan RO:n 16.11.1977 julistamassaan lainvoiman saaneessa päätöksessä lausuneen selvitetyksi, että A oli Kokkolassa Ykspihlajan satamassa tulliviranomaisille asianmukaista ilmoitusta tekemättä tuonut 26.10.1977 edellä mainitusta aluksesta luvattomasti maahan 27,45 litraa alkoholijuomia ja 2 600, oikeastaan 4 200 savuketta. Kokkolan RO oli tuominnut A:n yksin teoin tehdyistä alkoholipitoisen aineen salakuljetuksesta ja veropetoksesta 52 päiväsakkoa vastaavaan 832 markan sakkoon ja menettämään takavarikkoon otetut alkoholijulmat ja savukkeet valtiolle. Tämän vuoksi Raahen RO oli edellä kerrotulla päätöksellään, katsoen syytteessä tarkoitettujen, tekojen ja Kokkolan RO:n päätöksessä A:n syyksi luettujen rikollisten tekojen olevan samaa rikosta, jättänyt syytteen ja muut häneen kohdistetut vaatimukset tutkittaviksi ottamatta. Kun syytteessä tarkoitetut A:n tekemiksi väitetyt veropetos ja alkoholipitoisen aineen salakuljetus sekä ne yksin teoin tehdyt alkoholipitoisen aineen salakuljetus ja veropetos, joista Kokkolan RO:n päätöksellä jo oli tuomittu rangaistukseen, saattoivat olla samoja rikoksia, HO pyysi KKO:ta ryhtymään sellaiseen toimeen, johon ehkä oli aihetta.</p>
    </div>
    <div>
      <h2 id="19810080tyloa0">KORKEIN OIKEUS</h2>
      <p>KKO p. tutki asian. Asiakirjoista ilmeni ko. aluksen saapuneen Suomeen ensin Kokkolaan Ykspihlajan satamaan ja sieltä siirtyneen Raaheen edellä mainittuun satamaan. Raahen RO:n käsiteltävänä olleessa syytteessä tarkoitettujen voipakkausten ja alkoholijuomien tuominen Suomen tullialueelle oli tapahtunut jo Kokkolassa, vaikka tavaroita ei siellä ollut vielä löydetty, ja A:n tekemiksi väitetyt veropetos ja alkoholipitoisen aineen salakuljetus olisivat sen vuoksi samaa rikosta kuin Kokkolan RO:n edellä kerrotulla päätöksellä hänen syykseen luetut yksin teoin tehdyt alkoholipitoisen aineen salakuljetus ja veropetos. Koska se seikka, ettei Kokkolan RO:n lainvoimaiseen päätökseen johtanut syyte ollut käsittänyt kaikkia A:n maahan tuomia tavaroita, ei oikeuttanut purkamaan sanottua rangaistustuomiota hänen vahingokseen, KKO katsoi, ettei HO:n kirje antanut aihetta toimenpiteeseen.</p>
      <div>
        <p>Oikeusneuvos af Hällström, joka oli eri mieltä, lausui: harkitsen lailliseksi esitetystä syystä purkaa ja poistaa Kokkolan RO:n 16.11.1977 julistaman päätöksen A:lle tuomittua rangaistusta koskevalta osalta ja määrätä, että HO:n tulee ottaa tuolla päätöksellä ratkaistu juttu sanotulta osin ilmoituksetta käsiteltäväksi siellä vireillä olevan jutun yhteydessä ja antaa siinä uusi lainmukainen ratkaisu.</p>
      </div>
      <div>
        <p>Ratkaisuun osallistuneet: oikeusneuvokset Jalanko, Mälkki ja Lindholm sekä ylimääräinen oikeusneuvos Roos</p>
      </div>
    </div>
  </finlex:content>
</finlex:document>
