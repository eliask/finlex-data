<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810037t</dcterms:identifier>
  <finlex:ecliIdentifier>ECLI:FI:KKO:1981:II37</finlex:ecliIdentifier>
  <dcterms:title>KKO:1981-II-37</dcterms:title>
  <dcterms:description>
    <p>
      <strong>Konkurssipesä</strong>
    </p>
    <p>
      <strong>Konkurssipesään kuuluva omaisuus</strong>
    </p>
    <p>
      <strong>Maksu</strong>
    </p>
  </dcterms:description>
  <finlex:registerNumber>R78/738</finlex:registerNumber>
  <dcterms:date pvm="19801009">1980-10-09</dcterms:date>
  <finlex:fileCopyNumber>3668</finlex:fileCopyNumber>
  <dcterms:issued pvm="19810402">1981-04-02</dcterms:issued>
  <dcterms:abstract>
    <p>Kun velallisen ennen konkurssin alkamista pankkisiirron välityksellä suorittamia, maksettavaksi erääntyneitä maksuja ei ollut näytetty kirjatun maksun saajan tilille hänen pankikseen merkityssä pankin konttorissa ennen velallisen tekemän konkurssihakemuksen oikeuteen antamista, eivätkä maksuksi tarkoitetut rahamäärät näin ollen olleet ennen konkurssin alkamista siirtyneet pois maksajan määräämisvallasta, rahamäärät oli palautettava konkurssipesälle.</p>
    <p>Vrt. KKO 1972-II-80 ja 1977-II-80</p>
    <p>Ks. <a href="http://www.finlex.fi/fi/oikeus/kko/kko/1989/19890017">KKO:1989:17</a></p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19810037taloa0">ASIAN KÄSITTELY ALEMMISSA OIKEUKSISSA</a>
    <a href="19810037tyloa0">KORKEIN OIKEUS</a>
  </dcterms:tableOfContents>
  <finlex:content id="s19810037t.kko">
    <div>
      <h2 id="19810037taloa0">ASIAN KÄSITTELY ALEMMISSA OIKEUKSISSA</h2>
      <p>A:n konkurssipesä oli vakuutusyhtiölle B ja C 11.3.1977 tiedoksi toimituttamansa haasteen nojalla Helsingin RO:ssa kertonut, että A, joka oli maanantaina 20.9.1976 antanut Imatran KO:een konkurssin alkamiseen johtaneen hakemuksensa, oli perjantaina 17.9.1976 maksanut Suomen Yhdyspankki Oy:n Imatran konttorissa olleelta shekkitililtään pankkisiirtona C:n tilille saman pankin pääkonttoriin Helsinkiin toimitettavaksi korkoina ja lyhennyksinä lainoista S 4738 ja T 1438 yhteensä 36 690,51 markkaa. Mainitut lainat A oli kuitenkin saanut B:ltä, joten maksua ei ollut suoritettu oikealle velkojalle. C olikin myöhemmin havainnut virheen ja 10.10.1976 siirtänyt ko. suoritukset B:lle. Konkurssipesä ei ollut antanut suostumusta varojen siirtoon eikä C:llä ollut ollut muutoinkaan oikeutta määrätä konkurssipesään kuuluvasta varallisuudesta. Mainittu siirto oli siten ollut perusteeton ja loukannut konkurssipesän muiden velkojien etua. Siinäkin tapauksessa, että C olisi ollut A:n maksujen oikea vastaanottaja, maksut eivät olisi olleet konkurssipesää sitovia. Huomioon ottaen, että suoritukset oli tehty mainittuun pankinkonttoriin Imatralle, joka ei ollut niin sanotun reaaliaikajärjestelmän piirissä, perjantaina 17.9.1976 iltapäivällä, ne eivät näet olleet voineet saapua perille pankin pääkonttoriin Helsinkiin ennen kuin aikaisintaan seuraavana työpäivänä eli maanantaina 20.9.1976 ja siis vasta konkurssin alkamisen jälkeen. A:nhan oli katsottava olleen konkurssissa tuon päivän alusta lukien. Tämän vuoksi konkurssipesä oli vaatinut vahvistettavaksi, että ko. 36 690,51 markan rahamäärä kuului A:n konkurssipesään, ja vakuutusyhtiöiden velvoittamista suorittamaan konkurssipesälle mainittu rahamäärä 5 prosentin korkoineen haastepäivästä.</p>
      <p>Vakuutusyhtiöiden vastustettua kannetta RO p. 25.11.1977 oli lausunut selvitetyksi, että A, jonka konkurssi oli alkanut 20.9.1976, oli ollut velkaa B:lle 25.8.1972 päivätyn, 100 000 markan määräisen vakuutusmaksulainasopimuksen T 1438 ja 11.12.1973 päivätyn, samoin 100 000 markan määräisen velkakirjan S 4738 perusteella. Lainasta T 1438 oli 1.5.1976 erääntynyt maksettavaksi pääoman lyhennystä ja korkoa yhteensä 21 065,51 markkaa sekä lainasta S 4738 20.5.1976 pääoman lyhennystä ja korkoja yhteensä 15 625 markkaa. B:n vaadittua 26.7. ja 10.9.1976 päivätyissä kirjeissään A:ta suorittamaan mainitut erät ja ilmoitettua lainojen erääntyvän kokonaisuudessaan maksettaviksi, mutta irtisanomisen peruuntuvan, mikäli vaaditut saatavat viimeistään 17.9.1976 olisivat vakuutusyhtiön tilillä Helsingin Osakepankin Bulevardin konttorissa, A oli perjantaina 17.9.1976 suorittanut 17.9.1976 suorittanut edellä mainitut maksettavaksi erääntyneet lyhennykset ja korot yhteensä 36 690,51 markkaa Suomen Yhdyspankki Oy:n Imatran konttoriin merkiten tällöin asianomaisiin pankkisiirtolomakkeisiin, että kysymys oli lainoihin T 1438 ja S 4738 perustuvista suorituksista, mutta osoittanut suoritukset C:lle Suomen Yhdyspankki Oy:n pääkonttoriin. C oli 10.10.1976 siirtänyt sille tulleet suoritukset niiden oikealle vastaanottajalle B:lle. Kun B:n maksut voitiin B:n A:lle lähettämiin tilillepanokortteihinkin merkittyjen ohjeiden mukaan suorittaa B:n palvelupisteisiin C:n konttoreissa ja kun po. erääntyneiden maksujen suoritusten oli katsottava tapahtuneen A:ta sitovasti jo 17.9.1976, jolloin varat olivat vielä olleet C:n hallussa B:n lukuun säilytettävinä, RO oli katsonut, etteivät suoritetut varat konkurssisäännön 45 § huomioon ottaen kuuluneet A:n konkurssipesälle, sekä sen vuoksi hylännyt kanteen.</p>
      <p>Helsingin HO, jonka tutkittavaksi konkurssipesä oli saattanut jutun, t. 24.5.1978 oli katsonut, että ko. vakuutusyhtiö B:lle tarkoitetut maksut oli sanotun yhtiön ja vakuutusyhtiö C:n kesken noudatetun käytännön mukaisesti voitu, kuten RO:nkin oli päätöksessään lausunut, pätevästi suorittaa myös viimeksi mainitun yhtiön konttoreihin. Ollakseen A:n konkurssipesää sitovia, maksujen kuitenkin olisi pitänyt olla perillä pankkisiirtolamakkeisiin maksupaikaksi merkityssä Suomen Yhdyspankki Oy:n pääkonttorissa Helsingissä ennen konkurssin alkamista. Koska A:n konkurssin oli konkurssisäännön 9 §:n mukaan katsottava alkaneen 20.9.1976 alusta eivätkä vakuutusyhtiöt olleet kiistäneet konkurssipesän väitettä siitä, että po. maksut olivat olleet perillä maksupaikalla vasta aikaisintaan 20.9.1976, HO oli pitänyt selvitettynä, että maksut olivat tapahtuneet konkurssin alkamisen jälkeen ja että suoritetut rahamäärät niin ollen konkurssisäännön 45 §:n 1 momentin mukaan kuuluivat konkurssipesälle. Sen vuoksi HO oli, kumoten RO:n päätöksen, velvoittanut vakuutusyhtiöiden, jotka molemmat olivat ko. rahasuorituksiin konkurssin alkamisen jälkeen puuttuneet, yhteisvastuullisesti suorittamaan konkurssipesälle vaaditut 36 690 markkaa 51 penniä 5 prosentin korkoineen haastepäivästä 11.3.1977.</p>
      <p>Lisäksi HO oli määrännyt, että vakuutusyhtiö B:llä, jota vastaan ko. kanne oli nostettu niin myöhään, ettei yhtiö ollut voinut ilmoittautua valvontapäivänä saatavaansa valvomaan, oli konkurssisäännön 48 §:n nojalla oikeus valvoa sille kanteen johdosta syntynyt saatava Imatran KO:ssa 3 kuukauden kuluessa HO:n tuomion antamispäivästä. Jos saatava vahvistettiin maksettavaksi ja pesästä oli jo jaettu varoja konkurssivelkojille, vakuutusyhtiö sai siitä, mitä sen oli konkurssipesälle maksettava, vähentää sen, mitä se olisi saanut nostaa jako-osuutena, jos se olisi valvonut saatavansa paikalletulopäivänä.</p>
      <p>Vakuutusyhtiöt B ja C pyysivät yhteisesti lupaa hakea muutosta HO:n tuomioon ja lupahakemukseensa sisällyttivät muutoksenhakemuksen. Konkurssipesä vastasi hakemukseen.</p>
    </div>
    <div>
      <h2 id="19810037tyloa0">KORKEIN OIKEUS</h2>
      <p>KKO t. käsitteli jutun. Koskei vakuutusyhtiö C ollut ilmoittanut tyytymättömyyttä HO:n tuomioon ja yhtiö siten oli oikeudenkäymiskaaren 30 luvun 17 §:n 1 momentin mukaan, sellaisena kuin tuo lainkohta oli 7.1.1955 annetussa laissa, menettänyt puhevaltansa jutussa, KKO jätti yhtiön muutoksenhakulupa-anomuksen tutkimatta. HO:n tuomio jäi siis vakuutusyhtiö C:n kohdalta lainvoimaisena noudatettavaksi.</p>
      <p>Vakuutusyhtiö B:n osalta KKO, suostuen muutoksenhakulupa-anomukseen, tutki jutun. Koska A:n konkurssi oli alkanut 20.9.1976 sinä ajankohtana, jolloin hän oli antanut konkurssihakemuksen Imatran KO:lle, eikä vakuutusyhtiö B ollut näyttänyt, että po. sen lukuun vakuutusyhtiö C:lle pankkisiirtoa käyttäen lähetetyt rahamäärät olisi kirjattu saajan tilille ja ne täten olisivat siirtyneet pois maksajan määräämisvallasta ennen konkurssin alkamisajankohtaa, KKO näillä ja muutoin HO:n tuomiosta ilmenevillä perusteilla katsoi, ettei ollut esitetty syytä HO:n tuomion lopputuloksen muuttamiseen. HO:n tuomio jäi siis myös vakuutusyhtiö B:n kohdalta pysyväksi kuitenkin siten, että siinä mainittu jälkivalvonta oli toimitettava 3 kuukauden kuluessa KKO:n päätöksen antopäivästä lukien. Vakuutusyhtiöt velvoitettiin yhteisvastuullisesti suorittamaan konkurssipesälle korvaukseksi sillä vastauksen antamisesta KKO:ssa olleista kuluista 650 markkaa.</p>
      <div>
        <p>Ratkaisuun osallistuneet: oikeusneuvokset Leivonen, Manner ja Hämäläinen sekä ylimääräiset oikeusneuvokset Rosokivi ja Heikkilä</p>
      </div>
    </div>
  </finlex:content>
</finlex:document>
