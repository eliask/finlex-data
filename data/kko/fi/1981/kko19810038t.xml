<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810038t</dcterms:identifier>
  <finlex:ecliIdentifier>ECLI:FI:KKO:1981:II38</finlex:ecliIdentifier>
  <dcterms:title>KKO:1981-II-38</dcterms:title>
  <dcterms:description>
    <p>
      <strong>Avioliittolaki</strong>
    </p>
    <p>
      <strong>Lapsen elatus</strong>
    </p>
    <p>
      <strong>Erityisesti lasta varten tuomittua elatusapua koskevia tapauksia</strong>
    </p>
  </dcterms:description>
  <finlex:registerNumber>S80/811</finlex:registerNumber>
  <dcterms:date pvm="19801111">1980-11-11</dcterms:date>
  <finlex:fileCopyNumber>4298</finlex:fileCopyNumber>
  <dcterms:issued pvm="19810402">1981-04-02</dcterms:issued>
  <dcterms:abstract>
    <p>Lapsen täysivaltaiseksi tulon jälkeen nostetussa maksamatta olevien elatusapumaksujen määrän vahvistamista koskevassa oikeudenkäynnissä oli sillä vanhemmalla, jonka huollossa lapsi oli ollut, oikeus edustaa lasta, kun kysymys oli elatusapumaksuista, jotka olivat erääntyneet hänen huoltaessaan lasta.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19810038taloa0">ASIAN KÄSITTELY ALEMMISSA OIKEUKSISSA</a>
    <a href="19810038tyloa0">KORKEIN OIKEUS</a>
  </dcterms:tableOfContents>
  <finlex:content id="s19810038t.kko">
    <div>
      <h2 id="19810038taloa0">ASIAN KÄSITTELY ALEMMISSA OIKEUKSISSA</h2>
      <p>A oli B:lle 17.10.1979 tiedoksi toimituttamansa haasteen nojalla Espoon KO:ssa lausunut, että KO oli 30.10.1973 julistamallaan päätöksellä tuominnut hänet ja B:n asumuseroon ja velvoittanut hänet suorittamaan B:lle elatusapua tämän huoltoon määrättyjä puolisoiden alaikäisiä lapsia, 30.4.1956 syntynyttä Irmeliä ja 8.6.1961 syntynyttä Osmoa varten. Velvollisuus suorittaa elatusapua oli päättynyt Irmelin osalta 30.4.1976, jolloin tämä oli täyttänyt 20 vuotta, ja Osmon osalta KO:n määrättyä 19.1.1979 hänet A:n huoltoon. Sairauden ja työttömyyden johdosta A ei ollut suorittanut kaikkia elatusapumaksuja, vaan hänellä oli ollut elatusapuvelkaa Espoon elatusturvatoimiston 24.9.1979 päivätyn laskelman mukaan 10 494 markkaa 95 penniä. Koska B ei ollut hyväksynyt elatusapusuorituksiksi A:n postitse 30.9.1974 Irmelin nimellä lähettämiä 300 markkaa eikä myöskään A:n hänelle pankkisiirtona 28.2.1977 lähettämää 105 markan määräistä suoritusta, A oli vaatinut, että elatusapumaksujen suoritukseksi vahvistettaisiin sanotut yhteensä 405 markkaa.</p>
      <p>B:n vastustettua kannetta siltä osin kuin se koski suoraa Irmelille suoritettua erää ja lausuttua hyväksyvänsä elatusapusuorituksiksi kaikki hänelle itselleen tulleet suoritukset KO p. 1.11.1979 oli todennut, että Irmeli ja Osmo, joiden elatusta kanne koski, olivat jo täysi-ikäisiä ja että vastaajaksi oli haastettu heidän entinen huoltajansa B, jolla lasten tultua täysi-ikäisiksi ei huomioon ottaen lapsen elatuksesta annetun lain 5 §:n 1 momentin ja oikeudenkäymiskaaren 12 luvun 1 §:n 1 momentin säännökset ollut puhevaltaa elatusapua koskevassa asiassa. Sen vuoksi KO oli jättänyt kanteen tutkimatta. A oli velvoitettu korvaamaan B:n oikeudenkäyntikulut 450 markalla.</p>
      <p>Helsingin HO, jonka tutkittavaksi A oli saattanut jutun, p. 15.4.1980 oli jättänyt asian KO:n päätöksen varaan ja velvoittanut A:n suorittamaan B:lle korvaukseksi hänellä HO:ssa olleista oikeudenkäyntikuluista 350 markkaa.</p>
      <p>Pyytäen valituslupaa A haki muutosta HO:n päätökseen. Lupa myönnettiin ja B antoi valituksen johdosta häneltä pyydetyn vastauksen.</p>
    </div>
    <div>
      <h2 id="19810038tyloa0">KORKEIN OIKEUS</h2>
      <p>KKO t. tutki valituksen ja totesi, että ko. elatusapuerät olivat erääntyneet maksettaviksi Irmelin ja Osmon ollessa vajaavaltaisia ja B:n huollossa. Kun nämä erät lapsen elatuksesta annetun lain 5 §:n 1 momentin ja 19 §:n 2 momentin sekä holhouslain muuttamisesta 3.6.1976 annetun lain voimaantulosäännöksen 5 momentista ilmenevän oikeusperiaatteen mukaan olisi ollut maksettava B:lle, hänellä oli oikeus käyttää vastaajan puhevaltaa näiden erien perimisestä koskevassa oikeudenkäynnissä senkin jälkeen kun huollettavat olivat tulleet täysivaltaisiksi. Alempien oikeuksien ei näin ollen olisi mainitsemillaan perusteilla tullut jättää juttua tutkimatta. Viivytyksen välttämiseksi ja asian selvitettyyn tilaan nähden KKO tutki jutun ja totesi, että B oli myöntänyt vastaanottaneensa 28.2.1977 hänelle lähetetyn 105 markan määräisen elatusapuerän ja että A:n 30.9.1974 postin välityksin suorittamat 300 markkaa oli osoitettu Irmelille. B ei ollut hyväksynyt viimeksi mainittua määrää elatusmaksuksi. Tämän vuoksi KKO harkitsi oikeaksi, kumoten HO:n ja KO:n päätöksen muutoin paitsi oikeudenkäyntikulujen korvaamisvelvollisuutta koskevalta osalta ja hyläten kanteen enemmälti, vahvistaa, että mainittu 105 markan suuruinen erä oli otettava huomioon elatusapusuorituksena A:lta maksamatonta elatusapua ulosottotoimin taikka muutoin perittäessä. Asian laadun vuoksi asianosaiset saavat pitää KKO:ssa olleet oikeudenkäyntikulunsa vahinkonaan.</p>
      <div>
        <p>Ratkaisuun osallistuneet: oikeusneuvokset Leivonen, Manner ja Hiltunen sekä ylimääräiset oikeusneuvokset Mäkinen ja Heikkilä</p>
      </div>
    </div>
  </finlex:content>
</finlex:document>
