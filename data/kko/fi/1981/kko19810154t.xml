<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810154t</dcterms:identifier>
  <finlex:ecliIdentifier>ECLI:FI:KKO:1981:II154</finlex:ecliIdentifier>
  <dcterms:title>KKO:1981-II-154</dcterms:title>
  <dcterms:description>
    <p>
      <strong>Poissaolosakko</strong>
    </p>
    <p>
      <strong>Syyteoikeuden vanhentuminen</strong>
    </p>
  </dcterms:description>
  <finlex:registerNumber>R80/955</finlex:registerNumber>
  <dcterms:date pvm="19810526">1981-05-26</dcterms:date>
  <finlex:fileCopyNumber>2061</finlex:fileCopyNumber>
  <dcterms:issued pvm="19811118">1981-11-18</dcterms:issued>
  <dcterms:abstract>
    <p>Esteettömästä poissaolosta oikeudesta vastaajana oli rangaistus tuomittava RL 8 luvun 1 §:n 1 mom:n 4 kohdassa säädetyssä vanhentumisajassa.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19810154taloa0">ASIAN KÄSITTELY ALEMMISSA OIKEUKSISSA</a>
    <a href="19810154tyloa0">KORKEIN OIKEUS</a>
  </dcterms:tableOfContents>
  <finlex:content id="s19810154t.kko">
    <div>
      <h2 id="19810154taloa0">ASIAN KÄSITTELY ALEMMISSA OIKEUKSISSA</h2>
      <p>Helsingin RO oli käsitellessään istunnossaan 28.11.1974 juttua, jossa A oli syytteessä yksityisen asiakirjan väärentämisestä, ja todettuaan A:n jääneen vastaajaksi haastettuna laillista estettä ilmoittamatta oikeuteen saapumatta lykännyt jutun käsittelyn ja määrännyt A:n tuotavaksi jutun jatkokäsittelyyn. Samalla RO oli ilmoittanut tuolloin tulevansa lausumaan A:n mahdollisesta tuomitsemisesta rangaistukseen poissaolosta oikeudesta. Kun A:ta ei ollut saatu noudetuksi jutun jatkokäsittelyihin, RO oli istunnoissaan 23.1.1975 ja 27.5.1976 jättänyt jutun uuden ilmoituksen varaan. RO oli sitten jutun jatkokäsittelyssä 28.9.1978 julistamassaan päätöksessä, samalla kun A tuomittiin rikoslain 36 luvun 5 §:n nojalla erittäin lieventävien asianhaarain vallitessa tehdystä yksityisen asiakirjan väärentämisestä 40 päiväsakkoa vastaavaan 400 markan sakkoon eli, kun siitä rikoslain 3 luvun 11 §:n nojalla vähennettiin 2 päivää vastaavat 2 päiväsakkoa, 38 päiväsakkoa vastaavaan 380 markan sakkoon, todennut, ettei A:ta voitu enää tuomita rangaistukseen 28.11.1974 tapahtuneesta poissaolosta oikeudesta vastaajana.</p>
      <p>Helsingin HO, jonka tutkittavaksi virallinen syyttäjä oli saattanut jutun siltä osin kuin A oli jätetty RO:ssa esteettömästä poissaolosta oikeudesta vastaajana rangaistukseen tuomitsematta, p. 25.9.1980 oli, koska A oli ollut ilman laillista syytä poissa jutun käsittelystä 28.11.1974 eikä RO:lla ollut ollut laillista estettä rangaistuksen määräämiselle siitä 28.9.1978 pidetyssä istunnossaan, tuominnut A:n oikeudenkäymiskaaren 12 luvun 17 §:n 1 momentin nojalla esteettömästä poissaolosta oikeudesta vastaajana 10:een 10 markan määräiseen päiväsakkoon. Kun jutussa tuomitut sakkorangaistukset laskettiin yhteen 50 päiväsakoksi ja rangaistuksesta rikoslain 3 luvun 11 §:n nojalla vähennettiin vapaudenmenetysaikaa 22. ja 23.8.1978 eli 2 päivää vastaavat 2 päiväsakkoa, A:n maksettavaksi jäi 48 päiväsakkoa vastaavat 480 markkaa.</p>
      <p>Pyytäen valituslupaa virallinen syyttäjä haki muutosta HO:n päätökseen. A ei antanut häneltä hakemuksen johdosta pyydettyä vastausta.</p>
    </div>
    <div>
      <h2 id="19810154tyloa0">KORKEIN OIKEUS</h2>
      <p>KKO p. tutki jutun. Koska oikeus tuomita A rangaistukseen sanotusta 28.11.1974 tapahtuneesta poissaolosta oikeudesta vastaajana oli rikoslain 8 luvun 1 §:n 1 momentin 4 kohdan mukaan verrattuna oikeudenkäymiskaaren 12 luvun 17 §:n 1 momenttiin rauennut kahdessa vuodessa poissaolopäivästä lukien eli ennen RO:n 28.9.1978 julistamaa päätöstä eikä HO siten olisi enää saanut tuomita A:ta rangaistukseen tuosta rikoksesta, KKO harkitsi oikeaksi kumota HO:n päätöksen siltä osin kuin A oli sillä tuomittu rangaistukseen esteettömästä poissaolosta oikeudesta vastaajana. A:n maksettavaksi jutussa jäi siten 40 päiväsakkoa eli, kun sitä rikoslain 3 luvun 11 §:n nojalla vähennettiin HO:n vähentämät 2 päiväsakkoa, kaikkiaan 38 päiväsakkoa vastaavat 380 markkaa.</p>
      <div>
        <p>Ratkaisuun osallistuneet: oikeusneuvokset Jalanko, Surakka ja Lindholm sekä ylimääräiset oikeusneuvokset Mäkinen ja Rosokivi</p>
      </div>
    </div>
  </finlex:content>
</finlex:document>
