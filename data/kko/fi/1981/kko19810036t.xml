<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810036t</dcterms:identifier>
  <finlex:ecliIdentifier>ECLI:FI:KKO:1981:II36</finlex:ecliIdentifier>
  <dcterms:title>KKO:1981-II-36</dcterms:title>
  <dcterms:description>
    <p>
      <strong>Ulosottolaki</strong>
    </p>
    <p>
      <strong>Eläkkeen ulosmittaus</strong>
    </p>
    <p>
      <strong>Veronpalautussaatavan ulosmittaus</strong>
    </p>
  </dcterms:description>
  <finlex:registerNumber>S80/836</finlex:registerNumber>
  <dcterms:date pvm="19801215">1980-12-15</dcterms:date>
  <finlex:fileCopyNumber>4961</finlex:fileCopyNumber>
  <dcterms:issued pvm="19810401">1981-04-01</dcterms:issued>
  <dcterms:abstract>
    <p>Veronpalautussaatava, vaikka se koostui yksinomaan eläketuloista toimitetuista ennakonpidätyksistä, katsottiin ulosmittauskelpoiseksi omaisuudeksi.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19810036taloa0">ASIAN KÄSITTELY ALEMMISSA OIKEUKSISSA</a>
    <a href="19810036tyloa0">KORKEIN OIKEUS</a>
  </dcterms:tableOfContents>
  <finlex:content id="s19810036t.kko">
    <div>
      <h2 id="19810036taloa0">ASIAN KÄSITTELY ALEMMISSA OIKEUKSISSA</h2>
      <p>Kaustisen nimismiespiirin avustava ulosottomies oli Helsingistä olevan Kansallis-Osake-Pankin A:lta olevan, Vaasan lääninhallituksen 27.8.1979 antamaan lainhakupäätökseen perustuvan saatavan 65 005 markan 60 pennin 6 prosentin korkoineen 13.10.1979 lukien sekä 27 markan 35 pennin ulosottokulujen suorittamiseksi 8.11.1979 ulosmitannut A:lle tulevan 2 133 markan 88 pennin veronpalautuksen vuodelta 1978. Tyytymättömänä ulosmittaukseen A oli Vaasan lääninhallitukselle 26.11.1979 saapuneessa valituskirjassa vaatinut että, koska kyseinen veronpalautus oli kokonaisuudessaan eläkkeestä liikaa pidätetyn veron palautusta ja siis edelleen eläketuloa, jota ei lain mukaan saanut ulosmitata, ulosmittaus kumottaisiin.</p>
      <p>Avustavan ulosottomiehen annettua selityksensä ja Kaustisen piirin nimismies lausuntonsa Vaasan lääninhallitus p. 18.3.1980 oli, koska kyseessä oleva veronpalautus oli A:n ulosmittauskelpoista omaisuutta, johon ulosmittaamatta jätettävän palkan ja eläkkeen määrästä annettuja säännöksiä ei ollut sovellettava, ulosottolain 4 luvun 7 §:n ja 9 luvun 2 §:n nojalla sekä, huomioon ottaen myös veronkuittauslain säännökset, hylännyt hakemuksen.</p>
      <p>Vaasan HO, jonka tutkittavaksi A oli saattanut asian, p. 27.5.1980 oli jättänyt sen lääninhallituksen päätöksen varaan.</p>
      <p>Pyytäen valituslupaa A haki muutosta HO:n päätökseen. Lupa myönnettiin. Kansallis-Osake-Pankki ei käyttänyt hyväkseen sille varattua tilaisuutta vastauksen antamiseen.</p>
    </div>
    <div>
      <h2 id="19810036tyloa0">KORKEIN OIKEUS</h2>
      <p>KKO p. tutki asian. Kysymyksessä oleva A:lle maksettava veronpalautus koostui kokonaisuudessaan valtiokonttorin hänelle virkasuhteen perusteella vuonna 1978 maksamasta eläkkeestä toimitetuista veronpidätyksistä. Ulosottolain 4 luvun 7 §:n 1 momentin mukaan sanotunlaista eläkettä ei saanut ulosmitata. A:lle tuleva veronpalautus ei kuitenkaan enää ollut mainitussa lainkohdassa tarkoitettua eläkkeensaajalle suoritettavaa eläkettä vaan eläketuloista kertynyttä säästöä. Saman 4 luvun 7 a §:n mukaan ulosmittaamatta oli jätettävä asianomaisen eläkkeestä nostamat, hänen hallussaan olevat tai hänen lukuunsa rahalaitokseen maksetut rahat siltä osin kuin ne vastasivat ulosmittauspäivän ja eläkkeen seuraavan maksupäivän välistä aikaa. Eläketuloista kertyneiden varojen ulosmittaamiselle ei ollut muita rajoituksia. Näin ollen puheena olevan veronpalautussaatavan ulosmittaamiselle ei ollut estettä. Tämän vuoksi KKO katsoi, ettei ollut syytä muuttaa HO:n päätöksen lopputulosta.</p>
      <div>
        <p>Ratkaisuun osallistuneet: oikeusneuvokset Salervo, Takala ja Nybergh sekä ylimääräiset oikeusneuvokset Surakka ja Winqvist</p>
      </div>
    </div>
  </finlex:content>
</finlex:document>
