<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810029t</dcterms:identifier>
  <finlex:ecliIdentifier>ECLI:FI:KKO:1981:II29</finlex:ecliIdentifier>
  <dcterms:title>KKO:1981-II-29</dcterms:title>
  <dcterms:description>
    <p>
      <strong>Maksuton oikeudenkäynti</strong>
    </p>
    <p>
      <strong>Oikeudenkäyntiavustajan määrääminen</strong>
    </p>
  </dcterms:description>
  <finlex:registerNumber>R80/252/79</finlex:registerNumber>
  <dcterms:date pvm="19801021">1980-10-21</dcterms:date>
  <finlex:fileCopyNumber>3911</finlex:fileCopyNumber>
  <dcterms:issued pvm="19810318">1981-03-18</dcterms:issued>
  <dcterms:abstract>
    <p>Asiaa, jossa syytetty jo oli tuomittu vankeusrangaistukseen ja menettämään ehdonalainen vapautensa, ei pidetty maksuttomasta oikeudenkäynnistä annetun lain 10 §:n 2 mom:ssa tarkoitettuna yksinkertaisena rikosasiana.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19810029taloa0">ASIAN KÄSITTELY ALEMMISSA OIKEUKSISSA</a>
    <a href="19810029tyloa0">KORKEIN OIKEUS</a>
  </dcterms:tableOfContents>
  <finlex:content id="s19810029t.kko">
    <div>
      <h2 id="19810029taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän ajamasta syytteestä Helsingin RO, kuultuaan asianomistajana K:ta, p. 23.8.1979 oli lausunut selvitetyksi, että A oli 5.7.1979 Helsingissä, sen jälkeen kun K:n kultasepänliikkeestä oli varastettu muun muassa kaksi miesten rannekelloa, vaihtanut itselleen mainitut kellot, vaikka hän oli tiennyt ne varastetuiksi. Sen vuoksi RO, huomioon ottaen, että A:n aikaisemman rikollisuuden ja nyt ko. rikoksen suhde rikosten samankaltaisuuden vuoksi ja muutenkin osoitti hänellä ilmeistä piittaamattomuutta lain kielloista ja käskyistä, oli rikoslain 32 luvun 1 §:n ja 6 luvun 2 §:n 4 kohdan nojalla tuominnut A:n varastetun tavaran kätkemisestä 2 kuukaudeksi vankeuteen, mistä rangaistuksesta oli rikoslain 3 luvun 11 §:n nojalla vähennetty vapaudenmenetysaikaa 5.7.1979 mukaan vastaava yksi päivä, ja menettämään 5.4.1979 alkaneen ehdonalaisen vapautensa.</p>
      <p>A oli, saattaessaan jutun Helsingin HO:n tutkittavaksi, pyytänyt, että hänelle myönnettäisiin jutussa maksuton oikeudenkäynti takautuvasti 6.8.1979 lukien, että oikeustieteen kandidaatti V määrättäisiin hänen oikeudenkäyntiavustajakseen ja että V:lle maksettaisiin valtion varoista palkkioksi toimenpiteistään asian valmistelussa ja sen käsittelyssä RO:ssa 1 400 markkaa ja korvaukseksi tarpeellisista kuluista 10 markkaa sekä lisäksi palkkiota A:n avustamisesta HO:ssa. HO p. 18.12.1979 oli, jättäessään pääasiaratkaisun RO:n päätöksen varaan, myöntänyt A:lle maksuttoman oikeudenkäynnin 6.8.1979 lukien ilman korvausvelvollisuutta valtiolle, mutta koska kysymyksessä oli yksinkertainen rikosasia eikä ollut esitetty erityistä syytä oikeudenkäyntiavustajan määräämiseksi, hylännyt avustajan määräämistä koskevan pyynnön.</p>
      <p>A haki valittamalla muutosta HO:n oikeudenkäyntiavustajan määräämistä koskevaan ratkaisuun uudistaen avustajan määräämistä ja valtion varoista maksettavia palkkioita ja kulujen korvaamista koskevan pyyntönsä.</p>
    </div>
    <div>
      <h2 id="19810029tyloa0">KORKEIN OIKEUS</h2>
      <p>KKO p. tutki asian ja katsoi, huomioon ottaen A:lle tuomitun rangaistuksen ja muun seuraamuksen, ettei kysymyksessä ollut sellainen maksuttomasta oikeudenkäynnistä annetun lain 10 §:n 2 momentin tarkoittama yksinkertainen rikosasia, jossa oikeudenkäyntiavustajaa ei saanut sanotun lain nojalla määrätä ilman erityistä syytä. Tämän vuoksi ja koska A ei ilman avustajaa olisi kyennyt asianmukaisesti valvomaan etuaan ja oikeuttaan asian käsittelyssä, KKO, kumoten HO:n päätöksen siltä osin kuin avustajan määräämistä koskeva pyyntö oli hylätty, harkitsi oikeaksi maksuttomasta oikeudenkäynnistä annetun lain nojalla määrätä V:n A:n oikeudenkäyntiavustajaksi. Valtion varoista määrättiin maksettavaksi V:lle kohtuulliseksi palkkioksi A:n avustamisesta RO:ssa 840, HO:ssa 250 ja KKO:ssa 290 eli yhteensä 1 380 markkaa.</p>
      <div>
        <p>Ratkaisuun osallistuneet: oikeusneuvokset Salervo, Heinonen, Nybergh ja Lehtonen sekä ylimääräinen oikeusneuvos Winqvist</p>
      </div>
    </div>
  </finlex:content>
</finlex:document>
