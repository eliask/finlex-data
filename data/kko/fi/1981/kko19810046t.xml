<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810046t</dcterms:identifier>
  <finlex:ecliIdentifier>ECLI:FI:KKO:1981:II46</finlex:ecliIdentifier>
  <dcterms:title>KKO:1981-II-46</dcterms:title>
  <dcterms:description>
    <p>
      <strong>Tuomioistuimen toimivalta</strong>
    </p>
  </dcterms:description>
  <finlex:registerNumber>R80/734</finlex:registerNumber>
  <dcterms:date pvm="19810202">1981-02-02</dcterms:date>
  <finlex:fileCopyNumber>465</finlex:fileCopyNumber>
  <dcterms:issued pvm="19810408">1981-04-08</dcterms:issued>
  <dcterms:abstract>
    <p>SO:n tuomiovallan alainen henkilö oli syytteen nostamisen jälkeen mutta ennen kuin häntä vastaan ajetussa rikosjutussa oli julistettu päätös ylennetty upseeriksi. SO katsottu toimivaltaiseksi saattamaan jutun käsittely loppuun.</p>
    <p>Ään</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19810046taloa0">ASIAN KÄSITTELY ALEMMISSA OIKEUKSISSA</a>
    <a href="19810046tyloa0">KORKEIN OIKEUS</a>
  </dcterms:tableOfContents>
  <finlex:content id="s19810046t.kko">
    <div>
      <h2 id="19810046taloa0">ASIAN KÄSITTELY ALEMMISSA OIKEUKSISSA</h2>
      <p>Virallinen syyttäjä oli Jyväskylän sotaoikeudessa 7.5.1979 vaatinut tuolloin upseerikokelaana vakinaisessa palveluksessa olleen A:n tuomitsemista rangaistukseen hänen 23.4.1979 tekemikseen väitetyistä vilpillisestä menettelystä loman saamiseksi, yksityisen asiakirjan väärentämisestä ja sotilaan arvolle sopimattomasta käyttäytymisestä.</p>
      <p>Sotaoikeus p. 23.5.1979 oli hylännyt kanteen syytteen enemmälti sekä mainitseminsa perustein ja soveltamiensa lainkohtien nojalla tuominnut A:n sotilaan arvolle sopimattomasta käyttäytymisestä 15:een 36 markan päiväsakkoon.</p>
      <p>Helsingin HO, jonka käsiteltäväksi virallinen syyttäjä ja A olivat saattaneet jutun, p. 6.3.1980 oli todennut, että A oli ennen kuin asia oli sotaoikeudessa ratkaistu tasavallan presidentin sotilaskäskyllä 10.5.1979 ylennetty vänrikiksi. Näin ollen syyte A:ta vastaan oli, vaikka hänelle oli vaadittu rangaistusta ennen hänen upseeriksi ylentämistään tehdyiksi ilmoitetuista rikoksista, sotatuomioistuimista ja oikeudenkäynnistä niissä annetun lain 30 §:n 1 momentin 2 kohdan mukaan käsiteltävä ensimmäisenä asteena Helsingin HO:ssa. Sen vuoksi HO oli kumonnut ja poistanut sotaoikeuden päätöksen siltä osin kuin siinä oli annettu lausunto syytteestä sekä vapauttanut A:n hänelle tuomitusta rangaistuksesta.</p>
      <p>A:lle myönnettiin hänen pyytämänsä valituslupa. A:n muutoksenhakemukseen virallinen syyttäjä antoi häneltä vaaditun vastauksen.</p>
    </div>
    <div>
      <h2 id="19810046tyloa0">KORKEIN OIKEUS</h2>
      <p>KKO p. tutki valituksen. Koska A oli ollut silloin, kun syyte sotaoikeudessa oli häntä vastaan nostettu, sotaoikeuden tuomiovallan alaisuuteen kuuluva upseerikokelas eikä se, että hänet sen jälkeen ennen sotaoikeuden päätöksen julistamista oli ylennetty vänrikiksi, sotatuomioistuimista ja oikeudenkäynnistä niissä annetun lain 30 §:n 1 momentin 2 kohdan säännös huomioon ottaen ollut estänyt sotaoikeutta saattamasta siellä vireillä ollutta oikeudenkäyntiä loppuun, KKO harkitsi lailliseksi, kumoten ja poistaen HO:n päätöksen sotaoikeuden toimivaltaa koskevan lausunnon osalta, palauttaa asian HO:een sinne tehtyjen muutoksenhakemusten johdosta ilmoituksetta laillisesti käsiteltäväksi.</p>
      <div>
        <p>Kenraaliluutnantti Halmevaara, joka oli eri mieltä, lausui: koska A on ollut hänen viakseen syytteessä väitetyn teon tehdessään upseerikokelas eikä se, että hänet on ennen sotaoikeuden päätöksen julistamista ylennetty vänrikiksi, sotatuomioistuimista ja oikeudenkäynnistä niissä annetun lain 30 §:n 1 momentin 2 kohdan säännös huomioon ottaen ole laillisesti estänyt sotaoikeutta saattamasta siellä vireillä ollutta oikeudenkäyntiä loppuun, päädyn tällä perusteella KKO:n päätöslauselmasta ilmenevään lopputulokseen.</p>
      </div>
      <div>
        <p>Ratkaisuun osallistuneet: oikeusneuvokset Leivonen ja Mälkki, kenraaliluutnantti Junttila, oikeusneuvos af Hällström sekä ylimääräiset oikeusneuvokset Tulenheimo-Takki ja Heikkilä</p>
      </div>
    </div>
  </finlex:content>
</finlex:document>
