<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810072t</dcterms:identifier>
  <finlex:ecliIdentifier>ECLI:FI:KKO:1981:II72</finlex:ecliIdentifier>
  <dcterms:title>KKO:1981-II-72</dcterms:title>
  <dcterms:description>
    <p>
      <strong>Ulosottolaki</strong>
    </p>
    <p>
      <strong>Kiinteistön pakkohuutokauppa</strong>
    </p>
  </dcterms:description>
  <finlex:registerNumber>S80/1099</finlex:registerNumber>
  <dcterms:date pvm="19810225">1981-02-25</dcterms:date>
  <finlex:fileCopyNumber>850</finlex:fileCopyNumber>
  <dcterms:issued pvm="19810603">1981-06-03</dcterms:issued>
  <dcterms:abstract>
    <p>Maksuvelvollisuutensa laiminlyönyt ostaja ei saanut hänen laiminlyöntinsä takia pidetyssä uudessa pakkohuutokaupassa laskea hyväkseen ensimmäisessä huutokaupassa toimitusmiehelle suorittamaansa kuudennesta kauppahinnasta.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19810072taloa0">ASIAN KÄSITTELY ALEMMISSA OIKEUKSISSA</a>
    <a href="19810072tyloa0">KORKEIN OIKEUS</a>
  </dcterms:tableOfContents>
  <finlex:content id="s19810072t.kko">
    <div>
      <h2 id="19810072taloa0">ASIAN KÄSITTELY ALEMMISSA OIKEUKSISSA</h2>
      <p>Valkeakosken piirin nimismies oli Helsingin Suomalaisen Säästöpankin 122 320 markan suuruisen saatavan suorittamiseksi 23.11.1979 toimitetulla pakkohuutokaupalla myynyt A:n omistaman tilan X. Pakkohuutokaupassa B oli tehnyt korkeimman hyväksytyn tarjouksen 122 000 markkaa ja maksanut heti kuudenneksen kauppahinnasta eli 20 333 markkaa. Kun B ei ollut säädetyssä ajassa suorittanut toimitusmiehelle kauppahinnan loppuosaa, pakkohuutokauppa oli rauennut ja tila oli pankin vaatimuksesta 21.2.1980 myyty uudella pakkohuutokaupalla. Tässä huutokaupassa C oli tehnyt korkeimman hyväksytyn tarjouksen 105 000 markkaa.</p>
      <p>Hämeen lääninhallitukselle 7.3.1980 saapuneessa kirjoituksessa A oli lausunut, että B ja D olivat valtuuttaneet pankinjohtaja E:n huutamaan tilan jälkimmäisessä huutokaupassa sekä antaneet E:lle rahaa 17 000 markkaa ja oikeuttaneet hänet käyttämään ensimmäisessä huutokaupassa nimismiehelle suoritetut ja tämän hallussa edelleen olleet 20 333 markkaa huutokaupassa heti maksettavan kauppahinnan kuudenneksen suorittamiseksi. Kun nimismies kuitenkin oli kieltänyt sanottujen 20 333 markan käyttämisen kauppahinnan maksamiseen eikä E näin ollen ollut voinut tehdä huutokaupassa tarjouksia, A oli vaatinut lääninhallitusta kumoamaan pakkohuutokaupan siinä tapahtuneen virheen vuoksi.</p>
      <p>Nimismiehen annettua selityksen lääninhallitus p. 19.3.1980, koska B:n ja D:n huutokauppaan asiamiehekseen valtuuttama E ei ollut tehnyt huutokaupassa yhtään tarjousta eikä nimismies siten ollut hylännyt hänen tekemiään tarjouksia, oli hylännyt valituksen.</p>
      <p>Kouvolan HO, jonka tutkittavaksi A oli saattanut asian, p. 22.7.1980 oli jättänyt asian lääninhallituksen päätöksen varaan.</p>
      <p>Pyytäen valituslupaa A haki muutosta HO:n päätökseen. Valituslupa myönnettiin. Pankille ja C:lle varattiin tilaisuus antaa vastaus, mutta ainoastaan pankki käytti tätä tilaisuutta hyväkseen.</p>
    </div>
    <div>
      <h2 id="19810072tyloa0">KORKEIN OIKEUS</h2>
      <p>KKO p. tutki asian. Ulosottolain 5 luvun 45 §:n mukaan pakkohuutokaupassa maksuvelvollisuutensa laiminlyönyt ostaja oli vastuussa kauppahintojen erotuksesta, jos kauppahinta uudessa huutokaupassa jäi alle ensimmäisen huutokaupan hinnan, ja myös velvollinen korvaamaan uuden huutokaupan kulut, jos niitä ei saatu perityiksi syntyvästä ylijäämästä. Tästä vastuusta huutokaupan toimittajalla oli hallussaan vakuutena ensimmäisessä huutokaupassa suoritettu kuudennes kauppasummasta. Kun lopullinen vastuu voitiin todeta vasta toisen huutokaupan ostajan suoritettua kauppahinnan ja tämän huutokaupan tultua lainvoimaiseksi, maksuvelvollisuutensa laiminlyöneellä ostajalla ei ollut oikeutta käyttää toisessa huutokaupassa sitä kuudennesta kauppahinnasta, minkä hän ensimmäisessä huutokaupassa oli huutokaupan toimittajalle maksanut. Kun nimismiehen ilmoitus, ettei E:llä ollut oikeutta laskea hyväkseen edellisessä huutokaupassa suoritettuja 20 333 markkaa, siten ei ollut ollut väärä, KKO katsoi, ettei ollut syytä muuttaa HO:n päätöksen lopputulosta. A velvoitettiin korvaamaan pankin kulut vastauksen antamisesta 600 markalla.</p>
      <div>
        <p>Ratkaisuun osallistuneet: oikeusneuvokset Salervo, Jalanko, Takala ja Lindholm sekä ylimääräinen oikeusneuvos Roos</p>
      </div>
    </div>
  </finlex:content>
</finlex:document>
