<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810142t</dcterms:identifier>
  <finlex:ecliIdentifier>ECLI:FI:KKO:1981:II142</finlex:ecliIdentifier>
  <dcterms:title>KKO:1981-II-142</dcterms:title>
  <dcterms:description>
    <p>
      <strong>Kauppaedustaja</strong>
    </p>
    <p>
      <strong>Myyntimies</strong>
    </p>
    <p>
      <strong>Jälkiprovisio</strong>
    </p>
  </dcterms:description>
  <finlex:registerNumber>R78/594</finlex:registerNumber>
  <dcterms:date pvm="19810702">1981-07-02</dcterms:date>
  <finlex:fileCopyNumber>2526</finlex:fileCopyNumber>
  <dcterms:issued pvm="19811027">1981-10-27</dcterms:issued>
  <dcterms:abstract>
    <p>Kun jutussa ei ilmennyt, että myyntimies olisi toiminnallaan myötävaikuttanut hänen edustussuhteensa lakkaamisen jälkeen päätettyjen myyntisopimusten aikaansaamiseen, hän ei ollut oikeutettu kauppaedustajista annetun lain 10 §:n 2 ja 3 mom:ssa tarkoitettuun jälkiprovisioon.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19810142taloa0">ASIAN KÄSITTELY ALEMMISSA OIKEUKSISSA</a>
    <a href="19810142tyloa0">KORKEIN OIKEUS</a>
  </dcterms:tableOfContents>
  <finlex:content id="s19810142t.kko">
    <div>
      <h2 id="19810142taloa0">ASIAN KÄSITTELY ALEMMISSA OIKEUKSISSA</h2>
      <p>A oli oy B:lle ja oy C:lle 24.5.1977 tiedoksi toimituttamansa haasteen nojalla Turun RO:ssa lausunut, että hän oli ollut yhtiöiden palveluksessa myyntimiehenä useita vuosia ennen kuin hänen työsopimuksensa oli 16.1.1971 irtisanottu. Koska yhtiöt eivät olleet A:n vaatimuksista huolimatta maksaneet hänelle kauppaedustajista annetun lain 10 §:n 2 momentin mukaista jälkiprovisiota, A oli vaatinut, että yhtiöt velvoitettaisiin suorittamaan hänelle, B yhteensä 3 030 markkaa 75 penniä ja C yhteensä 2 536 markkaa 67 penniä, molemmat erät korkoineen haasteen tiedoksiantopäivästä lukien.</p>
      <p>Yhtiöiden vastustettua kannetta muun muassa sillä perusteella, ettei A:n edustussopimusten lakkaamisen jälkeen ollut päätetty sellaisia myyntisopimuksia, joiden aikaansaantiin A olisi myötävaikuttanut, RO p. 19.9.1977 oli lausunut selvitetyksi, että A oli ollut B:n ja C:n myyntimiehenä ja että hänen edustussopimuksensa oli irtisanottu 16.1.1976 päättymään 15.3.1976 sekä että yhtiöt eivät olleet suorittaneet A:lle kauppaedustajista annetun lain 10 §:ssä tarkoitettua jälkiprovisiota. Tämän vuoksi RO oli velvoittanut yhtiöt suorittamaan A:lle sopimuksen viimeisen voimassaolovuoden kuukausiprovisioiden keskimäärän mukaisesti laskettuna 3 kuukauden provisiota vastaavat määrät eli B:n 3 030 markkaa 75 penniä ja C:n 2 536 markkaa 67 penniä, molemmat erät 5 prosentin vuotuisine korkoineen haasteen tiedoksiantopäivästä 24.5.1977 lukien sekä yhteisvastuullisesti korvaamaan A:n oikeudenkäyntikulut 3 000 markalla.</p>
      <p>Turun HO, jonka tutkittavaksi yhtiöt olivat saattaneet jutun, t. 7.4.1978 oli katsonut, ettei ollut syytä muuttaa RO:n päätöstä.</p>
      <p>B ja C pyysivät lupaa hakea muutosta HO:n tuomioon ja lupahakemukseensa sisällyttivät muutoksenhakemuksen. A vastasi hakemukseen.</p>
    </div>
    <div>
      <h2 id="19810142tyloa0">KORKEIN OIKEUS</h2>
      <p>KKO t. myönsi muutoksenhakuluvan, tutki jutun ja totesi, että A:n tultua irtisanotuksi yhtiöiden taholta 16.1.1975 hänen toimintansa yhtiöiden myyntimiehenä päättyi välittömästi vaikka hänen edustussopimuksensa lakkasivat vasta kaksi kuukautta tämän jälkeen. Jutussa ei ollut ilmennyt, että A olisi toiminnallaan ennen irtisanomista myötävaikuttanut edustussopimusten lakkaamisen jälkeen päätettyen myyntisopimusten aikaansaamiseen. A ei näin ollen ollut oikeutettu kauppaedustajista annetun lain 10 §:n 2 ja 3 momentissa tarkoitettuun jälkiprovisioon. Tämän vuoksi KKO harkitsi oikeaksi, kumoten HO:n tuomion ja RO:n päätöksen, hylätä kanteen.</p>
      <div>
        <p>Ratkaisuun osallistuneet: presidentti Olsson, oikeusneuvokset Takala ja Mörä sekä ylimääräiset oikeusneuvokset Mäkinen ja Roos</p>
      </div>
    </div>
  </finlex:content>
</finlex:document>
