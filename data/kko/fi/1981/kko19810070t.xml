<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810070t</dcterms:identifier>
  <finlex:ecliIdentifier>ECLI:FI:KKO:1981:II70</finlex:ecliIdentifier>
  <dcterms:title>KKO:1981-II-70</dcterms:title>
  <dcterms:description>
    <p>
      <strong>Väärennys</strong>
    </p>
    <p>
      <strong>Yleinen asiakirja</strong>
    </p>
  </dcterms:description>
  <finlex:registerNumber>V77/184</finlex:registerNumber>
  <dcterms:date pvm="19810109">1981-01-09</dcterms:date>
  <finlex:fileCopyNumber>33c</finlex:fileCopyNumber>
  <dcterms:issued pvm="19810602">1981-06-02</dcterms:issued>
  <dcterms:abstract>
    <p>Syytetty oli saatuaan luvattomasti haltuunsa kunnan sosiaalitoimiston laskulomakkeita väärentänyt ne sosiaalilautakunnan antamiksi maksuosoituksiksi kirjoittamalla lomakkeisiin maksajaksi kunnan sosiaalilautakunnan ja hyväksyjäksi sekä eräisiin lomakkeisiin myös maksumääräyksen antajaksi kunnan asianomaisten virkamiesten nimet ja nostanut näin valmistamillaan maksuosoituksilla niissä mainitut rahamäärät kunnan kassasta ja eri rahalaitoksista. Syytetyn katsottiin syyllistyneen jatkettuun yleisen asiakirjan väärentämiseen.</p>
    <p>Ään</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19810070taloa0">ASIAN KÄSITTELY ALEMMISSA OIKEUKSISSA</a>
    <a href="19810070tyloa0">KORKEIN OIKEUS</a>
  </dcterms:tableOfContents>
  <finlex:content id="s19810070t.kko">
    <div>
      <h2 id="19810070taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän syytteestä sekä kuultuaan asianomistajana Kangasalan kunnan sosiaalilautakuntaa ja varattuaan asianomistajille H:lle ja R:lle tilaisuuden tulla jutussa kuulluiksi Pirkkalan KO p. 9.6.1976 oli lausunut selvitetyksi, että A oli Kangasalan kunnassa saatuaan luvattomasti haltuunsa Kangasalan kunnan sosiaalilautakunnan käyttämiä laskulomakkeita 44 kappaletta valmistanut 18 Kangasalan kunnan sosiaalilautakunnan antamaksi merkittyä väärää maksuosoitusta kirjoittamalla marraskuun 19 päivänä 1975 sekä vuonna 1976 tammikuun 5, 6, 9, 16 ja 27 päivinä, helmikuun 5 päivänä kaksi kertaa, maaliskuun 10, 16, 22 ja 26 päivinä sekä huhtikuun 6, 13, 20, 23, 27 ja 30 päivänä lomakkeisiin maksajaksi Kangasalan kunnan sosiaalilautakunta ja tekaistut nimet maksun saajaksi, lukuun ottamatta lomaketta n:o 24495, johon A oli kirjoittanut itsensä maksun saajaksi, ja kuhunkin sosiaalitarkkaaja H:n nimen hyväksyjäksi sekä eräisiin lisäksi kunnan kamreeri R:n nimen maksumääräyksen antajaksi ja kuittaajaksi maksun saajaksi merkitsemänsä nimen ja tämän jälkeen, hankkiakseen itselleen hyötyä, käyttänyt näitä vääriä lomakkeita nostamalla niiden osoittamat määrät yhteensä 7 571 markkaa 50 penniä osaksi kunnan kassasta ja osaksi eri rahalaitoksista. Sen vuoksi ja kun oli katsottava, että kysymyksessä olevat laskulomakkeet eivät olleet yleisiä asiakirjoja ja että ne eivät olleet sellaisiksi voineet tulla sen perusteella, että niihin oli väärennetty hyväksyjäksi ja eräisiin myös maksumääräyksen antajaksi kunnan asianomaisen viranomaisen nimi, ja koska A oli tekonsa tehdessään ollut 15, mutta ei 18 vuotta täyttänyt, KO oli rikoslain 36 luvun 5 §:n, 3 luvun 2 §:n ja 7 luvun 2 §:n nojalla tuominnut A:n nuorena henkilönä jatketusta yksityisen asiakirjan väärennyksestä ehdolliseen 9 kuukauden vankeusrangaistukseen.</p>
      <p>Turun HO, jonka tutkittavaksi virallinen syyttäjä oli saattanut jutun, p. 10.12.1976 oli jättänyt asian KO:n päätöksen varaan muutoin paitsi että, koska A valmistamalla ja käyttämällä ko. maksuosoitukset, joiden antaminen kuului kunnan viranomaisten julkiseen toimipiiriin, oli syyllistynyt yleisten asiakirjojen väärennyksiin, joita väärennyksiä oli pidettävä saman rikoksen jatkamisena, ja kun A oli rikoksen tehdessään ollut 15, vaan ei 18 vuotta täyttänyt, A oli tuomittu KO:n hänen syykseen lukeman rikoksen ja siitä tuomitseman rangaistuksen asemesta rikoslain 36 luvun 4 §:n 1 momentin, 3 luvun 2 §:n ja 7 luvun 2 §:n nojalla nuorena henkilönä jatketusta yleisen asiakirjan väärennyksestä 1 vuodeksi 6 kuukaudeksi vankeuteen.</p>
      <p>A pyysi lupaa hakea muutosta HO:n päätökseen ja lupahakemukseensa sisällytti muutoksenhakemuksen.</p>
    </div>
    <div>
      <h2 id="19810070tyloa0">KORKEIN OIKEUS</h2>
      <p>KKO p. myönsi muutoksenhakuluvan, tutki jutun ja harkitsi oikeaksi siten muuttaa HO:n päätöstä, että A:lle nuorena henkilönä jatketusta yleisen asiakirjan väärennyksestä tuomittu rangaistus alennettiin 1 vuodeksi 3 kuukaudeksi vankeutta.</p>
      <div>
        <p>Oikeusneuvos Ådahl, joka oli eri mieltä, lausui: olen muutoin KKO:n päätöslauselmasta ilmenevällä kannalla paitsi että ehdollisesta rangaistuksesta annetun lain nojalla määrään A:lle tuomitun vankeusrangaistuksen ehdolliseksi KKO:n päätöksen antopäivästä alkavin ja 31.12.1982 päättyvin koetusajoin.</p>
      </div>
      <div>
        <p>Ratkaisuun osallistuneet: oikeusneuvokset Manner, Lehtonen ja Hiltunen sekä ylimääräinen oikeusneuvos Lager</p>
      </div>
    </div>
  </finlex:content>
</finlex:document>
