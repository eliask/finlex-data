<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810052t</dcterms:identifier>
  <finlex:ecliIdentifier>ECLI:FI:KKO:1981:II52</finlex:ecliIdentifier>
  <dcterms:title>KKO:1981-II-52</dcterms:title>
  <dcterms:description>
    <p>
      <strong>Ehdollinen rangaistus</strong>
    </p>
    <p>
      <strong>Koetusaika</strong>
    </p>
  </dcterms:description>
  <finlex:registerNumber>V79/506</finlex:registerNumber>
  <dcterms:date pvm="19801208">1980-12-08</dcterms:date>
  <finlex:fileCopyNumber>4778</finlex:fileCopyNumber>
  <dcterms:issued pvm="19810505">1981-05-05</dcterms:issued>
  <dcterms:abstract>
    <p>HO oli tuominnut A:n petoksesta ehdolliseen vankeusrangaistukseen. A:n muutoksenhakemuksesta KKO katsoi, ettei HO:n hänen syykseen lukema teko ollut petos vaan rikoksella saatuun tavaraan ryhtyminen. A tuomittiin siitä ehdolliseen vankeusrangaistukseen HO:n määräämin koetusajoin.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19810052taloa0">ASIAN KÄSITTELY ALEMMISSA OIKEUKSISSA</a>
    <a href="19810052tyloa0">KORKEIN OIKEUS</a>
  </dcterms:tableOfContents>
  <finlex:content id="s19810052t.kko">
    <div>
      <h2 id="19810052taloa0">ASIAN KÄSITTELY ALEMMISSA OIKEUKSISSA</h2>
      <p>Lahden RO p. 3.10.1978 oli lausunut selvitetyksi, että A oli Lahdessa</p>
      <p>1) 19.10.1977 yhdessä B:n ja C:n kanssa hankkiakseen itselleen laitonta aineellista etua, B:n ja C:n ostettua oy K:lta 3 250 markan hinnasta automaattipesukoneen ehdoin, että koko kauppahinta oli maksettava 5.11.1977, ja heidän aikomattakaan kauppahintaa maksaa, tietoisena B:n ja C:n petollisesta menettelystä myynyt koneen sen ostopäivänä 1 700 markan hinnasta aiheuttaen näin myyjäyhtiölle kauppahintaa vastaavan vahingon, ja</p>
      <p>2) 15., 22. ja 24.11.1977, B:n ja C:n erehdytettyä oy P:n henkilökuntaa ja avattua sanotussa liikkeessä luottotilin sekä tilattua sitä hyväksi käyttäen 15.11.1977 koivuparkettia 4 992,61 markan arvosta, 22.11.1977 tammiparkettia 5 244,11 markan arvosta ja parketin alushuopaa 281,25 markan arvosta sekä 24.11.1977 lastulevyä 1 865,76 markan arvosta ja tammiperkettia 1 390,76 markan arvosta, tietoisena B:n ja C:n petollisesta menettelystä kuljettanut edellä mainitut tavaraerät autolla tavaroiden ostajille.</p>
      <p>RO oli tuominnut A:n seuraavasti:</p>
      <p>1) Petos. 2 kuukautta vankeutta. Rikoslaki 36 luku 1 § 1 mom.</p>
      <p>2) Jatkettu avunanto petokseen. 2 kuukautta 10 päivää vankeutta. Rikoslaki 36 luku 1 § 1 mom., 5 luku 3 § 1 mom. ja 7 luku 2 §.</p>
      <p>Rangaistukset yhdistettyinä 3 kuukautta vankeutta. Rangaistus ehdollinen 3.10.1980 päättyvin koetusajoin.</p>
      <p>Kouvolan HO, jossa A oli hakenut muutosta vaatien syytteiden hylkäämistä, p. 23.2.1979 oli jättänyt RO:n päätöksen pysyväksi.</p>
      <p>A pyysi lupaa hakea muutosta HO:n päätökseen ja lupahakemukseensa sisällytti muutoksenhakemuksen.</p>
    </div>
    <div>
      <h2 id="19810052tyloa0">KORKEIN OIKEUS</h2>
      <p>KKO p. myönsi muutoksenhakuluvan, tutki jutun ja katsoi, ettei A menettelemällä RO:n päätöksen 1 kohdassa kerrotulla tavalla ollut syyllistynyt petokseen, vaan rikoksella saatuun tavaraan ryhtymiseen. Sen vuoksi KKO harkitsi oikeaksi, muuttaen HO:n päätöstä, rikoslain 32 luvun 4 §:n nojalla tuomita A:n HO:n hänen syykseen tässä kohden lukeman rikoksen ja siitä tuomitseman rangaistuksen asemesta rikoksella saatuun tavaraan ryhtymisestä 1 kuukaudeksi vankeuteen. A:lle jutussa tuomitut rangaistukset yhdistettiin 2 kuukaudeksi 20 päiväksi vankeutta, mikä rangaistus jäi HO:n määräämin tavoin ehdolliseksi. Muilta osin HO:n päätös jäi pysyväksi.</p>
      <div>
        <p>Ratkaisuun osallistuneet: oikeusneuvokset Leivonen, Hämäläinen ja Hiltunen sekä ylimääräiset oikeusneuvokset Mäkinen ja Rosokivi</p>
      </div>
    </div>
  </finlex:content>
</finlex:document>
