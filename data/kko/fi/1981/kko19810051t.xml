<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810051t</dcterms:identifier>
  <finlex:ecliIdentifier>ECLI:FI:KKO:1981:II51</finlex:ecliIdentifier>
  <dcterms:title>KKO:1981-II-51</dcterms:title>
  <dcterms:description>
    <p>
      <strong>Työntekijän tapaturmakorvaus</strong>
    </p>
  </dcterms:description>
  <finlex:registerNumber>Vak 77/414</finlex:registerNumber>
  <dcterms:date pvm="19810225">1981-02-25</dcterms:date>
  <finlex:fileCopyNumber>834</finlex:fileCopyNumber>
  <dcterms:issued pvm="19810504">1981-05-04</dcterms:issued>
  <dcterms:abstract>
    <p>Työtapaturmana korvattavaksi vaadittu opiskelutapaturma oli sattunut vahingoittuneen ollessa 14-vuotias. Tultuaan 1.7.1976 täysi-ikäiseksi hän oli tehnyt vakuutusyhtiölle tapaturmailmoituksen 8.7.1976 eli tapaturmavakuutuslain 41 §:ssä säädetyn määräajan jälkeen. Huomioon ottaen vahingoittuneen iän tapaturman sattuessa korvaushakemuksen myöhästymiseen oli katsottava olleen painavia syitä. Hakemus oli siten sanotun lain 54 §:n 1 mom:n nojalla asiallisesti käsiteltävä.</p>
    <p>Vrt. KKO 1938-II-516</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19810051taloa0">ASIAN KÄSITTELY ALEMMISSA OIKEUKSISSA</a>
    <a href="19810051tyloa0">KORKEIN OIKEUS</a>
  </dcterms:tableOfContents>
  <finlex:content id="s19810051t.kko">
    <div>
      <h2 id="19810051taloa0">ASIAN KÄSITTELY ALEMMISSA OIKEUKSISSA</h2>
      <p>Sitten kun Keskinäiselle Vakuutusyhtiö Sammolle, jossa Rovaniemen kaupungin Koulutoimiston oppilaat olivat 20.8.1948 annetun tapaturmavakuutuslain mukaisesti vakuutetut opiskelutapaturman varalta, oli lainmukaisen korvauksen saamista varten 8.7.1976 ilmoitettu, että Rovaniemen kaupungin Keskustan yläasteen oppilas Olli H oli 14.11.1972 koulussa veistotunnilla tapaturmaisesti vahingoittunut vasempaan peukaloon, ja vakuutusyhtiö oli alistanut epäävän päätöksensä vakuutusoikeuden harkittavaksi, vakuutusoikeus p. 5.7.1977 oli, koskei asianmukaista ilmoitusta H:n vahingoittumisesta ollut tehty eikä sen johdosta ollut haettu korvausta tapaturmavakuutuslain 41 §:ssä säädetyn yhden vuoden määräajan kuluessa tapaturman sattumispäivästä lukien, niin ja kun korvausasian vireillepanon myöhästymiseen ei myöskään ollut ollut painavia syitä, tapaturmavakuutuslain ja opiskelutapaturman korvaamisesta 10.12.1948 annetun asetuksen nojalla evännyt korvauksen.</p>
      <p>H haki muutosta vakuutusoikeuden päätökseen. Valituksen johdosta antoivat Rovaniemen koulutoimisto ja Keskinäinen Vakuutusyhtiö Sampo niiltä vaaditut vastaukset.</p>
    </div>
    <div>
      <h2 id="19810051tyloa0">KORKEIN OIKEUS</h2>
      <p>KKO p. tutki valituksen ja havaitsi, että H oli tapaturman häntä kohdatessa ollut vasta 14-vuotias. Tultuaan 1.7.1976 täysi-ikäiseksi H oli tehnyt vakuutusyhtiölle tapaturmailmoituksen 8.7.1976 eli tapaturmavakuutuslain 41 §:ssä säädetyn määräajan jälkeen. Huomioon ottaen H:n iän tapaturman sattuessa korvaushakemuksen myöhästymiseen oli katsottava olleen painavia syitä. Sen vuoksi KKO harkitsi tapaturmavakuutuslain 54 §:n 1 momentin nojalla oikeaksi palauttaa asian vakuutusoikeuteen, jonka tuli ottaa se asiallisesti käsiteltäväkseen ja siinä edelleen lain mukaan menetellä.</p>
      <div>
        <p>Ratkaisuun osallistuneet: oikeusneuvokset Manner, Hämäläinen ja Lehtonen sekä ylimääräiset oikeusneuvokset Ketola ja Lager</p>
      </div>
    </div>
  </finlex:content>
</finlex:document>
