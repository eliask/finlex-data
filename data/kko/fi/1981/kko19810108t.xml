<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810108t</dcterms:identifier>
  <finlex:ecliIdentifier>ECLI:FI:KKO:1981:II108</finlex:ecliIdentifier>
  <dcterms:title>KKO:1981-II-108</dcterms:title>
  <dcterms:description>
    <p>
      <strong>Pesänjakaja</strong>
    </p>
    <p>
      <strong>Avioliittolaki</strong>
    </p>
    <p>
      <strong>Avioeron varalta tehty sopimus</strong>
    </p>
    <p>
      <strong>Omaisuuden ositus</strong>
    </p>
  </dcterms:description>
  <finlex:registerNumber>R79/1427</finlex:registerNumber>
  <dcterms:date pvm="19810319">1981-03-19</dcterms:date>
  <finlex:fileCopyNumber>1278</finlex:fileCopyNumber>
  <dcterms:issued pvm="19810827">1981-08-27</dcterms:issued>
  <dcterms:abstract>
    <p>A ja B olivat tehneet ennen avioeroon tuomitsemista sopimuksen yhteisen omaisuuden jaosta. A:lla oli sopimuksesta huolimatta oikeus vaatia ositus suoritettavaksi sen jälkeen kun A ja B oli tuomittu avioeroon. A:n vaatimuksesta määrättiin pesänjakaja toimittamaan ositus A:n ja B:n pesässä.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19810108taloa0">ASIAN KÄSITTELY ALEMMISSA OIKEUKSISSA</a>
    <a href="19810108tyloa0">KORKEIN OIKEUS</a>
  </dcterms:tableOfContents>
  <finlex:content id="s19810108t.kko">
    <div>
      <h2 id="19810108taloa0">ASIAN KÄSITTELY ALEMMISSA OIKEUKSISSA</h2>
      <p>A:n vaimoaan B:tä vastaan ajamasta kanteesta Helsingin RO p. 12.3.1979 oli, koska A ja B, jotka oli vihitty keskenään avioliittoon 4.4.1953, oli RO:n päätöksellä 22.9.1977 tuomittu asumuseroon ja he olivat asettuneet asumaan toisistaan erilleen jo ennen asumuseropäätöstä ja asuneet sen jälkeenkin erillään vuoden, palaamatta myöhemminkään yhteiselämään, avioliittolain 76 §:n 1 momentin nojalla tuominnut heidät avioeroon.</p>
      <p>Sitä paitsi RO oli lausunut selvitetyksi, että A ja B olivat keskenään tehneet 14.6.1977 allekirjoitetun sopimuksen avioeroa silmällä pitäen omaisuutensa lopullisesta jakamisesta. Koska A ei ollut kanteella vaatinut tuon sopimuksen julistamista mitättömäksi eikä sopimusta ollut havaittu ilmeisesti kohtuuttomaksi ja kun asianosaisilla ei myöskään ollut näytetty olevan mitään sellaista omaisuutta, josta he eivät olisi ennen asumuseropäätöstä sopineet, RO oli hylännyt A:n pyynnön pesänjakajan määräämisestä.</p>
      <p>Helsingin HO, jossa A haki muutosta, t. 17.10.1979 jätti asian RO:n päätöksen varaan.</p>
      <p>A pyysi lupaa hakea muutosta HO:n tuomioon, koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi, ja lupahakemukseensa sisällytti muutoksenhakemuksen. B antoi häneltä pyydetyn vastauksen.</p>
    </div>
    <div>
      <h2 id="19810108tyloa0">KORKEIN OIKEUS</h2>
      <p>KKO t. myönsi esitetystä syystä muutoksenhakuluvan ja tutki jutun. A:lla oli sen johdosta, ettei hänen ja B:n välillä ollut toimitettu omaisuuden ositusta RO:n tuomittua heidät ensin asumuseroon ja siten avioeroon, oikeus vaatia heidän 14.6.1977 tekemästään, yhteisen omaisuuden jaoksi kutsumastaan ja myös omaisuuden ositukseksi tarkoitetusta sopimuksesta huolimatta ositus suoritettavaksi. Tämän vuoksi KKO, muuttaen HO:n tuomiota ja RO:n päätöstä, avioliittolain 85 ja 98 §:n sekä perintökaaren 23 luvun 3 §:n ja 4 §:n 1 momentin nojalla määrää asianajaja T:n suostumuksensa mukaisesti pesänjakajana toimittamaan puolisoiden omaisuuden osituksen.</p>
      <div>
        <p>Ratkaisuun osallistuneet: oikeusneuvokset Leivonen, Hämäläinen ja Nybergh sekä ylimääräiset oikeusneuvokset Tulenheimo-Takki ja Heikkilä</p>
      </div>
    </div>
  </finlex:content>
</finlex:document>
