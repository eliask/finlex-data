<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810019t</dcterms:identifier>
  <finlex:ecliIdentifier>ECLI:FI:KKO:1981:II19</finlex:ecliIdentifier>
  <dcterms:title>KKO:1981-II-19</dcterms:title>
  <dcterms:description>
    <p>
      <strong>Työsopimus</strong>
    </p>
    <p>
      <strong>Työsopimuksen lakkaaminen</strong>
    </p>
    <p>
      <strong>Vahingonkorvaus</strong>
    </p>
  </dcterms:description>
  <finlex:registerNumber>R78/343</finlex:registerNumber>
  <dcterms:date pvm="19800902">1980-09-02</dcterms:date>
  <finlex:fileCopyNumber>2961</finlex:fileCopyNumber>
  <dcterms:issued pvm="19810227">1981-02-27</dcterms:issued>
  <dcterms:abstract>
    <p>Työntekijälle, jonka työnantaja oli irtisanonut ilman erityisen painavaa syytä, korvattiin työsuhteen päättymisen jälkeiseltä työttömyysajalta hänen työansion menetyksenä kärsimänsä vahinko. Koska työntekijä siten sai työansiotaan vastaavan korvauksen ajalta, jolloin hän ei ollut työssä, eikä hänelle alalla vallinneiden työehtojen ja tavan mukaan ole kuulunut rahapalkasta määräytyvää lomakorvausta, työntekijälle ei työsuhteen päättymisen jälkeiseltä ajalta aiheutunut vuosiloman saamatta tai korvaamatta jäämiseen perustuvaa vahinkoa.</p>
    <p>Vrt. KKO 1976-II-22</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19810019taloa0">ASIAN KÄSITTELY ALEMMISSA OIKEUKSISSA</a>
    <a href="19810019tyloa0">KORKEIN OIKEUS KKO t, myönsi muutoksenhakuluvan ja tutki jutun. Yhtiö ei ollut näyttänyt, että sillä olisi ollut erityisen painava syy irtisanoa A:n työsopimus. Toisaalta oli selvitetty, että A oli irtisanomisen johdosta ollut työttömänä työsuhteen päättymisestä 10.4.1976 alkaen 28.7.1976 saakka. Työansion menetyksenä hänelle oli sanottuna aikana aiheutunut 10 239 markan 48 pennin vahinko, jonka osalta työnantaja oli hänelle korvausvelvollinen. Koska a siten sai tuon työansiotaan vastaavan korvauksen ajalta, jolloin hän ei ollut ollut yhtiön työssä, eikä hänelle alalla vallinneiden työehtojen ja tavan mukaan myöskään ollut kuulunut rahapalkasta määräytyvää lomakorvausta, A:lle ei ollut sanotulta ajalta aiheutunut vuosiloman saamatta tai korvaamatta jäämiseen perustuvaa vahinkoa. Tämän vuoksi KKO katsoi, ettei ollut esitetty syytä muuttaa HO:n tuomiota muulla tavoin kuin että yhtiön A:lle suoritettava korvaus alennettiin sanottuun 10 239 markkaan 48 penniin KO:n päätöksessä määrättyine 5 prosentin korkoineen haastepäivästä 25.10.1976, minkä lisäksi yhtiön tuli suorittaa samassa päätöksessä mainittu oikeudenkäyntikulujen korvaus 1 800 markkaa.</a>
  </dcterms:tableOfContents>
  <finlex:content id="s19810019t.kko">
    <div>
      <h2 id="19810019taloa0">ASIAN KÄSITTELY ALEMMISSA OIKEUKSISSA</h2>
      <p>A oli oy B:tä vastaan ajamassaan kanteessa Espoon KO:ssa kertonut, että hän oli 1.12.1975 tullut yhtiön palvelukseen töiden vastaanottajaksi, mistä toimesta hänet oli irtisanottu 30.3.1976 työsuhteen päättymisajankohdan ollessa 15.4.1976. Irtisanomisen syyksi oli yhtiön taholta mainittu "teknisten toimihenkilöiden yksimielinen päätös siitä, että he eivät suostu työskentelemään A:n kanssa".</p>
      <p>Katsoen, että hänet oli irtisanottu ilman hyväksyttävää syytä, A oli, koska hän ei huonon työllisyystilanteen vuoksi ollut saanut uutta työpaikkaa ennenkuin 28.7.1976, vaatinut yhtiöltä ajalta 16.4. - 28.7.1976 palkkaa 10 239,48 markkaa ja provisiota 1 195,60 markkaa sekä vuosilomakorvausta 8 päivältä 1 050,56 markkaa eli korvauksia yhteensä 12 485,64 markkaa korkoineen ja oikeudenkäyntikuluineen.</p>
      <p>Yhtiön vastustettua kannetta KO p. 4.4.1977 oli katsonut, ettei jutussa ollut näytetty sellaisia erittäin painavia syitä, jotka olisivat oikeuttaneet A:n irtisanomiseen, minkä vuoksi ja kun ei myöskään ollut näytetty, ettei A, jolla esitetyn selvityksen mukaan oli laaja työkokemus, olisi pystynyt saamaan uutta työpaikkaa ennen 28.7.1976, KO, hyläten vuosilomakorvausvaatimuksen perusteettomana ja muut vaatimukset enemmälti, oli työsopimuslain 37 §:n 2 momentin ja 51 §:n 1 momentin nojalla velvoittanut oy B:n suorittamaan A:lle vahingonkorvaukseksi 2 994 markan kuukausipalkan mukaan laskettuna kohtuullisiksi harkitut 8 000 markkaa 5 prosentin korkoineen haasteen tiedoksiantopäivästä 25.10.1976 ja korvaamaan hänen oikeudenkäyntikulunsa 1 800 markalla.</p>
      <p>Helsingin HO, jonka tutkittavaksi asianosaiset olivat saattaneet jutun, t. 8.2.1978 oli jättänyt asian KO:n päätöksen varaan muutoin paitsi että, koska A:lle oli, huomioon ottaen että hän oli saanut uuden työpaikan 28.7.1976, aiheutunut vahinkoa palkan ja lomakorvauksen menetyksenä 10 958 markkaa 4 penniä, A:lle maksettavaksi määrätty vahingonkorvaus oli korotettu 10 958 markaksi 4 penniksi.</p>
      <p>Oy B pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen.</p>
    </div>
    <div>
      <h2 id="19810019tyloa0">KORKEIN OIKEUS</h2>
      <p>KKO t, myönsi muutoksenhakuluvan ja tutki jutun. Yhtiö ei ollut näyttänyt, että sillä olisi ollut erityisen painava syy irtisanoa A:n työsopimus. Toisaalta oli selvitetty, että A oli irtisanomisen johdosta ollut työttömänä työsuhteen päättymisestä 10.4.1976 alkaen 28.7.1976 saakka. Työansion menetyksenä hänelle oli sanottuna aikana aiheutunut 10 239 markan 48 pennin vahinko, jonka osalta työnantaja oli hänelle korvausvelvollinen. Koska a siten sai tuon työansiotaan vastaavan korvauksen ajalta, jolloin hän ei ollut ollut yhtiön työssä, eikä hänelle alalla vallinneiden työehtojen ja tavan mukaan myöskään ollut kuulunut rahapalkasta määräytyvää lomakorvausta, A:lle ei ollut sanotulta ajalta aiheutunut vuosiloman saamatta tai korvaamatta jäämiseen perustuvaa vahinkoa. Tämän vuoksi KKO katsoi, ettei ollut esitetty syytä muuttaa HO:n tuomiota muulla tavoin kuin että yhtiön A:lle suoritettava korvaus alennettiin sanottuun 10 239 markkaan 48 penniin KO:n päätöksessä määrättyine 5 prosentin korkoineen haastepäivästä 25.10.1976, minkä lisäksi yhtiön tuli suorittaa samassa päätöksessä mainittu oikeudenkäyntikulujen korvaus 1 800 markkaa.</p>
      <div>
        <p>Ratkaisuun osallistuneet: oikeusneuvokset Heinonen, Portin ja Lehtonen sekä ylimääräiset oikeusneuvokset Surakka ja Winqvist</p>
      </div>
    </div>
  </finlex:content>
</finlex:document>
