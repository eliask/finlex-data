<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810083t</dcterms:identifier>
  <finlex:ecliIdentifier>ECLI:FI:KKO:1981:II83</finlex:ecliIdentifier>
  <dcterms:title>KKO:1981-II-83</dcterms:title>
  <dcterms:description>
    <p>
      <strong>Testamentti</strong>
    </p>
    <p>
      <strong>Testamentin tulkinta</strong>
    </p>
  </dcterms:description>
  <finlex:registerNumber>R78/471</finlex:registerNumber>
  <dcterms:date pvm="19810504">1981-05-04</dcterms:date>
  <finlex:fileCopyNumber>1714</finlex:fileCopyNumber>
  <dcterms:issued pvm="19810616">1981-06-16</dcterms:issued>
  <dcterms:abstract>
    <p>Puolisot olivat 25.5.1948 tekemässään keskinäisessä testamentissa määränneet, että heidän omaisuutensa oli toisen kuoltua jäävä täydellä omistusoikeudella jälkeenjääneelle ja että omaisuus molempien kuoltua oli jaettava "lain mukaan". Ensin kuolleen puolison perillisten vaatimuksesta vahvistettiin puolisoiden tarkoituksena olleen, että omaisuus molempien puolisoiden kuoltua oli testamentin mukaan jaettava kummankin puolison lähimpien perillisten kesken.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19810083taloa0">ASIAN KÄSITTELY ALEMMISSA OIKEUKSISSA</a>
    <a href="19810083tyloa0">KORKEIN OIKEUS</a>
  </dcterms:tableOfContents>
  <finlex:content id="s19810083t.kko">
    <div>
      <h2 id="19810083taloa0">ASIAN KÄSITTELY ALEMMISSA OIKEUKSISSA</h2>
      <p>Anna V:n perillisten A:n ja hänen myötäpuolensa Johan V:n perillisiä B:tä ja tämän myötäpuolia vastaan ajamasta kanteesta orimattilan KO p. 22.4.1975 oli lausunut, että Anna ja hänen miehensä Johan V olivat 25.5.1948 päivätyssä keskinäisessä testamentissaan määränneet, että toisen heistä kuollessa jälkeenjäänyt oli saapa täydellä omistusoikeudella heidän kaiken omaisuutensa ja että molempien kuoltua, ellei heillä ollut lapsia tai ottolapsia, heidän omaisuutensa oli jaettava lain mukaan. Anna V:n kuoltua 9.12.1968 Johan V oli valvonut mainitun testamentin 16.1.1969 ja hänen kuoltuaan 31.8.1974 testamentin olivat valvoneet 19.11.1974 toisaalta Johan V:n veli B ja toisaalta Anna V:n veli A. Ottaen huomioon testamentissa olevat määräykset ja jutussa todistajina kuultujen kertomukset KO oli katsonut käyneen selville, että testamentintekijöiden tarkoituksena oli ollut, että heidän omaisuutensa molempien kuoleman jälkeen, kun lapsia tai ottolapsia ei ollut, oli jaettava kumpaisenkin testamentintekijän perillisten kesken, minkä vuoksi KO 5.2.1965 annetun perintökaaren 11 luvun 1 §:n 1 kappaleen sekä perintökaaren voimaanpanosta samana päivänä annetun lain 3 §:n säännösten nojalla oli vahvistanut, että Anna ja Johan V:n omaisuus edellä mainitun testamentin määräysten johdosta oli jaettava kumpaisenkin testamentintekijän perillisten kesken.</p>
      <p>Helsingin HO, jonka tutkittavaksi B ja hänen myötäpuolensa olivat saattaneet jutun, vaatien kanteen hylkäämistä sen vuoksi, että Anna ja Johan V olivat testamentillaan tarkoittaneet omaisuutensa heidän kummankin kuoltua tulevan viimeksi eläneen puolison perillisille, t. 1.3.1978 oli jättänyt asian KO:n päätöksen varaan.</p>
      <p>B ja hänen myötäpuolensa pyysivät lupaa hakea muutosta HO:n tuomioon ja lupahakemukseensa sisällyttivät muutoksenhakemuksen.</p>
    </div>
    <div>
      <h2 id="19810083tyloa0">KORKEIN OIKEUS</h2>
      <p>KKO t. myönsi muutoksenhakuluvan, tutki jutun ja katsoi, ettei ollut syytä muuttaa HO:n tuomiota.</p>
      <div>
        <p>Ratkaisuun osallistuneet: oikeusneuvokset Saarni-Rytkölä, Nybergh ja Riihelä sekä ylimääräiset oikeusneuvokset Tulenheimo-Takki ja Roos</p>
      </div>
    </div>
  </finlex:content>
</finlex:document>
