<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810101t</dcterms:identifier>
  <finlex:ecliIdentifier>ECLI:FI:KKO:1981:II101</finlex:ecliIdentifier>
  <dcterms:title>KKO:1981-II-101</dcterms:title>
  <dcterms:description>
    <p>
      <strong>Lainhuudatus</strong>
    </p>
  </dcterms:description>
  <finlex:registerNumber>V77/878</finlex:registerNumber>
  <dcterms:date pvm="19810209">1981-02-09</dcterms:date>
  <finlex:fileCopyNumber>568</finlex:fileCopyNumber>
  <dcterms:issued pvm="19810820">1981-08-20</dcterms:issued>
  <dcterms:abstract>
    <p>A:lle ja B:lle oli aikanaan myönnetty tilaan yhteinen lainhuuto. B:n konkurssipesä oli sitten myynyt puolet tilasta C:lle. Käräjätuomarin ei olisi tullut hylätä hakemusta varaamatta C:lle tilaisuutta esittää selvitystä siitä, minkä murtoosan tilasta C oli saanut omistukseensa. Siksi asia palautettiin käräjätuomarille jatkokäsittelyä varten.</p>
    <p>Ään</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19810101taloa0">ASIAN KÄSITTELY ALEMMISSA OIKEUKSISSA</a>
    <a href="19810101tyloa0">KORKEIN OIKEUS</a>
  </dcterms:tableOfContents>
  <finlex:content id="s19810101t.kko">
    <div>
      <h2 id="19810101taloa0">ASIAN KÄSITTELY ALEMMISSA OIKEUKSISSA</h2>
      <p>Sitten kun A ja B olivat 6.8.1963 vahvistetulla kauppakirjalla yhteisesti ostaneet Tervaniemi tilan X, Kihniön kunnassa, ja saaneet siihen 30.4.1965 yhteisen lainhuudon, B:n konkurssipesä oli 20.5.1976 vahvistetulla kauppakirjalla 6 500 markan hinnasta myynyt puolet mainitusta tilasta C:lle. Sen vuoksi C oli pyytänyt, että hänelle myönnettäisiin lainhuuto puoleen kysymyksessä olevasta tilasta.</p>
      <p>Ikaalisten tuomiokunnan käräjätuomari p. 3.11.1976, koska lainhuudon saamista puoleen edellä mainitusta tilasta koskevan hakemuksen perusteina olleista asiakirjoista ei ilmennyt, miten omistusoikeus A:n ja B:n kesken oli jakautunut, eikä C niin ollen ollut selvittänyt omistusoikeuttaan puoleen kyseessä olevasta tilasta, oli lainhuudatuksesta ja kiinteistösaannon moittimisajasta annetun lain sekä lainhuudatus- ja kiinnitysasiain käsittelystä tuomiokunnan arkistossa annetun lain säännösten nojalla hylännyt hakemuksen.</p>
      <p>Turun HO, jossa C oli hakenut muutosta, p. 8.6.1977 oli jättänyt käräjätuomarin päätöksen pysyväksi.</p>
      <p>C pyysi lupaa hakea muutosta HO:n päätökseen ja lupahakemukseensa sisällytti muutoksenhakemuksen.</p>
    </div>
    <div>
      <h2 id="19810101tyloa0">KORKEIN OIKEUS</h2>
      <p>KKO p. myönsi muutoksenhakuluvan ja tutki asian. Kun käräjätuomari ei ollut myöntänyt C:lle tämän hakemaa lainhuutoa kauppakirjan perusteella yksinään, hänen ei olisi tullut hylätä hakemusta varaamatta C:lle tilaisuutta esittää selvitystä siitä, minkä murto-osan tilasta C oli saanut omistukseensa. Tämän vuoksi KKO harkitsi oikeaksi, kumoten HO:n ja käräjätuomarin päätökset, palauttaa asian käräjätuomarille, jonka tuli ilmoituksesta ottaa asia uudelleen käsiteltäväkseen ja siinä laillisesti menetellä.</p>
      <div>
        <h3>Eri mieltä olevien jäsenten lausunnot</h3>
        <p>Oikeusneuvos af Hällström: myönnän muutoksenhakuluvan ja tutkin asian. Asiakirjoista ilmenee, että C:n hakiessa lainhuutoa puoleen tilasta X 20.5.1976 päivätyn kauppakirjan mukaisesti on hänen saantomiehensä omistusoikeudesta tilaan esitetty 6.8.1963 päivätty kauppakirja ja todistus sen perusteella A:lle ja B:lle yhteisesti myönnetystä lainhuudosta. Käräjätuomarin pyydettyä C:n asiamieheltä selvitystä hakijan saantomiehen omistusoikeudesta kysymyksessä olevaan tilanosaan, asiamies oli katsonut jättämänsä selvityksen riittävän ja pyytänyt asiassa päätöstä. Tämän jälkeen käräjätuomari oli päätöksellään hylännyt hakemuksen HO:een päätöksessä selostetuilla perusteilla. Hakijan puolesta on kuitenkin HO:een annettu A:n ja B:n allekirjoittama todistus, jonka mukaan mainitun tilan omistusoikeus heidän keskenään oli jakautunut tasan siten, että kumpikin omistanut puolet sanotusta tilasta. Tämän katson riittäväksi lisäselvitykseksi C:n oikeudesta hakemaansa lainhuutoon. Tämän vuoksi harkitsen oikeaksi, kumoten HO:n ja käräjätuomarin päätökset, palauttaa asian ilmoituksesta uudestaan käsiteltäväksi Ikaalisten tuomiokunnan arkistokäsittelyssä.</p>
        <p>Oikeusneuvos Heinonen oli oikeusneuvos af Hällströmin lausunnon kannalla.</p>
      </div>
      <div>
        <p>Ratkaisuun osallistuneet: oikeusneuvokset Portin ja Mörä sekä ylimääräinen oikeusneuvos Surakka</p>
      </div>
    </div>
  </finlex:content>
</finlex:document>
