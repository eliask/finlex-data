<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810117t</dcterms:identifier>
  <finlex:ecliIdentifier>ECLI:FI:KKO:1981:II117</finlex:ecliIdentifier>
  <dcterms:title>KKO:1981-II-117</dcterms:title>
  <dcterms:description>
    <p>
      <strong>Lainhuudatus</strong>
    </p>
    <p>
      <strong>Oikeussuojan tarve</strong>
    </p>
  </dcterms:description>
  <finlex:registerNumber>V78/183</finlex:registerNumber>
  <dcterms:date pvm="19810611">1981-06-11</dcterms:date>
  <finlex:fileCopyNumber>2322</finlex:fileCopyNumber>
  <dcterms:issued pvm="19810915">1981-09-15</dcterms:issued>
  <dcterms:abstract>
    <p>Lainhuutopäätöksessä voitiin saannon selostamiseen liittyvänä, kiinteistön omistussuhteita selvittävänä seikkana mainita myös, että lainhuuto oli annettu ennen kuin ositus oli toimitettu hakijan ja hänen puolisonsa perillisten välillä.</p>
    <p>Hakijalla oli oikeudellinen tarve saada ratkaisu tuon maininnan lainmukaisuudesta.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19810117taloa0">ASIAN KÄSITTELY ALEMMISSA OIKEUKSISSA</a>
    <a href="19810117tyloa0">KORKEIN OIKEUS</a>
  </dcterms:tableOfContents>
  <finlex:content id="s19810117t.kko">
    <div>
      <h2 id="19810117taloa0">ASIAN KÄSITTELY ALEMMISSA OIKEUKSISSA</h2>
      <p>Pudasjärven käräjäkunnan arkistokäsittelyssä Iin tuomiokunnan käräjätuomari p. 2.2.1977 oli myöntäessään lainhuudon A:lle 1/14 osaan Pudasjärven kunnassa olevasta tilasta X todennut, että lainhuuto oli myönnetty ennen kuin A:n ja hänen 24.7.1971 kuolleen miehensä B:n perillisten välillä oli toimitettu ositus.</p>
      <p>A oli hakenut muutosta Vaasan HO:ssa pyytäen että käräjätuomarin päätöksessä oleva ositusta koskeva toteamus poistettaisiin.</p>
      <p>HO p. 16.12.1977 oli käsitellyt asian; ja koska kysymyksessä oleva ositusta koskeva toteamus lainhuutopäätöksen lopussa ei vähentänyt niitä laillisia oikeuksia, joita A:lla lainhuutopäätöksen nojalla oli, ja hänellä ei siten ollut oikeudellista tarvetta saada mainittua lausumaa poistetuksi, HO oli jättänyt hänen muutoksenhakemuksensa tutkimatta.</p>
      <p>A pyysi lupaa hakea muutosta HO:n päätökseen ja lupahakemukseensa sisällytti muutoksenhakemuksen.</p>
    </div>
    <div>
      <h2 id="19810117tyloa0">KORKEIN OIKEUS</h2>
      <p>KKO p. myönsi muutoksenhakuluvan ja käsitteli muutoksenhakemuksen. Lainhuutopäätöksessä oleva maininta lainhuudon myöntämisestä ennen A:n ja hänen miesvainajansa perillisten välillä toimitettua ositusta koski A:n saantoa ja hänen oikeudellista asemaansa kiinteistön omistajana. A:lla oli siten oikeudellinen tarve saada ratkaisu siitä, oliko lainhuudon myöntäjällä ollut oikeus maininnan tekemiseen. HO:n ei olisi näin ollen tullut lausumallaan perusteella jättää A:n valitusta tutkimatta. Tämän vuoksi KKO harkitsi lailliseksi kumota ja poistaa HO:n päätöksen.</p>
      <p>Koska A oli Pudasjärven käräjäkunnan arkistokäsittelyssä lainhuutohakemusta käsiteltäessä ja HO:een tekemässään valituksessa esittänyt lausumansa ja selvityksensä niistä seikoista, joihin lainhuutohakemus perustui, KKO, saatuaan myös muutoksenhakemuksen johdosta pyytämänsä vastauksen B:n perillisiltä sekä lausunnon Iin tuomiokunnan käräjätuomarilta, ottaa viivytyksen välttämiseksi A:n lainhuutohakemuksen välittömästi ratkaistavakseen. Kysymyksessä olevan maininnan tarkoituksena oli ollut selventää A:n saannon ja myös lainhuudon myöntämisen aikana vallinnutta tilannetta, joka vaikutti A:n asemaan kiinteistön omistajana. Maininta, vaikkei sitä lainhuudatuksesta ja kiinteistönsaannon moittimisajasta annetun lain 13 §:n säännösten mukaan ollut tarpeen merkitä lainhuutoon, oli siten kiinteistön omistussuhteita selventävänä sellainen, ettei sitä sanotun lain mukaan voitu pitää kiellettynä. Sen vuoksi ja kun tuollainen maininta voitiin myös väliaikaisesta lainhuutorekisteristä annetun asetuksen 3 §:n 1 momentin mukaan merkitä lainhuutorekisteriin, KKO katsoi, ettei ollut syytä muuttaa käräjätuomarin lainhuutopäätöstä.</p>
      <div>
        <p>Ratkaisuun osallistuneet: oikeusneuvokset Saarni-Rytkölä, Nybergh ja Riihelä sekä ylimääräiset oikeusneuvokset Tulenheimo-Takki ja Roos</p>
      </div>
    </div>
  </finlex:content>
</finlex:document>
