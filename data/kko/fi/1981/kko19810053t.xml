<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810053t</dcterms:identifier>
  <finlex:ecliIdentifier>ECLI:FI:KKO:1981:II53</finlex:ecliIdentifier>
  <dcterms:title>KKO:1981-II-53</dcterms:title>
  <dcterms:description>
    <p>
      <strong>Kantelu</strong>
    </p>
    <p>
      <strong>Vankilaoikeus</strong>
    </p>
  </dcterms:description>
  <finlex:registerNumber>H81/87</finlex:registerNumber>
  <dcterms:date pvm="19810306">1981-03-06</dcterms:date>
  <finlex:fileCopyNumber>1047</finlex:fileCopyNumber>
  <dcterms:issued pvm="19810505">1981-05-05</dcterms:issued>
  <dcterms:abstract>
    <p>Kantelu vankilaoikeuden päätöksestä nuorista rikoksentekijöistä annetun lain 15 §:ssä tarkoitetussa asiassa tutkittiin KKO:ssa.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19810053taloa0">MÅLETS HANDLÄGGNING I DE LÄGRE INSTANSERNA</a>
    <a href="19810053tyloa0">HÖGSTA DOMSTOLEN</a>
  </dcterms:tableOfContents>
  <finlex:content id="s19810053t.kko">
    <div>
      <h2 id="19810053taloa0">MÅLETS HANDLÄGGNING I DE LÄGRE INSTANSERNA</h2>
      <p>Helsingfors HovR hade medelst 22.6.1978 givet laga kraft vunnet utslag dömt fängelsefången A för vissa brott, som förövats innan A fyllt tjugoett år, till sammanlagt 1 år 4 månaders fängelsestraff, från vilket enligt 3 kap. 11 § strafflagen skulle avdragas 8 dagar, och samtidigt förordnat, att ett av Lovisa RR genom utslag 23.5.1977 för av ung person begången stöld villkorligt dömt 2 månaders fängelsestraff, från vilket enligt nämnda lagrum avdragits 1 dag, skulle verkställas. Sedan A, som 25.11.1980 börjat avtjäna sina straff, enligt 14 § lagen om unga förbrytare sänts till fängelsedomstolen för att undersökas och A vid fängelsedomstolens sammanträde förklarat sig i första hand önska avtjäna straffen i Käyrä arbetskoloni och i andra hand i ungdomsfängelse, hade fängelsedomstolen genom 16.12.1980 avkunnat utslag, med beaktande av vad i ärendet framgått, förordnat, att A:s straff till den återstående delen skulle verkställas vid allmän straffanstalt såsom vanligt fängelsestraff.</p>
      <p>A anförde i en 23.1.1981 till HD anländ skrift, att vid fängelsedomstolens sammanträde hade skett ett missförstånd på grund av språksvårigheter. A:s avsikt hade varit att anhålla, att han skulle förordnas att utstå sina straff i ungdomsfängelse för att därifrån såsom ungdomsfånge transporteras till arbetskoloni för att erhålla yrkesutbildning vid yrkeskurs. Som ungdomsfånge kunde A bli villkorligt frigiven omkring 3 månader tidigare än om han var vanlig fängelsefånge. A anhöll därför, att fängelsedomstolens utslag måtte återbrytas.</p>
      <p>Fängelsedomstolen meddelade i ett i anledning av ansökan givet utlåtande, att A inte önskat biträde vid ärendets handläggning i fängelsedomstolen och att ärendet därför behandlats grundligare än vanligt. De olika verkställighetsalternativen hade diskuterats med A. Samtalet hade förts på finska men härvid hade inte framgått några omständigheter som skulle tyda på missförstånd eller språksvårigheter. Utslaget hade givits i enlighet med A:s önskemål.</p>
    </div>
    <div>
      <h2 id="19810053tyloa0">HÖGSTA DOMSTOLEN</h2>
      <p>HD u. tog ärendet såsom klagan i övervägande och fann ostyrkt, att A inte skulle ha förstått vad som tilldragit sig vid fängelsedomstolens sammanträde eller att han därvid inte skulle ha kunnat göra sig förstådd. Fördenskull och do A sålunda inte till stöd för sin ansökan visat i 31 kap. 1 § rättegångsbalken avsedd grund prövade HD lagligt förkasta ansökan.</p>
      <div>
        <p>I avgörandet deltog justitieråden Ådahl, Lehtonen och Hiltunen samt extraordinarie justitieråden Ketola och Lager</p>
      </div>
    </div>
  </finlex:content>
</finlex:document>
