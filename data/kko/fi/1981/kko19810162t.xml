<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19810162t</dcterms:identifier>
  <finlex:ecliIdentifier>ECLI:FI:KKO:1981:II162</finlex:ecliIdentifier>
  <dcterms:title>KKO:1981-II-162</dcterms:title>
  <dcterms:description>
    <p>
      <strong>Kiinteistön kauppa</strong>
    </p>
    <p>
      <strong>Kiinteistön luovutuksen muoto</strong>
    </p>
  </dcterms:description>
  <finlex:registerNumber>R78/602</finlex:registerNumber>
  <dcterms:date pvm="19810302">1981-03-02</dcterms:date>
  <finlex:fileCopyNumber>932</finlex:fileCopyNumber>
  <dcterms:issued pvm="19811127">1981-11-27</dcterms:issued>
  <dcterms:abstract>
    <p>Kiinteistön kauppa ja sen perusteella myönnetty lainhuuto julistettiin mitättömiksi, kun kaupanvahvistajan kutsumana kaupan todistajana oli ollut ostajayhtiön prokuristi, joka myös oli yhdessä toisen prokuristin kanssa allekirjoittanut yhtiön kauppaa koskevan ostovaltakirjan ja siten ollut sanottuun kauppaan osallisena.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19810162taloa0">ASIAN KÄSITTELY ALEMMISSA OIKEUKSISSA</a>
    <a href="19810162tyloa0">KORKEIN OIKEUS</a>
  </dcterms:tableOfContents>
  <finlex:content id="s19810162t.kko">
    <div>
      <h2 id="19810162taloa0">ASIAN KÄSITTELY ALEMMISSA OIKEUKSISSA</h2>
      <p>A oli oy B:lle 29.11.1974 tiedoksi toimituttamansa haasteen nojalla Kemin KO:ssa lausunut, että hän oli 16.11.1972 allekirjoitetulla kauppakirjalla myynyt tilan X kauppakirjassa tarkemmin mainituin ehdoin 21 500 markan kauppahinnasta. Yhtiötä oli kaupantekotilaisuudessa edustanut varatuomari K yhtiön puolesta sen kahden prokuristin allekirjoittaman valtakirjan nojalla. Toinen noista prokuristeista oli L, joka toisaalta oli puheena olevassa kiinteistökaupassa toiminut kaupanvahvistajan kutsumana todistajana. Kauppakirjan perusteella ja saatuaan sanotun kiinteistön hankkimiseen Lapin lääninhallituksen luvan yhtiö oli saanut saannolleen lainhuudon 12.12.1973. Koska kauppakirjan todistajana toiminut L ei ollut lain tarkoittama esteetön todistaja eikä kysymyksessä olevaa kiinteistökauppaa siten ollut tehty säädetyssä järjestyksessä, A oli vaatinut, että kiinteistökauppa ja yhtiölle sen perusteella myönnetty lainhuuto julistettiin maakaaren 1 luvun 2 §:n nojalla mitättömäksi. Lisäksi A oli vaatinut korvausta oikeudenkäyntikuluistaan.</p>
      <p>Yhtiön vastustettua kannetta KO p. 14.2.1975 oli hylännyt kanteen ja siihen perustuneet vaatimukset toteennäyttämättöminä.</p>
      <p>Vaasan HO, jonka tutkittavaksi A oli saattanut jutun, t. 20.4.1978 oli, koska puheena olevassa kiinteistökaupassa kaupanvahvistajan kutsumana todistajana toiminut L, joka oli prokuristin ominaisuudessa myös toisena allekirjoittajana yhtiön ostovaltakirjassa, ei mainitun prokuristitehtävänsä vuoksi ollut oikeudenkäymiskaaren 17 luvun 43 §:ssä tarkoitetulla tavalla esteellinen todistamaan kauppakirjaa oikeaksi, jättänyt asian KO:n päätöksen lopputuloksen varaan.</p>
      <p>A pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen.</p>
    </div>
    <div>
      <h2 id="19810162tyloa0">KORKEIN OIKEUS</h2>
      <p>KKO t. myönsi muutoksenhakuluvan ja tutki jutun. Koska L oli yhtiön prokuristina allekirjoittanut yhtiön puheena olevaa tilaa koskevan ostovaltakirjan ja siten edustanut yhtiötä tilan kauppaan liittyvässä oikeustoimessa, L oli oikeustoimeen osallisena ollut esteellinen todistamaan luovutuskirjan oikeaksi eikä kauppaa siten ollut tehty säädetyssä järjestyksessä. Sen vuoksi KKO harkitsi oikeaksi maakaaren 1 luvun 2 §:n, oikeudenkäymiskaaren 17 luvun 43 §:n 2 kohdan sekä julkisista kaupanvahvistajista 9.6.1933 annetun asetuksen 3 §:n 1 momentin nojalla, sellaisena kuin viimeksi mainittu säännös oli 26.10.1934 annetussa muodossaan, kumota HO:n tuomion ja KO:n päätöksen sekä julistaa sanotun 16.11.1972 tehdyn kiinteistökaupan ja sen perusteella yhtiölle 12.12.1973 annetun lainhuudon mitättömäksi sekä velvoittaa yhtiön korvaamaan A:n oikeudenkäyntikulut jutussa 2 000 markalla.</p>
      <div>
        <p>Ratkaisuun osallistuneet: oikeusneuvokset Salervo, Surakka ja Lindholm sekä ylimääräiset oikeusneuvokset Mäkinen ja Rosokivi</p>
      </div>
    </div>
  </finlex:content>
</finlex:document>
