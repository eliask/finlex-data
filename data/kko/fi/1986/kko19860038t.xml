<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860038t</dcterms:identifier>
  <finlex:ecliIdentifier>ECLI:FI:KKO:1986:II38</finlex:ecliIdentifier>
  <dcterms:title>KKO:1986-II-38</dcterms:title>
  <dcterms:description>
    <p>
      <strong>Yhteisomistusoikeus</strong>
      <span>III Yhteisomistussuhteen purkaminen</span>
    </p>
    <p>
      <strong>Jakolaki</strong>
      <span>Halkominen</span>
    </p>
  </dcterms:description>
  <finlex:registerNumber>S85/245</finlex:registerNumber>
  <dcterms:date pvm="19851011">1985-10-11</dcterms:date>
  <finlex:fileCopyNumber>917</finlex:fileCopyNumber>
  <dcterms:issued pvm="19860317">1986-03-17</dcterms:issued>
  <dcterms:abstract>
    <p>Koska eräistä yhteisomistussuhteista annetun lain 9 §:n 2 momentin nojalla myytäväksi vaadituilla tiloilla oli vireillä halkomistoimitus, ei ollut edellytyksiä määrätä tiloja myytäviksi yhteisomistussuhteen purkamiseksi.</p>
  </dcterms:abstract>
  <p>III-jaosto</p>
  <p>L eräistä yhteisomistussuhteista 9 § 2 mom</p>
  <dcterms:tableOfContents>
    <a href="19860038taloa0">ASIAN KÄSITTELY ALEMMISSA OIKEUKSISSA</a>
    <a href="19860038tmuukas0">VAATIMUKSET, VALITUSLUVAN MYÖNTÄMINEN JA VÄLITOIMET</a>
    <a href="19860038tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860038t.kko">
    <div>
      <h2 id="19860038taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Kuopion raastuvanoikeudessa</h3>
        <p>Päivi Hannele Räsänen on Maria Mirjam Räsäselle, Markku Olavi Räsäselle ja Eino Vilho Räsäselle tiedoksi annetun haasteen nojalla lausunut, että Kuopion raastuvanoikeus oli 14.4.1983 antamallaan päätöksellä oikaissut Päivi Hannele Räsänen ja Kuopion kaupungista olevan postiautonkuljettaja Heimo Johannes Räsäsen välillä toimitettua ositusta niin, että Päivi Hannele Räsänen oli saanut tasinkona omistusoikeuden 11.089/120.000 osaan Kaivoranta II nimisestä tilasta RN:o 3:84, Kiviniitty nimisestä tilasta RN:o 3:95, kaikki Kuopion kaupungin Jännevirran kylässä. Mainituista tiloista omistivat, Markku Olavi Räsänen 68.911/120.000 osaa sekä Maria Mirjam ja Eino Vilho Räsänen kumpikin 20.000/120.000 osaa. Tilojen pienen koon vuoksi ei ollut mahdollista, että murto-osan omistaja voisi saada maanmittaustoimituksin muodostetuksi omistusoikeuttaan vastaavan osan tiloista omaksi tilakseen. Toiset osaomistajat eivät myöskään olleet suostuneet yhteisomistussuhteen purkamiseksi myymään tiloja ulkopuolisille, eikä kukaan muista yhteisomistajista ollut suostunut lunastamaan Päivi Hannele Räsäsen osuutta tiloista.</p>
        <p>Tämän vuoksi Päivi Hannele Räsänen on vaatinut, että raastuvanoikeus määräisi kaikki edellä mainitut tilat yhteisomistussuhteen purkamista varten myytäviksi, määräisi tilojen myymisestä ja kauppahinnan jakamisesta huolehtimaan uskotun miehen sekä velvoittaisi vastaajat yhteisvastuullisesti korvaamaan kantajan oikeudenkäyntikulut jutussa.</p>
        <p>Vastaus: Maria Mirjam, Markku Olavi ja Eino Vilho Räsänen ovat vastustaneet kannetta sillä perusteella, ettei Päivi Hannele Räsänen ollut näyttänyt , ettei tiloja voitaisi jakaa.</p>
      </div>
      <div>
        <h3>Raastuvanoikeuden päätös 14.9.1984</h3>
        <p>Raastuvanoikeus on lausunut selvitetyksi, että Maria Mirjam Räsänen ja hänen myötäpuolensa sekä Päivi Hannele Räsänen omistivat Kuopion kaupungin Jännevirran kylässä olevat Kaivoranta II nimisen tilan RN:o 3:84, Kiviniitty nimisen tilan RN:o 3:94 ja Kaivoranta nimisen tilan RN:o 3:95 siten, että Markku Olavi Räsänen omisti niistä 68.911/120.000 osaa, Maria Mirjam Räsänen ja Eino Vilho Räsänen kumpikin 20.000/120.000 osaa sekä Päivi Hannele Räsänen 11.089/120.000 osaa.</p>
        <p>Sen vuoksi ja kun tilojen mainitut omistajat eivät olleet päässeet sopimukseen tilojen myymisestä taikka Päivi Hannele Räsäsen osuuden lunastamisesta eikä tilojen jakaminen oikeudelle esitetyn selvityksen mukaan ollut mahdollista, raastuvanoikeus on eräistä yhteisomistussuhteista annetun lain 9, 10 ja 11 §:ien nojalla määrännyt sanotut tilat myytäviksi huutokaupalla yhteisomistussuhteen purkamista varten ja asianajaja Eero Kososen suostumuksensa mukaisesti uskotuksi mieheksi huolehtimaan omaisuuden myymisestä ja kauppahinnan jakamisesta.</p>
        <p>Asianajaja Heikki Kokkoselle, jonka raastuvanoikeus myöntäessään Päivi Hannele Räsäselle maksuttoman oikeudenkäynnin on määrännyt hänen oikeudenkäyntiavustajakseen, maksettiin valtion varoista korvaukseksi asiasta aiheutuneista välttämättömistä kuluista 997,80 markkaa ja palkkiota 5.000 markkaa eli yhteensä 5.997,80 markkaa, mikä määrä Maria Mirjam, Markku Olavi ja Eino Vilho Räsäsen velvoitettiin korvaamaan valtiolle.</p>
      </div>
      <div>
        <h3>Itä-Suomen hovioikeuden päätös 5.2.1985</h3>
        <p>Hovioikeus, jonka tutkittavaksi Maria Mirjam, Markku Olavi ja Eino Vilho Räsänen olivat yhteisesti saattaneet jutun pyytäen raastuvanoikeuden päätöksen kumoamista ja kanteen hylkäämistä sekä oikeudenkäyntikulujensa korvaamista on valituksenalaisella päätöksellään eräistä yhteisomistussuhteista annetun lain 1 §:n 1 momentin, 9 §:n, 10 §:n 1 momentin sekä 11 ja 13 §:n nojalla jättänyt asian raastuvanoikeuden päätöksen varaan.</p>
        <p>Heikki Kokkoselle maksettiin valtion varoista palkkioksi avustajantehtävästään hovioikeudessa ja korvaukseksi siitä aiheutuneista tarpeellisista kuluista 300 markkaa, mikä määrä Maria Mirjam, Markku Olavi ja Eino Vilho Räsänen velvoitettiin yhteisvastuullisesti korvaamaan valtiolle.</p>
      </div>
    </div>
    <div>
      <h2 id="19860038tmuukas0">VAATIMUKSET, VALITUSLUVAN MYÖNTÄMINEN JA VÄLITOIMET</h2>
      <p>Maria Mirjam, Markku Olavi ja Eino Vilho Räsänen ovat pyytäneet valituslupaa ja uudistaneet vaatimuksensa ilmoittaen, että Markku Olavi Räsänen, joka omisti tiloista yli puolet, oli hakenut Kuopion maanmittauspiirin maanmittaustoimistolta halkomistoimitusta omien osuuksiensa erottamiseksi kysymyksessä olevista tiloista.</p>
      <p>Korkein oikeus on 19.3.1985 myöntänyt Maria Mirjam Räsäselle ja hänen myötäpuolilleen valitusluvan.</p>
      <p>Päivi Hannele Räsänen on antanut häneltä pyydetyn vastauksen.</p>
      <p>Maria Mirjam Räsänen ja hänen myötäpuolensa ovat 12.6.1985 toimittaneet Korkeimpaan oikeuteen lisäkirjelmän selvityksineen, jossa he ovat selvittäneet, että Markku Olavi Räsäsen hakema halkomistoimitus oli aloitettu 1.3.1985 ja että Kuopion kaupunginhallitus oli 3.5.1985 ilmoittanut antaneensa tietyin edellytyksin luvan halkomistoimenpiteelle. Kirjelmästä on lähetetty jäljennös Päivi Hannele Räsäselle.</p>
    </div>
    <div>
      <h2 id="19860038tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Maria Mirjam Räsänen ja hänen myötäpuolensa eivät ole voineet vedota edellä kerrottuun, muutoksenhakemuksessaan esiin tuomaansa, asiaan vaikuttavaan seikkaan ja todisteeseen alemmassa oikeudessa. Sen vuoksi Korkein oikeus ottaa oikeudenkäymiskaaren 30 luvun 7 §:n 1 momentin nojalla huomioon, mitä he ovat muutoksenhakemuksessaan esittäneet.</p>
        <p>Samoin Korkein oikeus, siihen nähden, etteivät Maria Mirjam Räsänen ja hänen myötäpuolensa ole voineet ennen muutoksenhaulle varatun ajan umpeenkulumista vedota tänne määräajan jälkeen toimittamassaan lisäkirjelmässä ilmoittamaansa asiaan vaikuttavaan seikkaan, ottaa oikeudenkäymiskaaren 30 luvun 18 §:n nojalla huomioon myös sen, mitä he ovat siinä esittäneet.</p>
        <p>Koska myytäväksi vaadituilla tiloissa Kaivoranta II RN:o 3:84, Kiviniitty RN:o 3:94 ja Kaivoranta RN:o 3:95 on, mikäli jutun asiakirjoista voidaan päätellä, vireillä halkomistoimitus, Korkein oikeus katsoo jääneen näyttämättä, ettei sanottujen kiinteistöjen jakaminen ole mahdollista. Sen vuoksi ei eräistä yhteisomistussuhteista annetun lain 9 §:n 2 momentin säännökseen nähden ole edellytyksiä määrätä tiloja myytäviksi.</p>
      </div>
      <div>
        <h3>Tuomiolauselma</h3>
        <p>Hovioikeuden ja raastuvanoikeuden päätökset kumotaan ja Päivi Hannele Räsäsen vaatimus, että tilat määrättäisiin yhteisomistussuhteen purkamista varten myytäviksi, hylätään.</p>
        <p>Asian laatuun nähden Maria Mirjam Räsänen ja hänen myötäpuolensa saavat itse kärsiä jutussa olleet kulunsa.</p>
        <p>Maria Mirjam Räsänen ja hänen myötäpuolensa vapautetaan velvollisuudesta korvata valtiolle sen varoista Päivi Hannele Räsäsen oikeudenkäyntiavustajalle raastuvanoikeudessa maksettavaksi määrätyt 5.997,80 markkaa ja hovioikeudessa määrätyt 300 markkaa.</p>
        <p>Heikki Kokkoselle maksetaan valtion varoista palkkioksi avustajantehtävästään Korkeimmassa oikeudessa 800 markkaa.</p>
        <p>Edellä mainitut valtion varoista maksetut palkkiot kulujen korvauksineen jutun näin päättyessä jäävät valtion vahingoksi.</p>
      </div>
      <div>
        <p>Ratkaisuun osallistuneet: oikeusneuvokset Miettinen, Ådahl, Nybergh, Hiltunen ja Aro</p>
      </div>
    </div>
  </finlex:content>
</finlex:document>
