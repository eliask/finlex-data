<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860012t</dcterms:identifier>
  <finlex:ecliIdentifier>ECLI:FI:KKO:1986:II12</finlex:ecliIdentifier>
  <dcterms:title>KKO:1986-II-12</dcterms:title>
  <dcterms:description>
    <p>
      <strong>Tuomion purku</strong>
      <span>Vakuutuslaitoksen päätöksen purkaminen</span>
      <span>Tapaturmavakuutuslaki</span>
    </p>
  </dcterms:description>
  <finlex:registerNumber>VA83/229</finlex:registerNumber>
  <dcterms:date pvm="19850219">1985-02-19</dcterms:date>
  <finlex:fileCopyNumber>305</finlex:fileCopyNumber>
  <dcterms:issued pvm="19860130">1986-01-30</dcterms:issued>
  <dcterms:abstract>
    <p>KKO oli tiedonantoratkaisuissaan 1960 II 29 ja 1979 II 129 katsonut, ettei vakuutuslaitoksen päätös tapaturmakorvausta koskevassa asiassa ollut sellainen ratkaisu, jonka KKO voi purkaa. Sittemmin ei lainsäädännössä eikä muutoinkaan ollut tapahtunut sellaisia muutoksia, että KKO:lla olisi ollut aihetta tulkita tähän tapaukseen sovellettavaa oikeudenkäymiskaaren 31 luvun 16 §:ää aikaisemmasta kannastaan poikkeavasti. Vakuutuslaitoksen päätöksen purkamista koskeva hakemus jätettiin niin ollen tutkimatta.</p>
    <p>Ään.</p>
    <p>Ks. <a href="http://www.finlex.fi/fi/oikeus/kko/kko/1960/19600029">KKO:1960-II-29</a> ja <a href="http://www.finlex.fi/fi/oikeus/kko/kko/1979/19790129">KKO:1979-II-129</a> III-jaosto</p>
  </dcterms:abstract>
  <p>Vrt. <a href="http://www.finlex.fi/fi/oikeus/kko/kko/1989/19890002">KKO:1989:2</a></p>
  <p>OK 31 luku 16 §</p>
  <dcterms:tableOfContents>
    <a href="19860012taloa0">ASIAN KÄSITTELY ALEMMISSA OIKEUKSISSA</a>
    <a href="19860012tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860012t.kko">
    <div>
      <h2 id="19860012taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Hakemus</h3>
        <p>Maatalousyrittäjien eläkelaitos on Korkeimmalle oikeudelle 16.6.1983 saapuneessa hakemuksessa kertonut, että se oli 12.1.1983 antamallaan päätöksellä myöntänyt Utajärveltä olevalle maanviljelijälle Rein Henrik Peltoniemelle, jolla oli maatalousyrittäjien eläkelain mukainen eläketurva, häntä 28.9.1982 kohdanneen työvahingon johdosta maatalousyrittäjien tapaturmavakuutuslain nojalla päivärahaa 29.9. - 19.10.1982 väliseltä ajalta 583,38 markkaa ja sairaanhoitokuluja 240,75 markkaa.</p>
        <p>Tapaturma oli sattunut Reino Henrik Peltoniemen ollessa noutamassa tie- ja vesirakennuslaitoksen hänelle ilmaiseksi luovuttamia hakerankoja, jotka Reino Henrik Peltoniemen oli ollut tarkoitus myydä puutavarayhtiölle. Rankoja kerättäessä Reino Henrik Peltoniemi oli pudonnut poikansa Markku Peltoniemen kuljettaman traktorin peräkärryistä ja loukannut rintakehänsä.</p>
        <p>Päätöksen antamisen jälkeen oli Maatalousyrittäjien eläkelaitokselle toimitettu selvitys siitä, että Reino Henrik ja Markku Peltoniemi harjoittivat maanviljelyksen ohella puutavaran ajoa maataloustraktorilla ja metsätraktorilla toiminimellä Avoin yhtiö Reino ja Markku Peltoniemi. Avoin yhtiö oli tapaturmavakuutuslain nojalla vakuuttanut työntekijänsä Keskinäisessä Yhtiössä Yrittäjäin Vakuutuksessa. Tähän vakuutukseen Reino Henrik Peltonimi oli tapaturmavakuutuslain 57 §:n 1 momentin mukaisesti 1.2.1982 lukien sisällytetty avoimen yhtiön työssä sattuvan tapaturman varalta.</p>
        <p>Samasta tapaturmasta Reino Henrik Peltoniemi oli hakenut korvausta avoimen yhtiön nimissä myös Keskinäiseltä Yhtiöltä Yrittäjäin Vakuutukselta. Vakuutusyhtiö oli sen johdosta suorittanut Reino Henrik Peltoniemelle 11.1.1983 antamallaan päätöksellä lainmukaisen korvauksen, katsoen että kerrottu tapaturma oli kohdannut Reino Henrik Peltoniemeä avoimen yhtiön vakuuttamassa työssä.</p>
        <p>Koska oli käynyt ilmi, että kerrottu tapaturma ei ollut kohdannut Reino Henrik Peltoniemeä hänen maatalousyrittäjänä tekemässään työssä, vaan hänen tehdessään työtä avoimen yhtiön lukuun, ja kun tämän seikan esittäminen korvausasiassa olisi todennäköisesti johtanut korvausasian ratkaisun toiseen lopputulokseen, Maatalousyrittäjien eläkelaitos on pyytänyt, että Korkein oikeus purkaisi eläkelaitoksen 12.1.1983 antaman edellä selostetun päätöksen.</p>
      </div>
      <div>
        <h3>Välitoimet</h3>
        <p>Reino Henrik Peltoniemi ja Keskinäinen Yhtiö Yrittäjäin Vakuutus ovat antaneet niiltä vaaditut vastaukset ja Maatalousyrittäjien eläkelaitos siltä vastausten johdosta pyydetyn selityksen.</p>
      </div>
    </div>
    <div>
      <h2 id="19860012tyloa0">KORKEIMMAN OIKEUDEN RATKAISU</h2>
      <p>Korkein oikeus on tiedonantoratkaisuissaan 1960 II 29 ja 1979 II 129 katsonut, ettei vakuutuslaitoksen päätös tapaturmakorvausta koskevassa asiassa ollut sellainen ratkaisu, jonka Korkein oikeus voi purkaa.</p>
      <p>Hallituksen esityksen Eduskunnalle laiksi tapaturmavakuutuslain muuttamisesta sekä eräiksi siihen liittyviksi laeiksi (HE 1981 vp. n:o 53 ja siihen liittyvä eduskunnan sosiaalivaliokunnan mietintö n:o 9/1981 vp) on sisältynyt ehdotus muun muassa tapaturmavakuutuksen oikeusturvajärjestelmän muuttamisesta niin pitkälti kuin mahdollista vastaamaan muiden sosiaalivakuutuksen osa-alojen oikeusturvajärjestelmiä ja siihen liittyen tapaturmavakuutuksen ylimääräisiä muutoksenhakukeinoja koskevasta tarkistamisesta. Siltä osin kuin esitys olisi johtanut Korkeimman oikeuden edellä mainitun käytännön muuttamiseen sitä ei kuitenkaan hyväksytty.</p>
      <p>Näin ollen ja kun tämän jälkeen ei lainsäädännössä eikä muutoinkaan ole tapahtunut sellaisia muutoksia, että Korkeimmalla oikeudella olisi aihetta tulkita tähän tapaukseen sovellettavaa oikeudenkäymiskaaren 31 luvun 6 §:ää aikaisemmasta kannastaan poikkeavasta, jätetään Maatalousyrittäjien eläkelaitoksen hakemus tutkimatta.</p>
      <div>
        <h3>Eri mieltä olevien jäsenten lausunnot</h3>
        <p>Oikeusneuvos Nybergh: Perustelut: Maatalousyrittäjien tapaturmavakuutuslain 2 §:n mukaan lain täytäntöönpanosta huolehtii tapaturmavakuutuslaitos. Tämän laitoksen tehtävät hoitaa maatalousyrittäjien tapaturmavakuutusasetuksen 1 §:n nojalla maatalousyrittäjien eläkelaitos. Tuon eläkelaitoksen kokoonpanosta ja toiminnasta on säädetty maatalousyrittäjien eläkelain 16 §:ssä. Eläkelaitos on sosiaali- ja terveysministeriön valvonnan alainen ja sen ohjesääntö annetaan asetuksella. Eläkelaitoksen päätäntävaltaa käyttävät valtuuskunta ja sen asettama hallitus. Valtuuskunnan ja hallituksen jäsenten nimeäminen on myös laissa säädetty. Maatalousyrittäjien tapaturmavakuutuslain 9 §:n mukaan on muun muassa korvauksen hakemisesta, korvausvelvollisuudesta, korvausasian käsittelystä ja muutoksenhausta tapaturmavakuutuslaitoksen päätökseen soveltuvilta osin voimassa mitä tapaturmavakuutuslaissa on säädetty.</p>
        <p>Maatalousyrittäjien eläkelaitoksella on siten lailla vahvistettu virallisluontoisen ratkaisuelimen asema oikeusastejärjestelmässä. Sen antama päätös on pääasiaratkaisu, jonka muuttamista varten on käytettävä muutoksenhakumenettelyä. Sen jälkeen kun muutoksenhaulle säädetty määräaika on kulunut umpeen, on tapaturmavakuutuslain 53 e §:n mukaan, jos kysymys on evätyn edun myöntämisestä tai myönnetyn edun lisäämisestä, maatalousyrittäjien eläkelaitoksella ja maatalousyrittäjien tapaturmavakuutuslain 10 §:n edellyttämin tavoin järjestetyllä tapaturmalautakunnalla oikeus aikaisemman lainvoimaisen päätöksen estämättä käsitellä asia uudelleen. Vakuutusoikeus voi tapaturmavakuutuslain 53 e §:n mukaan, milloin on kysymys korvauksen suuruudesta, muutoksenhaulle säädetyn määräajan päätyttyä vakuutuslaitoksen esityksestä tai sen hakemuksesta, jota asia koskee, kuultuaan muita asianosasia poistaa päätöksen ja ottaa tai määrät asian uudelleen käsiteltäväksi. Näin ollen jos kysymys on oikeudesta korvaukseen, kuuluu lainvoimaisen päätöksen purkaminen oikeudenkäymiskaaren 31 luvun 7 §:n mukaan Korkeimmalle oikeudelle.</p>
        <p>Maatalousyrittäjien eläkelaitoksen taholta on tänne esitetty Reino Henrik Peltoniemen tapaturmakorvausta koskevassa asiassa sellaista selvitystä, joka todennäköisesti olisi johtanut eläkelaitoksen 12.1.1983 antaman lainvoimaisen korvauspäätöksen lopputuloksen muuttamiseen Peltoniemen oikeutta korvaukseen koskevalta osalta.</p>
        <p>Lainkohdat: Maatalousyrittäjien tapaturmavakuutuslain 4 §:n 2 momentti ja 9 § sekä oikeudenkäymiskaaren 31 luvun 7 §:n 1 momentin 3 kohta ja 16 §</p>
        <p>Päätöslauselma: Puran ja poistan hakemuksessa tarkoitetun Maatalousyrittäjien eläkelaitoksen 12.1.1983 antaman päätöksen. Maatalousyrittäjien eläkelaitoksen tulee ottaa asia ilmoituksetta uudelleen käsiteltäväkseen ja antaa siinä uusi lainmukainen ratkaisu.</p>
        <p>Oikeusneuvos Saarni-Rytkölä: Olen samaa mieltä kuin oikeusneuvos Nybergh.</p>
      </div>
      <div>
        <p>Ratkaisuun osallistuneet: oikeusneuvokset Miettinen, Jalanko ja Ådahl</p>
      </div>
    </div>
  </finlex:content>
</finlex:document>
