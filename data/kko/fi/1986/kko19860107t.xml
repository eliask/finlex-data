<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860107t</dcterms:identifier>
  <finlex:ecliIdentifier>ECLI:FI:KKO:1986:II107</finlex:ecliIdentifier>
  <dcterms:title>KKO:1986-II-107</dcterms:title>
  <dcterms:description>
    <p>
      <strong>Kantelu</strong>
      <span>Rangaistusmääräys</span>
    </p>
  </dcterms:description>
  <finlex:registerNumber>R86/74</finlex:registerNumber>
  <dcterms:date pvm="19860521">1986-05-21</dcterms:date>
  <finlex:fileCopyNumber>2900</finlex:fileCopyNumber>
  <dcterms:issued pvm="19860923">1986-09-23</dcterms:issued>
  <dcterms:abstract>
    <p>Syytetylle oli ilmoitettu, että hänelle tiedoksi annettu rangaistusvaatimus oli peruutettu. Tästä huolimatta rangaistusvaatimus oli toimitettu rangaistusmääräystuomarille, joka oli sen nojalla antanut rangaistusmääräyksen.</p>
    <p>Rangaistusmääräys poistettiin kanteluteitse tuomiovirheen perusteella, koska sitä annettaessa ei enää ollut rangaistusmääräyslain 5 §:ssä tarkoitettua rangaistusvaatimusta.</p>
  </dcterms:abstract>
  <p>III-jaosto</p>
  <p>OK 31 luku 1 § 2 kohta</p>
  <p>RangaistusmääräysL 5 §</p>
  <dcterms:tableOfContents>
    <a href="19860107taloa0">ASIAN KÄSITTELY ALEMMISSA OIKEUKSISSA</a>
    <a href="19860107tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19860107tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860107t.kko">
    <div>
      <h2 id="19860107taloa0">ASIAN KÄSITTELY ALEMMISSA OIKEUKSISSA</h2>
      <p>Apulaisoikeuskansleri on Helsingin hovioikeuteen 26.9.1985 saapuneessa kirjoituksessaan ilmoittanut 2.8.1985 saaneensa tietää, että Helsingin raastuvanoikeuden rangaistusmääräystuomari oli 4.2.1985 vahvistamalla rangaistusmääräyksellä n:o 30 - 85 00559 tuominnut Vihdistä olevan jyrsijän Tapio Ensio Lindholmin 8.12.1984 Helsingissä tehdystä ajokortitta ajosta 30:een 44 markan määräiseen päiväsakkoon eli maksamaan sakkoa 1.320 markkaa. Raastuvanoikeuden toinen rangaistusmääräystuomari oli kuitenkin 27.5.1985 vahvistetulla rangaistusmääräyksellä n:o 28 - 85 01849 tuominnut Lindholmin sakkorangaistukseen mainittuna 8.12.1984 Helsingissä tapahtuneesta jatketusta ajokortitta ajosta, mikä käsitti myös edellä mainitun rikoksen. Asian käsittelyssä siten tapahtuneen virheellisyyden vuoksi apulaisoikeuskansleri on pyytänyt, että hovioikeus rangaistusmääräyslain ja oikeudenkäymiskaaren 31 luvun säännösten nojalla poistaisi puheena olevan 4.2.1985 vahvistetun rangaistusmääräyksen.</p>
      <div>
        <h3>Helsingin hovioikeuden päätös 26.11.1985</h3>
        <p>Hovioikeus on lausunut, ettei rangaistusmääräystuomari ollut menetellyt virheellisesti vahvistaessaan 4.2.1985 kantelukirjoituksessa tarkoitetun rangaistusmääräyksen, ja tällä perusteella katsonut, ettei kantelu antanut aihetta toimenpiteisiin.</p>
      </div>
    </div>
    <div>
      <h2 id="19860107tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>Apulaisoikeuskansleri on pyytänyt valituslupaa sekä vaatinut hovioikeuden päätöksen kumoamista ja asian palauttamista hovioikeuteen tai asian ratkaisemista välittömästi ja puheena olevan rangaistusmääräyksen poistamista.</p>
      <p>Valituslupa on myönnetty 24.3.1986. Lindholm ei ole antanut häneltä hakemuksen johdosta pyydettyä vastausta.</p>
    </div>
    <div>
      <h2 id="19860107tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Rangaistusmääräyksen tuomitsemisen edellytyksenä on rangaistusmääräyslain 5 §:n 2 momentin mukaan, että syytetylle annetaan rangaistusvaatimus tiedoksi ja että hänelle toimitetaan kappale rangaistusvaatimusilmoitusta. Lindholmille 8.12.1984 tiedoksi annettu ajokortitta ajoa koskeva rangaistusvaatimus oli, kun hänelle myöhemmin samana päivänä annettiin tiedoksi jatkettua ajokortitta ajoa koskeva rangaistusvaatimus, peruutettu ilmoittamalla siitä Lindholmille ja ottamalla takaisin hänelle toimitettu kappale rangaistusvaatimusilmoitusta.</p>
        <p>Kun Helsingin raastuvanoikeuden rangaistusmääräystuomari oli käsitellyt ja 4.2.1985 ratkaissut hakemuksessa tarkoitetun ensiksi mainitun rangaistusmääräysasian, menettely niin ollen ei ollut perustunut asianmukaiseen rangaistusvaatimukseen eikä rangaistusmääräystä olisi saanut antaa.</p>
      </div>
      <div>
        <h3>Lainkohta</h3>
        <p>Oikeudenkäymiskaari 31 luku 1 § 2 kohta</p>
      </div>
      <div>
        <h3>Päätöslauselma</h3>
        <p>Hovioikeuden päätös kumotaan. Helsingin raastuvanoikeuden rangaistusmääräystuomarin 4.2.1985 antama rangaistusmääräys n:o 30 - 85 00559, jolla Lindholm on tuomittu rangaistukseen ajokortitta ajosta, poistetaan.</p>
      </div>
      <div>
        <p>Ratkaisuun osallistuneet: oikeusneuvokset Salervo, Ailio, Portin, Aro ja Roos</p>
      </div>
    </div>
  </finlex:content>
</finlex:document>
