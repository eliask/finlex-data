<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860113t</dcterms:identifier>
  <finlex:ecliIdentifier>ECLI:FI:KKO:1986:II113</finlex:ecliIdentifier>
  <dcterms:title>KKO:1986-II-113</dcterms:title>
  <dcterms:description>
    <p>
      <strong>Tieliikenne</strong>
    </p>
    <p>
      <strong>Liikenteen vaarantaminen</strong>
      <span>Lapsi</span>
      <span>Polkupyörä</span>
    </p>
  </dcterms:description>
  <finlex:registerNumber>R85/721</finlex:registerNumber>
  <dcterms:date pvm="19860130">1986-01-30</dcterms:date>
  <finlex:fileCopyNumber>3013</finlex:fileCopyNumber>
  <dcterms:issued pvm="19861001">1986-10-01</dcterms:issued>
  <dcterms:abstract>
    <p>Alle 12-vuotias lapsi ajoi ajoradan ylittääkseen polkupyörällä suojatielle, joka ei ollut yhdistetyn pyörätien ja jalkakäytävän jatke. Suojatiellä auto törmäsi pyörään.</p>
    <p>Auton kuljettajan ei tarvinnut varautua siihen, että pyöräilijä tieliikennesääntöjen vastaisesti ajaisi polkupyörällä suojatielle, eikä hänellä vallinneissa olosuhteissa myöskään ollut mahdollisuutta riittävän ajoissa tehdä havaintoja pyöräilijän kulkemisesta ja siitä, että tämä oli lapsi, sekä varautua siihenkin, että pyöräilijä kaikesta huolimatta jatkoi ajoaan suoraan suojatielle. Syyte liikenteen vaarantamisesta hylättiin.</p>
  </dcterms:abstract>
  <p>III-jaosto</p>
  <p>TLL 2 § 5 kohta</p>
  <p>TLL 8 § 2 mom</p>
  <dcterms:tableOfContents>
    <a href="19860113taloa0">ASIAN KÄSITTELY ALEMMISSA OIKEUKSISSA</a>
    <a href="19860113tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19860113tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860113t.kko">
    <div>
      <h2 id="19860113taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Syyte Lapuan kihlakunnanoikeudessa</h3>
        <p>Virallinen syyttäjä on lausunut, että Mauri Kullervo Lehto oli 2.8.1983 Lapualla kuljettanut Helsingistä olevan Oy Veho Ab:n omistamaa ja Tampereelta olevan Kalevan Kukkatukku Ky:n hallinnassa ollutta kuorma-autoa HNN-527 Simpsiöntietä rautatien suuntaan. Simpsiöntien ja Poutuntien risteyksessä Lehto oli laiminlyönyt väistää oikealta Poutuntien suunnasta yhdistettyä jalkakäytävää ja pyörätietä Lapualta olevan kotirouvan Pirjo Riitta Patterin omistamalla polkupyörällä lähestynyttä Pirjo Riitta Patterin 11-vuotiasta poikaa Jukka Sakari Patteria sekä noudattaa erityistä varovaisuutta ja käyttää riittävän alhaista nopeutta seurauksin, että auto oli jarrutuksesta huolimatta törmännyt pyörätien jatkeena olevalla suojatiellä polkupyörään, jolloin Jukka Sakari Patteri oli suistunut tiehen mennen tajuttomaksi ja saaden päähänsä vammoja, muun muassa aivojen ruhjevamman. Myös polkupyörä oli vaurioitunut. Näillä perusteilla virallinen syyttäjä on vaatinut Lehdon tuomitsemista rangaistukseen yksin teoin tehdyistä liikenteen vaarantamisesta ja ruumiinvamman tuottamuksesta.</p>
      </div>
      <div>
        <h3>Kihlakunnanoikeuden päätös 16.2.1984</h3>
        <p>Kuultuaan asianomistajana Pirjo Riitta Patteria omasta puolestaan ja Jukka Sakari Patterin holhoojana ja Lehtoa syytteestä sekä varattuaan Oy Veho Ab:lle ja Kalevan Kukkatukku Ky:lle tilaisuuden tulla asianomistajina kuulluiksi kihlakunnanoikeus on lausunut selvitetyksi, että Lehdon syytteessä selostetussa tilaisuudessa edellä mainittua kuorma-autoa kuljettaen ylittäessä Simpsiön ja Poutuntien risteystä auton etuosa oli risteys alueen takana olevalla suojatiellä törmännyt Lehdon oikealta puolelta Poutuntien ajorataa polkupyörällä ajaen saapuneen, tältä tieltä ennen risteystä Simpsiöntien suuntaiselle yhdistetylle pyörätielle ja jalkakäytävälle ja välittömästi tältä vasemmalle sanotulle suojatielle edelleen polkupyörällä ajaen kääntyneen 18.3.1972 syntyneen Jukka Sakari Patterin polkupyörään mainituin seurauksin.</p>
        <p>Jukka Sakari Patterin ajokäyttäytyminen oli osoittanut hänen ymmärtäneen käyttämänsä suojatien pyörätien jatkeeksi. Hänen tulosuunnassaan Poutuntiellä ei kuitenkaan ollut pyörätietä. Mainittu suojatie ei siten ollut pyörätien jatke. Tapausta ei sen vuoksi ollut arvosteltava väistämisvelvollisuutta risteyksessä koskevien säännösten mukaan. Jukka Sakari Patteri ei olisi saanut ajaa suojatielle väistämättä muuta liikennettä. Lehdon kuljettama auto oli ennen pyörään törmäämistä edennyt lähes koko risteysalueen yli. Lehdon ei ollut näytetty risteystä ylittämään lähtiessään laiminlyöneen noudattaa tarpeellista varovaisuutta. Jukka Sakari Patterin yllättävä saapuminen Lehdon kuljettaman auton eteen oli ollut Lehdolle ennalta arvaamatonta. Kihlakunnanoikeus on sen vuoksi hylännyt Lehtoa vastaan ajetun syytteen.</p>
      </div>
      <div>
        <h3>Vaasan hovioikeuden päätös 23.8.1985</h3>
        <p>Hovioikeus, jonka tutkittavaksi virallinen syyttäjä sekä Pirjo Riitta Patteri omasta puolestaan ja alaikäisen poikansa Jukka Sakari Patterin holhoojana saattoi jutun, on päätöksessään lausunut, että 11-vuotias Jukka Sakari Patteri on tieliikennelain 8 §:n 2 momentin mukaan saanut kuljettaa polkupyörää jalkakäytävällä. Kun ei ole säännöstä, joka oikeuttaisi kuljettamaan polkupyörää myös sellaisella suojatiellä, jota ei ole pidettävä pyörätien jatkeena, Jukka Sakari Patteri ei olisi saanut sanottua suojatietä ajamalla ylittää ajorataa. Näillä ja muutoin kihlakunnanoikeuden mainitsemilla perusteilla hovioikeus on jättänyt kihlakunnanoikeuden päätöksen lopputuloksen pysyväksi.</p>
      </div>
    </div>
    <div>
      <h2 id="19860113tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>Virallinen syyttäjä on pyytänyt valituslupaa ja toistanut kihlakunnanoikeudessa esittämänsä vaatimuksen Lehdon tuomitsemisesta rangaistukseen yksin teoin tehdyistä liikenteen vaarantamisesta ja ruumiinvamman tuottamuksesta. Valituslupa on myönnetty 20.11.1985. Lehto ei ole käyttänyt hänelle varattua tilaisuutta vastauksen antamiseen.</p>
    </div>
    <div>
      <h2 id="19860113tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Ajettuaan Poutuntietä, jossa ei ollut pyörätietä, Jukka Sakari Patteri on kääntynyt Simpsiöntielle ja sieltä suojatielle.</p>
        <p>Tieliikennelain 2 §:n 5 kohdan mukaan suojatie on tarkoitettu jalankulkijoiden käytettäväksi. Hovioikeuden toteamasta syystä Jukka Sakari Patteri ei olisi saanut ajaa polkupyörällä suojatiellä, vaikka hän oli alle 12-vuotias.</p>
        <p>Lehdolla ei ollut aihetta varautua siihen, että suojatielle vastoin tieliikennesääntöjä ajaa jalankulkijoita nopeammin liikkuva polkupyöräilijä. Lehdon havainnon mukaan Jukka Sakari Patteri ajoit Poutuntien suunnasta suoraan suojatielle lujaa vauhtia. Jukka Sakari Patterin oman muistikuvan mukaan hän oli tuolloin käyttänyt pyörän kolmosvaihdetta. Näissä olosuhteissa Lehdolla ei myöskään ole ollut mahdollisuutta riittävän ajoissa tehdä havaintoja pyöräilijän kulkemisesta ja siitä, että tämä oli lapsi, sekä varautua siihenkin, että pyöräilijä kaikesta huolimatta jatkaa ajoaan suoraan suojatielle. Jukka Sakari Patterin ajo suojatille oli siten Lehdolle ennalta arvaamaton.</p>
        <p>Lehdon ei ole näytetty suojatietä lähestyessään muutoinkaan laiminlyöneen noudattaa olosuhteiden edellyttämää huolellisuutta ja varovaisuutta.</p>
      </div>
      <div>
        <h3>Päätöslauselma</h3>
        <p>Hovioikeuden päätöksen lopputulosta ei muuteta.</p>
      </div>
      <div>
        <p>Ratkaisuun osallistuneet: oikeusneuvokset Ailio, Portin, Mörä, Riihelä ja Roos</p>
      </div>
    </div>
  </finlex:content>
</finlex:document>
