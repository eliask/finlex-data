<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860015t</dcterms:identifier>
  <finlex:ecliIdentifier>ECLI:FI:KKO:1986:II15</finlex:ecliIdentifier>
  <dcterms:title>KKO:1986-II-15</dcterms:title>
  <dcterms:description>
    <p>
      <strong>Menettämisseuraamus</strong>
    </p>
    <p>
      <strong>Huumausainelaki</strong>
    </p>
    <p>
      <strong>Valtuusrikoslaki</strong>
    </p>
  </dcterms:description>
  <finlex:registerNumber>R85/142</finlex:registerNumber>
  <dcterms:date pvm="19850610">1985-06-10</dcterms:date>
  <finlex:fileCopyNumber>394</finlex:fileCopyNumber>
  <dcterms:issued pvm="19860207">1986-02-07</dcterms:issued>
  <dcterms:abstract>
    <p>Luvattomasti maasta viedyllä valuutalla ostetun huumausaineen tai sen arvon ohella ei huumausaineen ostoon käytetyn valuutan arvoa ollut tuomittava valtiolle menetetyksi.</p>
    <p>Ään.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19860015taloa0">ASIAN KÄSITTELY ALEMMISSA OIKEUKSISSA</a>
    <a href="19860015tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19860015tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860015t.kko">
    <div>
      <h2 id="19860015taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Espoon kihlakunnanoikeuden päätös 14.11.1983</h3>
        <p>Virallisen syyttäjän ja Suomen Pankin ajamasta syytteestä kihlakunnanoikeus on muun ohella katsonut selvitetyn, että ekonomi Olli H oli tammikuun 8 päivän ja joulukuun puolivälin 1982 välisenä aikana eri kerroilla luvattomasti vienyt Suomesta ulkomaille huumausaineiden ostamista varten joko Suomen rahaa tai ulkomaan valuuttaa yhdessä Jorma B:n kanssa 77.500 markan ja yksin 2.000 markan arvosta. Ensiksi mainitusta määrästä oli 62.500 markan suuruinen osa ja viimeksi mainittu määrä kokonaisuudessaan käytetty huumausaineiden ostamiseen ja huumausaineet oli salakuljetettu Suomeen. Sen vuoksi raastuvanoikeus on, tuomitessaan Olli H:n muun muassa kuusi valuutan salakuljetusta käsittävästä jatketusta rikoksesta rangaistukseen ja menettämään valtiolle muun ohella salakuljetetut huumausaineet tai niiden arvot, lisäksi tuominnut hänet menettämään valtiolle luvattomasti maasta vietyjen valuuttojen arvoina yhteisvastuullisesti B:n kanssa 77.500 markkaa ja yksin 2.000 markkaa.</p>
      </div>
      <div>
        <h3>Helsingin hovioikeuden päätös 5.12.1984</h3>
        <p>Hovioikeus, jonka tutkittavaksi virallinen syyttäjä ja Olli H ovat saattaneet jutun, on pysyttänyt raastuvanoikeuden päätöksen siltä osin kuin huumausaineiden ostamista varten luvattomasti maasta vietyjen valuuttojen arvo oli tuomittu valtiolle menetetyksi.</p>
      </div>
    </div>
    <div>
      <h2 id="19860015tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>Olli H on pyytänyt valituslupaa ja valituksessaan muun ohella vaatinut, että hänet vapautettaisiin menettämästä valuuttojen arvoa. Lupa on myönnetty 13.3.1985. Virallinen syyttäjä on antanut häneltä pyydetyn vastauksen.</p>
    </div>
    <div>
      <h2 id="19860015tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>H on huumausaineiden ostamista varten vienyt luvattomasti maasta valuuttaa yhdessä Jorma B:n kanssa 77.500 markkaa ja yksin 2.000 markkaa vastaavan määrän. Ensiksi mainitusta valuuttamäärästä 62.500 markan arvoinen osa ja jälkimmäinen valuuttamäärä kokonaisuudessaan on käytetty huumausaineiden ostamiseen. Ostetut huumausaineet on salakuljetettu Suomeen ja joko huumausaineet tai niiden arvo on huumausainelain 7 §:n nojalla tuomittu valtiolle menetetyksi. Kun H on kerrotuin tavoin vaihtanut maasta viedyn valuutan huumausaineisiin, häntä ei ole tuomittava menettämään valuuttojen arvoja siltä osin kuin valuutat on käytetty huumausaineiden ostamiseen.</p>
      </div>
      <div>
        <h3>Tuomiolauselma</h3>
        <p>Hovioikeuden päätöstä muutetaan siten, että H vapautetaan menettämästä valtiolle luvattomasti maasta vietyjen valuuttojen arvona yksin hänen suoritettavikseen tuomittuja 2.000 markkaa ja yhteisvastuullisesti Jorma B:n kanssa suoritettavaksi tuomitusta 77.500 markan määrästä 62.500 markkaa. Muilta osin hovioikeuden päätös jää pysyväksi.</p>
      </div>
      <div>
        <h3>Eri mieltä olevan jäsenen lausunto</h3>
        <p>Oikeusneuvos Ailio: Katson, ettei ole syytä muuttaa hovioikeuden päätöstä.</p>
        <div>
          <p>Ratkaisuun osallistuneet: oikeusneuvokset Heinonen, Portin, Mörä ja Ketola</p>
        </div>
      </div>
    </div>
  </finlex:content>
</finlex:document>
