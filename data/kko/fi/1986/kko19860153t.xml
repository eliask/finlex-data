<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860153t</dcterms:identifier>
  <finlex:ecliIdentifier>ECLI:FI:KKO:1986:II153</finlex:ecliIdentifier>
  <dcterms:title>KKO:1986-II-153</dcterms:title>
  <dcterms:description>
    <p>
      <strong>Ampuma-aseet</strong>
    </p>
  </dcterms:description>
  <finlex:registerNumber>R86/204</finlex:registerNumber>
  <dcterms:date pvm="19860812">1986-08-12</dcterms:date>
  <finlex:fileCopyNumber>3557</finlex:fileCopyNumber>
  <dcterms:issued pvm="19861127">1986-11-27</dcterms:issued>
  <dcterms:abstract>
    <p>Syytetty oli saanut perintönä ampuma-aseen, joka ei ollut ampuma-aseista ja ampumatarpeista annetun asetuksen 1 §:n 3 momentissa tarkoitettu vanha ase. Aseen saaminen perintönä ei oikeuttanut saajaa pitämään asetta hallussaan hankkimatta siihen lupaa.</p>
  </dcterms:abstract>
  <p>II-jaosto</p>
  <p>Ampuma-aseA 1 § 3 mom</p>
  <p>Ampuma-aseL 6 §</p>
  <dcterms:tableOfContents>
    <a href="19860153taloa0">ASIAN KÄSITTELY ALEMMISSA OIKEUKSISSA</a>
    <a href="19860153tmuukas0">VALITUSLUVAN MYÖNTÄMINEN JA VÄLITOIMI</a>
    <a href="19860153tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860153t.kko">
    <div>
      <h2 id="19860153taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kiteen kihlakunnanoikeuden päätös 18.9.1984</h3>
        <p>Kihlakunnanoikeus, jossa virallinen syyttäjä oli vaatinut A:lle ampuma-aseista annetun lain 6 §:n nojalla rangaistusta ampuma-aseen luvattomasta hallussapidosta, on lausunut, että A oli saatuaan 22.8.1972 perintönä haltuunsa Winchester Model 1902 -merkkisen pienoiskiväärin ja laiminlyötyään säädetyssä ajassa hakea poliisiviranomaiselta aseelle hallussapitoluvan, 23.9.1972 lähtien 3.4.1984 saakka pitänyt tuota asetta hallussaan ilman asianmukaista lupaa. Ase oli 3.4.1984 poliisiviranomaisten toimesta otettu takavarikkoon. Sen vuoksi kihlakunnanoikeus on ampuma-aseista ja ampumatarpeista annetun lain 1 §:n 1 momentin ja 6 §:n nojalla tuominnut A:n 23.9.1972 -3.4.1984 tehdystä ampuma-aseen luvattomasta hallussapidosta 14:ään 55 markan suuruiseen päiväsakkoon eli maksamaan sakkoa 770 markkaa ja julistanut luvattomasti hallussapidetyn Winchester Model 1902 -merkkisen pienoiskiväärin valtiolle menetetyksi.</p>
      </div>
      <div>
        <h3>Itä-Suomen hovioikeuden päätös 10.1.1986</h3>
        <p>Hovioikeus, jonne valittaessaan A on pyytänyt syytteen hylkäämistä, on lausunut, että A oli saatuaan kihlakunnanoikeuden päätöksessä kerrotuin tavoin perinnön kautta haltuunsa puheena olevan pienoiskiväärin tosin pitänyt sitä hallussaan anomatta ampuma-aseista ja ampumatarpeista annetun asetuksen 28 §:ssä säädetyn 30 päivän määräajan kuluessa lupaa tuon ampuma-aseen hallussapitämiseen. Näin menetellessään A ei kuitenkaan ollut syyllistynyt ampuma-aseen luvattomaan hallussapitämiseen.</p>
        <p>Tällä perusteella hovioikeus on hylännyt syytteen ja vapauttanut A:n tuomitusta rangaistuksesta sekä kumonnut pienoiskiväärin Winchester Model 1902 takavarikon.</p>
      </div>
    </div>
    <div>
      <h2 id="19860153tmuukas0">VALITUSLUVAN MYÖNTÄMINEN JA VÄLITOIMI</h2>
      <p>Virallinen syyttäjä on pyytänyt valituslupaa ja uudistanut aikaisemmin esittämänsä vaatimukset. Valituslupa on myönnetty 16.4.1986. A ei ole käyttänyt hänelle varattua tilaisuutta vastauksen antamiseen.</p>
    </div>
    <div>
      <h2 id="19860153tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Kysymyksessä oleva Winchester Model 1902 -merkkinen pienoiskivääri ei ole ollut ampuma-aseista ja ampumatarpeista annetun asetuksen 1 §:n 3 momentissa tarkoitettu muisto- tai koriste-esine. Aseen saaminen perintönä ei ole oikeuttanut saajaa pitämään asetta hallussaan hankkimatta siihen ampuma-aseista ja ampumatarpeista annetun lain 1 §:n 1 momentin edellyttämää lupaa. A on laiminlyönyt hakea aseen hallussapitolupaa säädetyn 30 päivän määräajan kuluessa.</p>
      </div>
      <div>
        <h3>Lainkohdat</h3>
        <p>Laki ampuma-aseista ja ampumatarpeista 6 §</p>
      </div>
      <div>
        <h3>Päätöslauselma</h3>
        <p>Hovioikeuden päätös kumotaan ja juttu jää kihlakunnanoikeuden ratkaisun varaan.</p>
      </div>
      <div>
        <p>Ratkaisuun osallistuneet: oikeusneuvokset Saarni-Rytkölä, Portin, Nybergh, Hiltunen ja Aro</p>
      </div>
    </div>
  </finlex:content>
</finlex:document>
