<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860003t</dcterms:identifier>
  <finlex:ecliIdentifier>ECLI:FI:KKO:1986:II3</finlex:ecliIdentifier>
  <dcterms:title>KKO:1986-II-3</dcterms:title>
  <dcterms:description>
    <p>
      <strong>Jakolaki</strong>
      <span>Uusjako</span>
      <span>Halkominen</span>
    </p>
  </dcterms:description>
  <finlex:registerNumber>M83/77</finlex:registerNumber>
  <dcterms:date pvm="19851119">1985-11-19</dcterms:date>
  <finlex:fileCopyNumber>35</finlex:fileCopyNumber>
  <dcterms:issued pvm="19860108">1986-01-08</dcterms:issued>
  <dcterms:abstract>
    <p>Jakolain 14 §:n 1 momentin säännökset eivät olleet esteenä sille, että jakolain 11 a §:ssä tarkoitettu, halkomista varten vireille pantu uusjako (ns. halkomisuusjako) saatettiin loppuun alueella jakolain 10 §:n 1 momentin nojalla toimitettavan uusjaon yhteydessä.</p>
  </dcterms:abstract>
  <p>III-jaosto</p>
  <p>JL 10 § 1 mom</p>
  <p>JL 11 a §</p>
  <p>JL 14 § 1 mom</p>
  <dcterms:tableOfContents>
    <a href="19860003taloa0">ASIAN KÄSITTELY ALEMMISSA OIKEUKSISSA</a>
    <a href="19860003tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860003t.kko">
    <div>
      <h2 id="19860003taloa0">ASIAN KÄSITTELY ALEMMISSA OIKEUKSISSA</h2>
      <p>Eräät Kälviän kunnan Ruotsalan kylän maanomistajat olivat hakeneet määräystä uusjaon toimittamiseen Ruotsalan maarekisterikylässä. Toimitusmiehet olivat 15.4.1982 päättäneet suorittaa uusjaon n:o 98314 Ruotsalan maarekisterikylän kotipalstan alueella mukaanluettuna alueen sisäpuolella sekä kylän edustalla Pohjanlahden rannikolla olevat kylien ja talonumeroiden yhteiset alueet.</p>
      <p>Kun toimitusmiesten päätöstä ei ollut hyväksytty, se oli jakolain 307 §:n nojalla alistettu maaoikeuden tutkittavaksi.</p>
      <p>Päätökseen tyytymättömät maanomistajat olivat maaoikeudessa lausuneet muun muassa, että vastoin jakolian 14 §:n 1 momentin säännöstä alueella oli samanaikaisesti vireillä nyt kysymyksessä oleva uusjako ja lainvoimaisesti aloitettu uusjako n:o 401205, joka koski eräitä myös jakoon n:o 98314 otettuja tiloja.</p>
      <p>Vaasan maaoikeus totesi päätöksessään 14.12.1982, että uusjako n:o 401205 oli jakolain 11 a §:ssä tarkoitettu niin kutsuttu halkomisuusjako, joka oli jakolain 12 §:n perusteella aloitettu selvittämättä jaon hyötyä ja kustannuksia. Tällaisena toimituksena se ei jakolain 14 §:n 1 momentin nojalla estänyt tilusten ottamista mukaan nyt kysymyksessä olevaan uusjakoon. Tämän vuoksi ja koska toimituksen n:o 401205 osakkailla oli Ruotsalan kylässä myös sellaisia tiluksia, jotka eivät olleet mukana mainitussa halkomisuusjaossa, maaoikeus oli vahvistanut toimitusmiesten päätöksen.</p>
      <p>Asianomaiset maanomistajat valittivat maaoikeuden päätöksestä.</p>
    </div>
    <div>
      <h2 id="19860003tyloa0">KORKEIMMAN OIKEUDEN RATKAISU</h2>
      <p>Korkein oikeus katsoi, etteivät jakolain 14 §:n 1 momentin säännökset olleet esteenä sille, että halkomisuusjaossa n:o 401205 mukana olevien tilusten sijoittaminen halkomista varten toteutettiin nyt kysymyksessä olevassa uusjaossa n:o 98314 ja että halkominen suoritettiin sen yhteydessä. Maaoikeuden päätöksen lopputulos jäi pysyväksi.</p>
      <div>
        <p>Ratkaisuun osallistuneet: oikeusneuvokset Miettinen, Ailio, Takala, Hämäläinen ja Mörä</p>
      </div>
    </div>
  </finlex:content>
</finlex:document>
