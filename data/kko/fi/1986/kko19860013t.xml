<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860013t</dcterms:identifier>
  <finlex:ecliIdentifier>ECLI:FI:KKO:1986:II13</finlex:ecliIdentifier>
  <dcterms:title>KKO:1986-II-13</dcterms:title>
  <dcterms:description>
    <p>
      <strong>Laivanisännistöyhtiö</strong>
    </p>
    <p>
      <strong>Oikeudenkäyntimenettely</strong>
    </p>
  </dcterms:description>
  <finlex:registerNumber>S85/331</finlex:registerNumber>
  <dcterms:date pvm="19851008">1985-10-08</dcterms:date>
  <finlex:fileCopyNumber>308</finlex:fileCopyNumber>
  <dcterms:issued pvm="19860131">1986-01-31</dcterms:issued>
  <dcterms:abstract>
    <p>Laivanisännistöyhtiön osakas vaati isännistöyhtiöltä palkkaa ja muuta korvausta sillä perusteella, että hän oli ollut isännistöyhtiön työntekijä. Merilain 26 §:n 4 momentin nojalla pääisäntä vastasi jutussa isännistön puolesta. Muita osakkaita ei tarvinnut haastaa juttuun.</p>
  </dcterms:abstract>
  <p>II-jaosto</p>
  <p>MeriL 26 § 4 mom</p>
  <dcterms:tableOfContents>
    <a href="19860013taloa0">MÅLETS HANDLÄGGNING I DE LÄGRE INSTANSERNA</a>
    <a href="19860013tmuukas0">MEDDELANDE AV BESVÄRSTILLSTÅND OCH VIDTAGNA ÅTGÄRDER</a>
    <a href="19860013tyloa0">HÖGSTA DOMSTOLENS AVGÖRANDE</a>
  </dcterms:tableOfContents>
  <finlex:content id="s19860013t.kko">
    <div>
      <h2 id="19860013taloa0">MÅLETS HANDLÄGGNING I DE LÄGRE INSTANSERNA</h2>
      <div>
        <h3>Käromål i Ålands häradsrätt</h3>
        <p>Maskinmästaren A har efter Partrederiet för m/s Kallsö 18.7.1983 delgiven stämning anfört, att han från och med 13.8.1979 tjänstgjort på partrederiets fartyg m/s Kallsö i ett tills vidare gällande, i 3 § sjömanslagen avsett arbetsförhållande. I arbetsavtalet hade avtalats att lönen betalas enligt kollektivavtal och att arbetsförhållandets övriga villkor bestäms enligt sjömanslagen. Arbetsgivaren hade under den tid arbetsförhållandet fortgått betalat endast grundlön, vars belopp senast varit 6.000 mark i månaden.</p>
        <p>Senast hade A fått lön för tiden 1. - 30.6.1982. Från och med 10.7.1982 hade honom inte tilldelats arbete, fastän han stått till arbetsgivarens förfogande. A hade varit tvungen att söka nytt arbete och han hade erhållit en ny arbetsplats 21.9.1982. Partrederiet hade varken hävt eller uppsagt arbetsavtalet. Därför har A yrkat att partrederiet förpliktas att till honom betala lön för tiden 1.7. -20.9.1982 15.000 mark jämte 6 procents ränta från 30.9.1982, obetald semesterlön, semesterpenning och ersättning för naturaförmån för tiden 13.8.1979 - 20.9.1982 39.585 mark jämte 6 procents ränta från 1.7.1982, såsom gottgörelse enligt 65 § sjömanslagen grundlönen för tre månader, sammanlagt 18.000 mark jämte 16 procents ränta från stämningsdagen, lön för sex väntedagar 1.416 mark jämte 16 procents ränta från stämningsdagen, samt obetald ersättning för kost och logi under vederlagsledighet enligt 14 § sjöarbetstidslagen 20.520 mark jämte 6 procents ränta från 1.7.1982. Dessutom har A yrkat ersättning för sina rättegångskostnader.</p>
        <p>Bemötande: Partrederiet har invänt att det inte kunde vara part i målet, eftersom A var delägare i partrederiet och talan som fördes av delägare i stöd av partrederiavtalet måste riktas mot övriga delägare personligen och inte mot partrederiet.</p>
      </div>
      <div>
        <h3>Häradsrättens utslag 22.9.1983</h3>
        <p>A var i enlighet med ett 28.5.1979 ingånget partrederiavtal delägare i partrederiet. Då käromålet berörde hans ställning som delägare och övriga delägare i partrederiet inte instämts i målet, har häradsrätten avvisat käromålet.</p>
      </div>
      <div>
        <h3>Åbo hovrätts utslag 18.1.1985</h3>
        <p>A har sökt ändring i hovrätten. Hovrätten har inte ändrat häradsrättens utslag.</p>
      </div>
    </div>
    <div>
      <h2 id="19860013tmuukas0">MEDDELANDE AV BESVÄRSTILLSTÅND OCH VIDTAGNA ÅTGÄRDER</h2>
      <p>A har ansökt om besvärstillstånd och sökt ändring i hovrättens utslag. Besvärstillstånd har meddelats 30.4.1985. Partrederiet har bemött ändringsansökan.</p>
    </div>
    <div>
      <h2 id="19860013tyloa0">HÖGSTA DOMSTOLENS AVGÖRANDE</h2>
      <div>
        <h3>Motivering</h3>
        <p>A har i sitt käromål endast yrkat lön och annan ersättning på grund av att han varit arbetstagare hos Partrederiet för m/s Kallsö. Saken gäller således rederiet och för detta svarar enligt 26 § 4 mom. sjölagen huvudredaren. Käromålet borde därför inte ha avvisats på grund av att övriga delägare i rederibolaget inte instämts i målet.</p>
      </div>
      <div>
        <h3>Utslag</h3>
        <p>Hovrättens och häradsrättens utslag upphävs. För prövning av A:s talan återförvisas målet till Ålands häradsrätt, som på anmälan åter bör uppta det till behandling.</p>
        <div>
          <p>I avgörandet deltog justitieråden Leivonen, Takala, Hämäläinen, Nikkarinen och Roos</p>
        </div>
      </div>
    </div>
  </finlex:content>
</finlex:document>
