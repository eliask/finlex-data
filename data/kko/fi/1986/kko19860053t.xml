<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860053t</dcterms:identifier>
  <finlex:ecliIdentifier>ECLI:FI:KKO:1986:II53</finlex:ecliIdentifier>
  <dcterms:title>KKO:1986-II-53</dcterms:title>
  <dcterms:description>
    <p>
      <strong>Irtaimen kauppa</strong>
      <span>Kauppaan perustuvan oikeuden siirtäminen kolmannelle</span>
    </p>
    <p>
      <strong>Osamaksukauppa</strong>
    </p>
  </dcterms:description>
  <finlex:registerNumber>S85/360</finlex:registerNumber>
  <dcterms:date pvm="19851114">1985-11-14</dcterms:date>
  <finlex:fileCopyNumber>1458</finlex:fileCopyNumber>
  <dcterms:issued pvm="19860508">1986-05-08</dcterms:issued>
  <dcterms:abstract>
    <p>Rahoitusyhtiö, jolle auton myyjä oli luovuttanut ostajan kanssa tekemäänsä osamaksukauppaan perustuvat oikeutensa, vaati ostajalta kauppahinnan maksamatta jääneitä eriä. Myyjä ei ollut kyennyt vastaamaan kaupasta, joka oli purkautunut. Rahoitusyhtiö ei ollut siirron perusteella saanut kaupasta riippumatonta oikeutta ostajaa kohtaan eikä sillä siten ollut oikeutta saada maksua ostajalta.</p>
    <p>Vrt. <a href="http://www.finlex.fi/fi/oikeus/kko/kko/1996/19960079">KKO:1996:79</a></p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19860053taloa0">ASIAN KÄSITTELY ALEMMISSA OIKEUKSISSA</a>
    <a href="19860053tmuukas0">VALITUSLUVAN MYÖNTÄMINEN JA VÄLITOIMI</a>
    <a href="19860053tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860053t.kko">
    <div>
      <h2 id="19860053taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Alajärven kihlakunnanoikeudessa</h3>
        <p>Skop-rahoitus Oy on Martti Ensio Hurmeelle 9.12.1983 tiedoksi annetun haasteen nojalla lausunut, että Hurme ja Vimpelin Autopira Ky olivat tehneet 16.6.1981 Vimpelissä osamaksusopimuksen, jolla kommandiittiyhtiö oli myynyt Volkswagen-merkkisen pakettiauton Hurmeelle. Sopimus oli siirretty 17.6.1981 rahoitettavaksi Skop-rahoitus Oy:lle, entiseltä nimeltään Osarahoitus Oy. Koska Hurme ei ollut maksanut osamaksusopimuksen mukaisia maksueriä Skop-rahoitus Oy:lle, tämä oli vaatinut, että Hurme velvoitettaisiin heti suorittamaan Skop-rahoitus Oy:lle velkansa 22.176 markkaa ja kullekin erääntyneelle osamaksuerälle 16 prosentin vuotuinen korko.</p>
        <p>Vastine: Hurme on kiistänyt kanteen. Vimpelin Autopira Ky ei ollut omistanut kysymyksessä olevaa autoa, joka oli auton oikean omistajan toimesta haettu pois Hurmeen hallinnasta.</p>
      </div>
      <div>
        <h3>Kihlakunnanoikeuden päätös 24.1.1984</h3>
        <p>Kihlakunnanoikeus, jossa asianosaiset ovat pyytäneet korvausta oikeudenkäyntikuluistaan, on lausunut selvitetyksi, että Hurme ja Vimpelin Autopira Ky olivat tehneet puheena olevan osamaksusopimuksen pakettiautosta. Sopimus oli siirretty Skop-rahoitus Oy:lle rahoitettavaksi. Oli kuitenkin jäänyt näyttämättä, että Vimpelin Autopira Ky olisi omistanut auton tai ollut muuten oikeutettu luovuttamaan auton omistusoikeuden Hurmeelle. Koska Vimpelin Autopira Ky ei ollut kyennyt vastaamaan kaupasta, se oli purkautunut ja Hurme oli joutunut luovuttamaan auton pois hallinnastaan. Skop-rahoitus Oy ei ollut osamaksusopimukseen perustuvien oikeuksien siirron saajana saanut itselleen kaupasta riippumatonta oikeutta eikä sillä siten ollut oikeutta saada Hurmeelta maksua. Tämän vuoksi kihlakunnanoikeus on hylännyt kanteen ja velvoittanut Skop-rahoitus Oy:n korvaamaan Hurmeen oikeudenkäyntikulut 2.00 markalla.</p>
      </div>
      <div>
        <h3>Vaasan hovioikeuden tuomio 24.1.1985</h3>
        <p>Hovioikeus, jonka tutkittavaksi Skop-rahoitus Oy valittamalla oli saattanut jutun, on jättänyt asian kihlakunnanoikeuden päätöksen varaan. Skop-rahoitus Oy on velvoitettu korvaamaan Hurmeen vastauskulut hovioikeudessa 600 markalla.</p>
      </div>
    </div>
    <div>
      <h2 id="19860053tmuukas0">VALITUSLUVAN MYÖNTÄMINEN JA VÄLITOIMI</h2>
      <p>Skop-rahoitus Oy:lle on myönnetty valituslupa 22.5.1985. Hurme on antanut häneltä pyydetyn vastauksen.</p>
    </div>
    <div>
      <h2 id="19860053tyloa0">KORKEIMMAN OIKEUDEN RATKAISU</h2>
      <p>Hovioikeuden tuomiota ei muuteta. Skop-rahoitus Oy velvoitetaan suorittamaan Hurmeelle korvaukseksi hänellä vastauksen antamisesta täällä olleista kuluista 1.500 markkaa.</p>
      <div>
        <p>Ratkaisuun osallistuneet: oikeusneuvokset Jalanko, Saarni-Rytkölä, Ådahl, Hiltunen ja Aro</p>
      </div>
    </div>
  </finlex:content>
</finlex:document>
