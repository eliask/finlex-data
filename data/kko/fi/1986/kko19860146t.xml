<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860146t</dcterms:identifier>
  <finlex:ecliIdentifier>ECLI:FI:KKO:1986:II146</finlex:ecliIdentifier>
  <dcterms:title>KKO:1986-II-146</dcterms:title>
  <dcterms:description>
    <p>
      <strong>Yhteisomistusoikeus</strong>
      <span>Yhteisomistussuhteen purkaminen</span>
    </p>
  </dcterms:description>
  <finlex:registerNumber>S86/215</finlex:registerNumber>
  <dcterms:date pvm="19860604">1986-06-04</dcterms:date>
  <finlex:fileCopyNumber>3415</finlex:fileCopyNumber>
  <dcterms:issued pvm="19861113">1986-11-13</dcterms:issued>
  <dcterms:abstract>
    <p>Hakemus asianajajan määräämisestä jakamalla erottamaan yhteisomistajan osa yhteisestä maatilasta - hylättiin kiinteistön osalta lakiin perustumattomana; - hyväksyttiin irtaimiston osalta.</p>
  </dcterms:abstract>
  <p>III-jaosto</p>
  <p>L eräistä yhteisomistussuhteista 9 § 1 mom</p>
  <p>PK 23 luku 4 § 1 mom</p>
  <dcterms:tableOfContents>
    <a href="19860146taloa0">ASIAN KÄSITTELY ALEMMISSA OIKEUKSISSA</a>
    <a href="19860146tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19860146tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860146t.kko">
    <div>
      <h2 id="19860146taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Hakemus Loimaan kihlakunnanoikeudessa</h3>
        <p>Erkki Olavi Uusitalo on pyytänyt, että Liedosta oleva varatuomari Pekka Kalle Johannes Tuomaala määrättäisiin suostumuksensa mukaisesti uskotuksi mieheksi jakamalla erottamaan Erkki Olavi Uusitalon isän, Tarvasjoen kunnasta olleen 27.8.1983 kuolleen maanviljelijän Erkki Armas Gabriel Uusitalon osuus tämän yhdessä sisartensa Tyyne Laila Annikki ja Eila Tyyni Annikki Uusitalon kanssa maatalousyhtymän osakkaana omistamasta omaisuudesta.</p>
      </div>
      <div>
        <h3>Kihlakunnanoikeuden päätös 9.4.1985</h3>
        <p>Kuultuaan Tyyne Laila Annikki ja Eila Tyyni Annikki Uusitaloa hakemuksen johdosta ja varattuaan Erkki Armas Gabriel Uusitalon leskelle Kirsti Inkeri Uusitalolle tilaisuuden tulla kuulluksi kihlakunnanoikeus, jossa Tyyne Laila Annikki ja Eila Tyyni Annikki Uusitalo ovat vaatineet oikeudenkäyntikulujensa korvaamista, on lausunut, että asia oli käsiteltävä noudattaen riita-asiain oikeudenkäynnistä säädettyä järjestystä. Koska Tyyne Laila Annikki ja Eila Tyyni Annikki Uusitaloa ei ollut haastettu vastaamaan kanteeseen riita-asiain oikeudenkäynnistä säädettyä menettelyä noudattaen, kihlakunnanoikeus on jättänyt hakemuksen tutkimatta ja velvoittanut Erkki Olavi Uusitalon korvaamaan Tyyne Laila Annikki ja Eila Tyyni Annikki Uusitalon oikeudenkäyntikulut asiassa 1.000 markalla.</p>
      </div>
      <div>
        <h3>Turun hovioikeuden päätös 5.12.1985</h3>
        <p>Hovioikeus, jonka tutkittavaksi Erkki Olavi Uusitalo oli saattanut asian, on lausunut, että asia oli eräistä yhteisomistussuhteista annetun lain 6 §:n säännökset huomioon ottaen voitu panna vireille hakemuksella. Koska kihlakunnanoikeus oli kuullut hakemuksen johdosta toisia yhteisomistajia Tyyne Laila Annikki ja Eila Tyyni Annikki Uusitaloa ja Kirsti Inkeri Uusitalolle oli varattu tilaisuus tulla asiassa kuulluksi, sen ei olisi pitänyt jättää hakemusta mainitsemallaan perusteella tutkimatta. Hovioikeus on viivytyksen välttämiseksi ottanut hakemuksen välittömästi ratkaistavakseen. Koska uskotun miehen määrääminen yhteisomistussuhteen purkamista varten ei ollut eräistä yhteisomistussuhteista annetun lain mukaan mahdollista, hovioikeus on hylännyt hakemuksen.</p>
      </div>
    </div>
    <div>
      <h2 id="19860146tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>Erkki Olavi Uusitalo on pyytänyt valituslupaa ja vaatinut, että hänen hakemuksensa hyväksytään ja että hänet vapautetaan velvollisuudesta suorittaa Tyyne Laila Annikki ja Eila Tyyni Annikki Uusitalolle korvausta oikeudenkäyntikuluista. Valituslupa on myönnetty 12.3.1986. Tyyne Laila Annikki ja Eila Tyyni Annikki Uusitalo ovat antaneet heiltä pyydetyn vastauksen, mutta Kirsti Inkeri Uusitalo ei ole käyttänyt hänelle varattua tilaisuutta vastata muutoksenhakemukseen.</p>
    </div>
    <div>
      <h2 id="19860146tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Asiakirjojen mukaan Erkki Armas Gabriel Uusitalolle on myönnetty lainhuuto kolmasosaan Uusitalon tilasta RN:o 6:3 Tarvasjoen kunnan Euran kylässä. Tilaa on viljelty Erkki Armas Gabriel, Tyyne Laila Annikki ja Eila Tyyni Annikki Uusitalon yhteiseen lukuun. Nämä ovat yhdessä omistaneet myös tilan elollisen ja elottoman irtaimiston.</p>
        <p>Tilan mahdollinen jako on toimitettava jakolaissa säädetyssä järjestyksessä. Hakemus Tuomaalan määräämisestä jakamaan tila ei perustu lakiin.</p>
        <p>Mitä hakemukseen muuten tulee, niin yhteisomistajalla on oikeus saada osansa yhteisestä esineestä jakamalla erotetuksi, noudattaen soveltuvin osin mitä perinnönjaosta on säädetty. Siten tuomioistuimen tulee hakemuksesta määrätä sopiva henkilö toimittamaan yhteisen irtaimen omaisuuden jako.</p>
      </div>
      <div>
        <h3>Lainkohdat</h3>
        <p>Laki eräistä yhteisomistussuhteista 9 § 1</p>
        <p>Perintökaari 23 luku 4 § 1</p>
        <p>Laki perintökaaren voimaanpanosta 2 §</p>
      </div>
      <div>
        <h3>Päätöslauselma</h3>
        <p>Hovioikeuden päätöksen lopputulosta ei muuteta siltä osin kuin hakemus koskee tilan jakamista.</p>
        <p>Muilta osin hovioikeuden päätöstä muutetaan siten, että Tuomaala määrätään jakamalla erottamaan Erkki Armas Gabriel Uusitalon kuolinpesän osa sen sekä Tyyne Laila Annikki ja Eila Tyyni Annikki Uusitalon yhteisestä irtaimesta omaisuudesta ja että Erkki Olavi Uusitalo vapautetaan korvaamasta Tyyne Laila Annikki ja Eila Tyyni Annikki Uusitalon oikeudenkäyntikulut kihlakunnanoikeudessa.</p>
        <p>Jaossa Tuomaalan tulee soveltuvin osin noudattaa perintökaaren säännöksiä perinnönjaosta.</p>
      </div>
      <div>
        <p>Ratkaisuun osallistuneet: oikeusneuvokset Salervo, Ailio, Portin, Mörä ja Roos</p>
      </div>
    </div>
  </finlex:content>
</finlex:document>
