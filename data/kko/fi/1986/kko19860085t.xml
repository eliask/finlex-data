<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860085t</dcterms:identifier>
  <finlex:ecliIdentifier>ECLI:FI:KKO:1986:II85</finlex:ecliIdentifier>
  <dcterms:title>KKO:1986-II-85</dcterms:title>
  <dcterms:description>
    <p>
      <strong>Lainhuudatus</strong>
      <span>LL 12 §:n mukainen kuulutus</span>
    </p>
  </dcterms:description>
  <finlex:registerNumber>S86/23</finlex:registerNumber>
  <dcterms:date pvm="19860415">1986-04-15</dcterms:date>
  <finlex:fileCopyNumber>2314</finlex:fileCopyNumber>
  <dcterms:issued pvm="19860820">1986-08-20</dcterms:issued>
  <dcterms:abstract>
    <p>A:n ja B:n saatua erääseen tilaan yhteisen lainhuudon A oli myynyt tilanosuutensa B:lle kauppakirjalla, joka ei täyttänyt maakaaren 1 luvun 2 §:ssä säädettyä muotovaatimusta. Sen jälkeen B oli asianmukaisesti todistetulla kauppakirjalla myynyt koko tilan C:ille. Lainhuutoa hakiessaan C:t olivat esittäneet verotoimiston todistuksen siitä, että B oli omistanut tilan viimeiset 10 vuotta ennen kauppaa, ja pyytänyt lainhuudatuksesta ja kiinteistönsaannon moittimisajasta annetun lain 12 §:ssä tarkoitettua kuulutusta. Pyyntöä ei olisi pitänyt hylätä sillä perusteella, että B:n saantokirjaa ei ollut laadittu säädetyllä tavalla.</p>
  </dcterms:abstract>
  <p>I-jaosto</p>
  <p>LL 12 § 1 mom</p>
  <p>LL 12 § 2 mom</p>
  <p>MK 1 luku 2 §</p>
  <dcterms:tableOfContents>
    <a href="19860085taloa0">ASIAN KÄSITTELY ALEMMISSA OIKEUKSISSA</a>
    <a href="19860085tmuukas0">VALITUSLUVAN MYÖNTÄMINEN</a>
    <a href="19860085tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860085t.kko">
    <div>
      <h2 id="19860085taloa0">ASIAN KÄSITTELY ALEMMISSA OIKEUKSISSA</h2>
      <p>C:t ovat 9.7.1981 Paraisten tuomiokuntaan kuuluvan Paraisten käräjäkunnan arkistokäsittelyssä hakeneet lainhuutoa Paraisten kaupungin Sysilaxin kylässä olevaan Solbackan tilaan RN:o 2:17 ja lausuneet, että he olivat 12.1.1981 vahvistetulla kauppakirjalla ostaneet eläkeläiseltä B:ltä mainitun tilan. B:lle ja tämän 26.12.1980 kuolleelle veljelle A:lle oli 25.5.1956 annettu tilaan yhteisesti lainhuuto. B oli puolestaan saanut tilan yksin omistukseensa A:lta 1.7.1962 päivätyllä luovutuskirjalla, jota julkinen kaupanvahvistaja ei ollut vahvistanut. A:n kahdesta oikeudenomistajasta D oli 6.7.1981 päivätyllä asiakirjalla hyväksynyt isänsä tekemän kiinteistönluovutuksen omasta puolestaan ja 12.1.1981 päivätyllä valtakirjalla toisen oikeudenomistajan E:n puolesta. Verotoimiston antaman todistuksen mukaan B oli viimeisten 10 vuoden aikana merkitty yksin kiinteistön omistajaksi.</p>
      <p>Sen vuoksi ja kun muuta selvitystä ei ollut saatavissa, C:t ovat pyytäneet, että asiassa annettaisiin lainhuudatuksesta ja kiinteistönsaannon moittimisajasta annetun lain 12 §:ssä tarkoitettu kuulutus.</p>
      <p>Käräjätuomari on 31.12.1984 antamassaan päätöksessä lausunut, että 1.7.1962 laadittu luovutuskirja ei täyttänyt maakaaren 1 luvun 2 §:ssä säädettyä muotovaatimusta. E:n 12.1.1981 antamaa valtakirjaa ei ollut laadittu 1.7.1962 tehdyn luovutuskirjan yhteydessä eikä sitä ollut esitetty alkuperäisenä tai oikeaksi todistettuna jäljennöksenä. Selvitystä puuttui siitä, ettei E voisi uudelleen antaa valtakirjaa. Tämän vuoksi käräjätuomari on lainhuudatuksesta ja kiinteistönsaannon moittimisajasta annetun lain 12 §:n 2 momentin nojalla hylännyt pyynnön kuulutuksen antamisesta ja siirtänyt asian käsittelyn siten, että hakemusta oli jatkettava viimeistään 31.12.1986.</p>
      <p>Turun hovioikeus ei päätöksellään 1.11.1985 ole muuttanut käräjätuomarin päätöstä.</p>
    </div>
    <div>
      <h2 id="19860085tmuukas0">VALITUSLUVAN MYÖNTÄMINEN</h2>
      <p>C:ille on myönnetty valituslupa 28.2.1986.</p>
    </div>
    <div>
      <h2 id="19860085tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>C:t ovat esittäneet lainhuutohakemuksensa perusteeksi asianmukaisesti 12.1.1981 vahvistetun kauppakirjan, jolla he ovat ostaneet Solbackan tilan B:ltä. Tilaan on 25.5.1956 annettu yhteinen lainhuuto B:lle ja A:lle. A, joka on kuollut 26.12.1980, oli 1.7,1962 päivätyllä, Ruotsissa laaditulla luovutuskirjalla luovuttanut osuutensa tilasta B:lle.</p>
        <p>Paraisten verotoimiston 12.1.1981 päivätyn todistuksen mukaan B oli 10 perättäisenä vuotena yksin omistanut tilan. C:t ovat näin ollen osoittaneet, että he ja heidän saantomiehensä ovat viimeisten 10 vuoden ajan olleet merkittyjä tilan omistajiksi. Edellä olevan ja muun asiassa esitetyn selvityksen perusteella ei ole syytä otaksua, että jollakin toisella olisi tilaan parempi oikeus kuin C:illä.</p>
        <p>Tämän vuoksi Korkein oikeus lainhuudatuksesta ja kiinteistönsaannon moittimisajasta annetun lain 12 §:n 1 momentin nojalla katsoo, ettei käräjätuomarin olisi pitänyt lausumillaan perusteilla hylätä C:iden pyyntöä julkisen kuulutuksen antamisesta.</p>
      </div>
      <div>
        <h3>Päätöslauselma</h3>
        <p>Hovioikeuden ja Paraisten tuomiokunnan käräjätuomarin päätökset kumotaan ja asian palautetaan Paraisten käräjäkunnan arkistokäsittelyyn ilmoituksetta uudelleen käsiteltäväksi.</p>
      </div>
      <div>
        <p>Ratkaisuun osallistuneet: oikeusneuvokset Leivonen, Heinonen, Lindholm, Ketola ja Kilpeläinen</p>
      </div>
    </div>
  </finlex:content>
</finlex:document>
