<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860119t</dcterms:identifier>
  <finlex:ecliIdentifier>ECLI:FI:KKO:1986:II119</finlex:ecliIdentifier>
  <dcterms:title>KKO:1986-II-119</dcterms:title>
  <dcterms:description>
    <p>
      <strong>Osatalokas</strong>
    </p>
    <p>
      <strong>Kiinteistön kauppa</strong>
    </p>
  </dcterms:description>
  <finlex:registerNumber>S86/255</finlex:registerNumber>
  <dcterms:date pvm="19860520">1986-05-20</dcterms:date>
  <finlex:fileCopyNumber>3068</finlex:fileCopyNumber>
  <dcterms:issued pvm="19861006">1986-10-06</dcterms:issued>
  <dcterms:abstract>
    <p>A oli ostanut B:ltä määräosan eräästä tontista. C:iden esitettyä maakaaren 7 luvun mukaisen osatalokkaan lunastusvaatimuksen A vaati, että lunastushinnaksi määrättäisiin hänen todellisuudessa B:lle maksamansa kauppahinta, joka oli kauppakirjaan merkittyä hintaa korkeampi (niin sanottu musta kauppahinta).</p>
    <p>Maakaaren 1 luvun 2 §:n 1 momentin mukaan kauppakirjaan merkitty kauppahinta oli ratkaiseva lunastushintaa määrättäessä.</p>
    <p>Ks. <a href="http://www.finlex.fi/fi/oikeus/kko/kko/1950/19500426">KKO:1950-II-426</a></p>
  </dcterms:abstract>
  <p>II-jaosto</p>
  <p>MK 1 luku 2 § 1 mom</p>
  <p>MK 7 luku</p>
  <dcterms:tableOfContents>
    <a href="19860119taloa0">ASIAN KÄSITTELY ALEMMISSA OIKEUKSISSA</a>
    <a href="19860119tmuukas0">VAATIMUKSET, VALITUSLUPA JA VÄLITOIMI</a>
    <a href="19860119tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860119t.kko">
    <div>
      <h2 id="19860119taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Porin raastuvanoikeuden päätös 4.2.1985</h3>
        <p>Raastuvanoikeus on C:iden A:ta vastaan ajamasta kanteesta lausunut selvitetyksi, että A oli 7.6.1984 vahvistetulla kauppakirjalla ostanut kauppakirjan sanamuodon mukaan 150.000 markan kauppahinnasta äidiltään B:ltä talon ja 1/4 tontista n:o 319, korttelissa n:o 44, Porin kaupungin Itätullin eli 5. kaupunginosassa, mille saannolleen A oli 2.8.1984 saanut lainhuudon. Lainhuutoa hakiessaan A oli joutunut varustamaan kauppakirjan 3.750 markan leimamerkeillä ja lisäksi hänellä oli ollut lainhuudon hakemisesta kuluja 700 markkaa.</p>
        <p>Edelleen raastuvanoikeus on lausunut selvitetyksi, että osatalokkaan lunastuskanteen 3.10.1984 vireille panneet C:t omistivat 9.2.1982 myönnetyn lainhuudon nojalla yhdessä 1/4 sanotusta tontista ja että heillä oli lunastusoikeus myytyihin taloon ja tontin murto-osaan.</p>
        <p>A:n puolestaan C:itä vastaan ajamallaan kanteella vaadittua kauppakirjaan merkittyä suuremmaksi sovitun todellisen kauppahinnan eli 250.000 markan vahvistamista lunastushinnaksi raastuvanoikeus on katsonut, koska maakaaren 1 luvun 2 §:n mukaan luovutuksen perusteena olevat ehdot oli pantava kauppakirjaan, ettei niin sanottu musta kauppahinta nauttinut lain suojaa. Tämän vuoksi raastuvanoikeus on hylännyt A:n kanteen lakiin perustumattomana.</p>
        <p>Näillä perusteilla ja nojautuen maakaaren 7 luvun 1 ja 2 §:ään sekä lunastustarjousvelvollisuuden lakkauttamisesta annetun lain säännöksiin raastuvanoikeus on oikeuttanut C:t lunastamaan A:lta puheena olevat talon ja 1/4 tontista 150.000 markan lunastushinnan suorittamista ja 3.750 markan lainhuudatusleimaveron ja 700 markan lainhuudon hakemiskustannusten korvaamista sekä kauppakirjassa mainittuja muita ehtoja vastaan.</p>
      </div>
      <div>
        <h3>Turun hovioikeuden tuomio 13.12.1985</h3>
        <p>Hovioikeus, jossa A oli valituksessaan uudistanut lunastushintaa koskevan vaatimuksensa, on katsonut, ettei ollut syytä raastuvanoikeuden päätöksen muuttamiseen. A on velvoitettu suorittamaan C:ille yhteisesti korvaukseksi heillä jutun vuoksi hovioikeudessa olleista kuluista 900 markkaa.</p>
      </div>
    </div>
    <div>
      <h2 id="19860119tmuukas0">VAATIMUKSET, VALITUSLUPA JA VÄLITOIMI</h2>
      <p>A on pyytänyt valituslupaa ja vaatinut lunastushinnan vahvistamista 250.000 markaksi.</p>
      <p>Korkein oikeus on 24.3.1986 myöntänyt A:lle valitusluvan.</p>
      <p>C:t ovat yhteisesti vastanneet valitukseen ja vaatineet A:n velvoittamista korvaamaan heille vastauksen antamisesta Korkeimmassa oikeudessa aiheutuneet kulut korkoineen.</p>
    </div>
    <div>
      <h2 id="19860119tyloa0">KORKEIMMAN OIKEUDEN RATKAISU</h2>
      <p>Korkein oikeus katsoo, ettei ole syytä muuttaa hovioikeuden tuomiota, joka siis jää pysyväksi.</p>
      <p>A velvoitetaan suorittamaan C:ille yhteisesti korvaukseksi heille vastauksen antamisesta täällä aiheutuneista kuluista 700 markkaa 16 prosentin korkoineen Korkeimman oikeuden tuomion antopäivästä lukien.</p>
      <div>
        <p>Ratkaisuun osallistuneet: oikeusneuvokset Saarni-Rytkölä, Heinonen, Ådahl, af Hällström ja Kilpeläinen</p>
      </div>
    </div>
  </finlex:content>
</finlex:document>
