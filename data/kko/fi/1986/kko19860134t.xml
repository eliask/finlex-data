<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860134t</dcterms:identifier>
  <finlex:ecliIdentifier>ECLI:FI:KKO:1986:II134</finlex:ecliIdentifier>
  <dcterms:title>KKO:1986-II-134</dcterms:title>
  <dcterms:description>
    <p>
      <strong>Osamaksukauppa</strong>
    </p>
    <p>
      <strong>Perusteettoman edun palautus</strong>
    </p>
  </dcterms:description>
  <finlex:registerNumber>S85/1051</finlex:registerNumber>
  <dcterms:date pvm="19860224">1986-02-24</dcterms:date>
  <finlex:fileCopyNumber>3179</finlex:fileCopyNumber>
  <dcterms:issued pvm="19861016">1986-10-16</dcterms:issued>
  <dcterms:abstract>
    <p>Ostajan pyynnöstä oli osamaksulisä jätetty merkitsemättä osamaksusopimukseen ja suullisesti sovittu sen asemesta maksettavaksi vastaava määrä korkona. Ottaen huomioon osamaksukaupasta annetun lain 1 a §:n 2 momentin myyjällä ei ollut oikeutta vaatia ostajalta erikseen maksettavaa korkoa. Ostajalla ei toisaalta ollut oikeutta perusteettoman edun palautuksena saada takaisin sitä koron osaa, jonka hän oli myyjälle maksanut.</p>
    <p>Ään.</p>
  </dcterms:abstract>
  <p>I-jaosto</p>
  <p>L osamaksukaupasta 1 a § 2 mom</p>
  <dcterms:tableOfContents>
    <a href="19860134taloa0">ASIAN KÄSITTELY ALEMMISSA OIKEUKSISSA</a>
    <a href="19860134tmuukas0">VAATIMUKSET, VALITUSLUPA JA VÄLITOIMI</a>
    <a href="19860134tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860134t.kko">
    <div>
      <h2 id="19860134taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Tornion raastuvanoikeudessa</h3>
        <p>Kemin Auto ja Kumi Oy on Olavi Angerialle 19.4.1984 tiedoksi toimituttamansa haasteen nojalla lausunut, että yhtiö oli myynyt Angerialle henkilöauton 22.7.1980 allekirjoitetulla osamaksusopimuksella, jonka mukaan rahoitettavaksi osaksi kauppahinnasta oli jäänyt 37.200 markkaa. Angerian pyynnöstä osamaksusopimukseen oli merkitty osamaksulisän määräksi vain 200 markkaa, koska Angeria oli halunnut enemmistä osamaksulisistä erilliset korkolaskut. Yhtiö oli lähettänyt Angerialle kaksi yhteensä 5.683 markan suuruista korkolaskua, jotka oli pitänyt maksaa 22.3.1981. Angeria oli maksanut laskuista vain 1.750 markkaa. Maksamatta jäänyttä saatavaa koskenut maksamismääräysasia oli rauennut Angerian vastustettua maksamismääräyksen antamista. Sen vuoksi yhtiö on vaatinut, että Angeria velvoitetaan suorittamaan sille osamaksulisästä vielä maksamatta olevat 3.933 markkaa 15 prosentin korkoineen 22.3.1981 lukien ja korvaamaan yhtiölle rauenneesta maksamismääräysasiasta aiheutuneet kulut 550 markkaa.</p>
      </div>
      <div>
        <h3>Vastakanne</h3>
        <p>Angeria on yhtiölle 14.5.1984 tiedoksi toimituttamana vastahaasteen nojalla ja kannetta kehittäessään lausunut, että hän ei ollut yhtiön kanteessa tarkoitetun osamaksusopimuksen eikä 22.7.1980 allekirjoitetun kyseistä autokauppaa koskevan oman tilaussopimuskappaleensa mukaan sitoutunut yhtiön velkomiin korkosuorituksiin. Angeria oli siten 28.7.1983 erheellisesti maksanut yhtiön perusteettomasti velkomasta määrästä 1.750 markkaa. Sen vuoksi Angeria on vaatinut, että yhtiö velvoitetaan suorittamaan hänelle perusteettoman edun palautuksena 1.750 markkaa 16 prosentin korkoineen maksupäivästä 28.7.1983 lukien.</p>
      </div>
      <div>
        <h3>Raastuvanoikeuden päätös 28.5.1984</h3>
        <p>Raastuvanoikeus, jossa asianosaiset ovat pyytäneet korvausta oikeudenkäyntikuluistaan, on katsonut selvitetyksi, että yhtiö oli 22.7.1980 allekirjoitetulla tilaussopimuksella myynyt Angerialle henkilöauton. Tästä kaupasta oli tehty samalle päivälle päivätty osamaksusopimus, jonka mukaan rahoitettavaksi osuudeksi oli tullut 37.200 markkaa. Angerian pyynnöstä kauppakirjaan oli merkitty osamaksulisän määräksi vain 200 markkaa, koska hän oli halunnut enemmistä osamaksulisistä erilliset korkolaskut. Tämän johdosta Angerialle oli lähetetty kaksi yhteensä 5.683 markan määräistä korkolaskua, jotka olisi tullut suorittaa 22.3.1981. Angeria oli näistä laskuista suorittanut vain 1.750 markkaa jättäen lopun eli 3.933 markkaa maksamatta.</p>
        <p>Raastuvanoikeus on katsonut, että yhtiön kanne perustui sen ja Angerian väliseen sopimukseen, mutta katsonut Angerian vastakanteen jääneen näyttämättä. Sen vuoksi raastuvanoikeus on, hyläten vaatimukset enemmälti, velvoittanut Angerian suorittamaan yhtiölle vaaditut 3.933 markkaa 15 prosentin korkoineen 22.3.1981 lukien sekä korvaamaan rauenneesta maksamismääräysasiasta aihetuneet kulut 550 markalla ja oikeudenkäyntikulut 1.800 markalla.</p>
      </div>
      <div>
        <h3>Rovaniemen hovioikeuden tuomio 21.8.1985</h3>
        <p>Hovioikeus, jonka tutkittavaksi Angeria oli saattanut jutun, on jättänyt asian raastuvanoikeuden päätöksen varaan muutoin päitsi että Angerian yhtiölle maksettavaksi tuomitulle 3.933 markalle määrätty korko on alennettu maksujen viivästymisen aikaan voimassa olleen kauppakaaren 9 luvun 10 §:n mukaiseksi 6 prosentiksi. Angeria on velvoitettu korvaamaan yhtiön oikeudenkäyntikulut hovioikeudessa 700 markalla.</p>
      </div>
    </div>
    <div>
      <h2 id="19860134tmuukas0">VAATIMUKSET, VALITUSLUPA JA VÄLITOIMI</h2>
      <p>Angeria on pyytänyt valituslupaa ja valituksessaan vaatinut yhtiön kanteen hylkäämistä ja oman kanteensa hyväksymistä sekä yhtiön velvoittamista korvaamaan Angerian kulut jutussa. Valituslupa on myönnetty 15.11.1985. Yhtiö on antanut siltä pyydetyn vastauksen.</p>
    </div>
    <div>
      <h2 id="19860134tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Yhtiö ja Angeria ovat 22.7.1980 tehneet osamaksusopimuksen muutoin kirjallisesti paitsi että ovat Angerian pyynnöstä suullisesti sopineet, että osamaksulisästä merkitään sopimukseen ainoastaan 200 markkaa ja että siitä muilta osin kirjoitetaan Angerialle korkolaskut. Tämän sopimuksen perusteella yhtiö on lähettänyt Angerialle 22.9.1980 kaksi yhteensä 5.683 markan suuruista korkolaskua. Angeria on 28.7.1983 maksanut niistä 1.750 markkaa.</p>
        <p>Osamaksukaupasta annetun lain 1 a §:n 2 momentin mukaan osamaksukaupassa ei myyjällä ole oikeutta, ostajan maksuvelvollisuuden laiminlyöntitapauksia lukuunottamatta, vaatia ostajalta erikseen maksettavaa korkoa, mikäli sen markkamäärää ja perustetta ei ole ilmoitettu saman pykälän 1 momentissa tarkoitetussa sopimuksessa. Tämän vuoksi Korkein oikeus katsoo, ettei yhtiö voi vaatia Angeriaa maksamaan korkolaskuja, joiden markkamäärää ja perustetta ei ole mainittu 22.7.1980 tehdyssä osamaksusopimuksessa. Koska erillisistä korkolaskuista on sovittu nimenomaan Angerian pyynnöstä, Angeria ei kuitenkaan voi perusteettoman edun palautuksena saada takaisin sitä koron määrää, jonka hän on yhtiölle suorittanut.</p>
      </div>
      <div>
        <h3>Tuomiolauselma</h3>
        <p>Hovioikeuden tuomio ja raastuvanoikeuden päätös kumotaan ja Angeria vapautetaan velvollisuudesta suorittaa yhtiölle hänen maksettavikseen tuomittuja 3.933 markkaa 6 prosentin korkoineen sekä korvata yhtiön oikeudenkäyntikulut hovioikeudessa 700 markalla ja raastuvanoikeudessa 1.800 markalla sekä maksamismääräyksestä aiheutuneet kulut 550 markkaa. Asian laatuun nähden yhtiötä ei velvoiteta korvaamaan Angerialle jutusta aiheutuneita kuluja.</p>
      </div>
      <div>
        <h3>Eri mieltä olevan jäsenen lausunto</h3>
        <p>Oikeusneuvos Lindholm: Katson, ettei ole syytä muuttaa hovioikeuden tuomiota, jonka siis jätän pysyväksi. Velvoitan Angerian suorittamaan Kemin Auto ja Kumi Oy:lle korvaukseksi sille vastauksen antamisesta Korkeimmassa oikeudessa aiheutuneista kuluista 1.000 markkaa.</p>
        <div>
          <p>Ratkaisuun osallistuneet: oikeusneuvokset Jalanko, Takala, af Hällström ja Aro</p>
        </div>
      </div>
    </div>
  </finlex:content>
</finlex:document>
