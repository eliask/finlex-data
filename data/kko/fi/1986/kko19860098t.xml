<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860098t</dcterms:identifier>
  <finlex:ecliIdentifier>ECLI:FI:KKO:1986:II98</finlex:ecliIdentifier>
  <dcterms:title>KKO:1986-II-98</dcterms:title>
  <dcterms:description>
    <p>
      <strong>Konkurssi</strong>
      <span>Konkurssin raukeaminen</span>
    </p>
    <p>
      <strong>Osakeyhtiö</strong>
    </p>
    <p>
      <strong>Asianosaiskelpoisuus</strong>
    </p>
  </dcterms:description>
  <finlex:registerNumber>S86/21</finlex:registerNumber>
  <dcterms:date pvm="19860529">1986-05-29</dcterms:date>
  <finlex:fileCopyNumber>2481</finlex:fileCopyNumber>
  <dcterms:issued pvm="19860828">1986-08-28</dcterms:issued>
  <dcterms:abstract>
    <p>Kaupparekisteriin merkittyä osakeyhtiötä vastaan ajettavan velkomuskanteen ollessa vireillä alioikeudessa yhtiö asetettiin konkurssiin, jonka käsittely jätettiin konkurssisäännön 15 §:n 3 momentin nojalla varojen vähyyden vuoksi sillensä.</p>
    <p>Konkurssi ja sen sillensä jättäminen eivät estäneet yhtiötä vastaan ajettavan kanteen asiallista tutkimista.</p>
  </dcterms:abstract>
  <p>II-jaosto</p>
  <p>KS 15 § 3 mom</p>
  <dcterms:tableOfContents>
    <a href="19860098taloa0">ASIAN KÄSITTELY ALEMMISSA OIKEUKSISSA</a>
    <a href="19860098tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19860098tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860098t.kko">
    <div>
      <h2 id="19860098taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Turun raastuvanoikeudessa</h3>
        <p>Pirjo Elina Hietakangas on Sukutieto Oy:lle 5.12.1984 tiedoksi toimitetun haasteen nojalla kertonut toimineensa 2.9.1982 alkaen työsopimuslain 1 §:n mukaisessa työsuhteessa osakeyhtiön palveluksessa sukututkijan tehtävissä. Osakeyhtiö oli 29.8.1984 täysin odottamatta purkanut Hietakankaan työsopimuksen. Myöhemmin annetussa työtodistuksessa purkamisen perusteeksi oli ilmoitettu, että Hietakangas oli suorittanut työnantajan toimialaan ja työntekijän työtehtäviin kuuluvia sukututkimustoimeksiantoja omaan lukuunsa työaikana. Ilmoitettu peruste ei kuitenkaan pitänyt paikkansa. Työsopimuksen purkamiseen tai edes sen irtisanomiseen ei ollut ollut muitakaan perusteita. Osakeyhtiö oli lisäksi laiminlyönyt suorittaa Hietakankaalle hänelle ajalta 1.1.1983-29.8.1984 kuuluneita ylityökorvauksia. Työsopimuksen purkamisen jälkeen Hietakangas oli ollut työttömänä, joten hänelle oli työsuhteen laittoman purkamisen johdosta syntynyt vahinkoa. Osakeyhtiö ei myöskään ollut työsuhteen päättyessä suorittanut Hietakankaalle kaikkia työsuhteesta johtuneita saamisia.</p>
        <p>Sen vuoksi Hietakangas on vaatinut, että osakeyhtiö velvoitettaisiin suorittamaan hänelle irtisanomisajan palkkana 3.485, työsopimuslain 51 §:n mukaisena vahingonkorvauksena 10.455, maksamatta olevina ylityökorvauksina 2.712,39 ja odotusajan palkkana 984 markkaa. Sen ohessa Hietakangas on vaatinut 16 prosentin viivästyskorkoa irtisanomisajan palkalle, ylityökorvauksille ja odotusajan palkalle työsopimuksen päättymispäivästä 29.8.1984 sekä vahingonkorvaukselle haastepäivästä lukien. Lisäksi Hietakangas on vaatinut korvausta oikeudenkäyntikuluistaan ja sille sanotun suuruista viivästyskorkoa päätöksen julistamispäivästä lukien.</p>
      </div>
      <div>
        <h3>Raastuvanoikeuden päätös 14.3.1985</h3>
        <p>Sukutieto Oy:n kiistettyä kanteen ja vaadittua korvausta oikeudenkäyntikuluistaan raastuvanoikeus on lausunut päätöksessään, että Sukutieto Oy:n konkurssi oli alkanut raastuvanoikeudessa yhtiön omasta hakemuksesta 30.1.1985 ja että konkurssi oli konkurssisäännön 15 §:n 3 momentin nojalla määrätty 13.2.1985 raukeamaan varojen vähyyden vuoksi. Osakeyhtiö oli katsottava purkautuneeksi sinä päivänä, jolloin oikeus oli päättänyt jättää konkurssiasian käsittelyn sillensä. Sen vuoksi raastuvanoikeus on jättänyt kanteen tutkimatta.</p>
      </div>
      <div>
        <h3>Turun hovioikeuden päätös 1.11.1985</h3>
        <p>Hovioikeus, jonka tutkittavaksi Hietakangas oli valittamalla saattanut jutun, on jättänyt sen raastuvanoikeuden päätöksen varaan.</p>
      </div>
    </div>
    <div>
      <h2 id="19860098tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>Hietakangas on pyytänyt, että hänelle myönnettäisiin valituslupa ja että hänen jutussa ajamansa kanne otettaisiin tutkittavaksi. Lisäksi Hietakangas on pyytänyt korvausta oikeudenkäyntikuluistaan.</p>
      <p>Hietakankaalle on myönnetty valituslupa 26.2.1986. Sukutieto Oy ei ole käyttänyt sille varattua tilaisuutta vastata Hietakankaan hakemukseen.</p>
    </div>
    <div>
      <h2 id="19860098tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Se seikka, että Sukutieto Oy:n omaisuus on Hietakankaan yhtiötä vastaan ajaman velkomuskanteen vireillä ollessa luovutettu konkurssiin ja että konkurssiasian käsittely on varojen vähyyden vuoksi konkurssisäännön 15 §:n 3 momentin nojalla jätetty sillensä, ei ole lakkauttanut kysymyksessä olevan kaupparekisteriin merkityn osakeyhtiön asianosaiskelpoisuutta eikä muutoinkaan estä Hietakankaan kanteen tutkimista. Alempien oikeuksien ei niin ollen olisi lausumillaan perusteilla pitänyt jättää kannetta tukimatta.</p>
      </div>
      <div>
        <h3>Päätöslauselma</h3>
        <p>Hovioikeuden ja raastuvanoikeuden päätökset kumotaan ja juttu palautetaan Turun raastuvanoikeuteen. Hietakankaan tulee kolmen kuukauden kuluessa tästä päivästä ilmoittaa juttu raastuvanoikeuden käsiteltäväksi. Raastuvanoikeuden tulee ilmoituksen, saatuaan ottaa juttu uudelleen käsiteltäväkseen ja antaa siinä uusi lausunto.</p>
      </div>
      <div>
        <p>Ratkaisuun osallistuneet: oikeusneuvokset Leivonen, Saarni-Rytkölä, Ådahl, Nybergh ja af Hällström</p>
      </div>
    </div>
  </finlex:content>
</finlex:document>
