<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860041t</dcterms:identifier>
  <finlex:ecliIdentifier>ECLI:FI:KKO:1986:II41</finlex:ecliIdentifier>
  <dcterms:title>KKO:1986-II-41</dcterms:title>
  <dcterms:description>
    <p>
      <strong>Rikosten yhtyminen</strong>
    </p>
    <p>
      <strong>Väärennys</strong>
      <span>Yksityinen asiakirja</span>
    </p>
  </dcterms:description>
  <finlex:registerNumber>R85/636</finlex:registerNumber>
  <dcterms:date pvm="19860108">1986-01-08</dcterms:date>
  <finlex:fileCopyNumber>1100</finlex:fileCopyNumber>
  <dcterms:issued pvm="19860401">1986-04-01</dcterms:issued>
  <dcterms:abstract>
    <p>A oli varastanut säästötilin vastakirjan ja yrittäessään nostaa sillä rahaa tililtä kirjoittanut tililtänostotositteeseen tekaistun nimen. Varkaus ja väärän yksityisen asiakirjan valmistaminen katsottiin erikseen rangaistaviksi teoiksi.</p>
    <p>Vrt. <a href="http://www.finlex.fi/fi/oikeus/kko/kko/1973/19730078">KKO:1973-II-78</a></p>
  </dcterms:abstract>
  <p>III-jaosto</p>
  <p>RL 28 luku 1 § 1 mom</p>
  <p>RL 36 luku 5 §</p>
  <dcterms:tableOfContents>
    <a href="19860041taloa0">ASIAN KÄSITTELY ALEMMISSA OIKEUKSISSA</a>
    <a href="19860041tmuukas0">VAATIMUKSET, VALITUSLUVAN MYÖNTÄMINEN JA VÄLITOIMET</a>
    <a href="19860041tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860041t.kko">
    <div>
      <h2 id="19860041taloa0">ASIAN KÄSITTELY ALEMMISSA OIKEUKSISSA</h2>
      <p>Kuopion raastuvanoikeus on virallisen syyttäjän ja asianomistaja B:n syytteestä 11.7.1984 julistamassaan päätöksessä katsonut selvitetyksi, että A oli Kuopiossa</p>
      <p>1) 10.6.1983 yksissä tuumin erään toisen henkilön kanssa erään hautausmaan edustalla anastanut B:ltä käsilaukun, siinä olleet kolme Postipankin pankkikirjaa, noin 300 markan arvoiset silmälasit koteloineen, kolme valokuvaa, 500 markkaa rahaa ja muita henkilökohtaisia asiapapereita sekä</p>
      <p>2) 11.6.1983 käyttänyt edellä 1 kohdassa kerrotuin tavoin B:ltä anastettua Postipankin säästökirjaa siten, että hän oli, kirjoitettuaan tililtänostotositteeseen allekirjoitukseksi tekaistun X:n nimen ja tekaistun osoitteen sekä hankkiakseen itselleen hyötyä, esittänyt sanotun tositteen ja säästötilin vastakirjan Postipankin Kuopion lennättimessä sijaitsevassa toimipaikassa, yrittäen nostaa sanotulta B:n säästötililtä rahaa 500 markkaa aikaissaan kuitenkaan onnistumatta.</p>
      <p>Tämän vuoksi raastuvanoikeus on tuominnut A:n 1 kohdan osalta rikoslain 28 luvun 1 §:n 1 momentin nojalla varkaudesta kahdeksi kuukaudeksi ja 2 kohdan osalta rikoslain 36 luvun 5 §:n nojalla väärän yksityisen asiakirjan valmistamisesta seitsemäksi kuukaudeksi vankeuteen. Vankeusrangaistukset raastuvanoikeus on yhdistänyt seitsemäksi kuukaudeksi kahdeksikymmeneksi päiväksi vankeutta. Sen ohessa raastuvanoikeus on velvoittanut A:n suorittamaan B:lle vahingonkorvausta.</p>
      <p>Itä-Suomen hovioikeus, jonka tutkittavaksi A oli valittamalla saattanut jutun, on päätöksellään 28.6.1985 jättänyt asian raastuvanoikeuden päätöksen varaan.</p>
    </div>
    <div>
      <h2 id="19860041tmuukas0">VAATIMUKSET, VALITUSLUVAN MYÖNTÄMINEN JA VÄLITOIMET</h2>
      <p>A on pyytänyt valituslupaa ja vaatinut 2 kohdan osalta syytteen hylkäämistä, koska yritystä nostaa rahaa säästötililtä ei ole luettava hänen syykseen 1 kohdan varastamisesta erillisenä rikollisena tekona. Lisäksi A on pyytänyt, että hänelle tuomittava vankeusrangaistus määrättäisiin ehdolliseksi tai että hänet tuomittaisiin sakkorangaistukseen.</p>
      <p>A:lle on myönnetty valituslupa 10.12.1985. Virallinen syyttäjä on antanut häneltä pyydetyn vastauksen. B ei ole antanut häneltä pyydettyä vastausta.</p>
    </div>
    <div>
      <h2 id="19860041tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>A:n 1 kohdassa kerrottu teko täyttää varkauden ja 2 kohdassa kerrottu teko väärän yksityisen asiakirjan valmistamisen tunnusmerkistön. Varkaus on puhdas omaisuusrikos, kun taas väärennysrikos kohdistuu paitsi varallisuuteen myös asiakirjojen yleiseen luotettavuuteen. Väärennysrikokselle on myös säädetty ankarampi rangaistusasteikko kuin varkaudelle. A:n syyksi luetun rikollisen menettelyn kaikki puolet eivät tule riittävästi arvioiduiksi muutoin kuin tuomitsemalla hänet sekä varkaudesta että väärän yksityisen asiakirjan valmistamisesta.</p>
        <p>Varkauden kohteena on ollut käsilaukku, jossa on ollut muutakin omaisuutta kuin väärennysrikoksen yhteydessä käytetty pankkikirja. Varkaus ei ole suoranaisesti kohdistunut pankkikirjaan vaan pankkikirjan löytyminen käsilaukusta on etukäteen arvioiden ollut sattumanvaraista. Näistä syistä on perusteltua tuomita varkaudesta ja väärennysrikoksesta erilliset rangaistukset. Tekojen läheinen yhteys toisiinsa voidaan ottaa huomioon rangaistusten yhdistämisessä.</p>
      </div>
      <div>
        <h3>Päätöslauselma</h3>
        <p>A:lle tässä jutussa tuomitut rangaistukset ja Itä-Suomen hovioikeuden hänelle 14.5.1985 annetulla päätöksellä avunannosta jatkettuun huumausaineen salakuljetukseen ja osaksi nuorena henkilönä tehdystä jatketusta huumausainerikoksesta tuomitsema kahdeksan kuukauden vankeusrangaistus yhdistetään kymmeneksi kuukaudeksi vankeutta, josta rikoslain 3 luvun 11 §:n perusteella vähennetään hovioikeuden vähennettäviksi määräämät vapaudenmenetysaikaa 27.1. - 11.2.1983 vastaavat kuusitoista päivää.</p>
        <p>Edellä olevilla lisäperusteluilla hovioikeuden päätös jää muilta osin pysyväksi.</p>
      </div>
      <div>
        <p>Ratkaisuun osallistuneet: oikeusneuvokset Salervo, Ailio, Heinonen, Mörä ja Riihelä</p>
      </div>
    </div>
  </finlex:content>
</finlex:document>
