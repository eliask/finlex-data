<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860122t</dcterms:identifier>
  <finlex:ecliIdentifier>ECLI:FI:KKO:1986:II122</finlex:ecliIdentifier>
  <dcterms:title>KKO:1986-II-122</dcterms:title>
  <dcterms:description>
    <p>
      <strong>Työsopimus</strong>
      <span>Työpalkka</span>
      <span>Yleissitova työehtosopimus</span>
    </p>
  </dcterms:description>
  <finlex:registerNumber>S85/813</finlex:registerNumber>
  <dcterms:date pvm="19860213">1986-02-13</dcterms:date>
  <finlex:fileCopyNumber>3073</finlex:fileCopyNumber>
  <dcterms:issued pvm="19861007">1986-10-07</dcterms:issued>
  <dcterms:abstract>
    <p>Kunnallinen sopimusvaltuuskunta ja kaksi työntekijäin keskusjärjestöä olivat tehneet 1.4.1983 voimaan tulleen työehtosopimuksen. Kolmas työntekijäin keskusjärjestö, jonka jäsen A oli, oli allekirjoittanut saman sopimuksen siten, että se tuli tuon keskusjärjestön osalta voimaan vasta 1.6.1983. Kunta velvoitettiin työsopimuslain 17 §:n 1 momentin nojalla suorittamaan A:lle työehtosopimuksen mukaiset palkankorotukset 1.4.1983 lukien.</p>
  </dcterms:abstract>
  <p>III-jaosto</p>
  <p>TSL 17 § 1 mom</p>
  <dcterms:tableOfContents>
    <a href="19860122taloa0">ASIAN KÄSITTELY ALEMMISSA OIKEUKSISSA</a>
    <a href="19860122tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19860122tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860122t.kko">
    <div>
      <h2 id="19860122taloa0">ASIAN KÄSITTELY ALEMMISSA OIKEUKSISSA</h2>
      <p>Tampereen raastuvanoikeus on A:n kanteesta 29.11.1984 julistamassaan päätöksessä lausunut selvitetyksi, että A oli ollut Tampereen kaupungin palveluksessa 10.9.1980 alkaen nuoriso-ohjaajan työsopimussuhteisessa työssä. Hänen palkkauksensa oli sittemmin määräytynyt toisaalta kunnallisen sopimusvaltuuskunnan ja toisaalta Kunnallisten työntekijäin ja viranhaltijain liitto KTV:n, oikeastaan toisaalta sanotun liiton ja Akava r.y:n, kesken solmitun kuntien ja kuntainliittojen kuukausipalkkaisia työntekijöitä koskevan työehtosopimuksen perusteella, jonka mukaisesti A:lle oli maksettu Y 21 palkkausluokan mukaista palkkaa. Mainitun työehtosopimuksen tultua voimaan 1.4.1983 Tampereen kaupunki oli maksanut A:lle palkan kuitenkin tätä ennen voimassa olleen työehtosopimuksen mukaisesti huhti- ja toukokuulta 1983 perustellen kantaansa sillä, ettei A:lle TVK:n Virkamiesjärjestöt TVK-V r.y.:n jäsenenä, joka liitto ei ollut allekirjoittanut työehtosopimusta, kuulunut maksaa korotettua palkkaa, ennen kuin kysymyksessä oleva liitto oli allekirjoittanut työehtosopimuksen. Lisäksi Tampereen kaupunki oli väittänyt, ettei mainittu työehtosopimus ollut työsopimuslain 17 §:n mukainen yleissitova työehtosopimus. Raastuvanoikeus on katsonut, että A:n työ laatunsa puolesta kuului kuntien ja kuntainliittojen kuukausipalkkaisia työntekijöitä koskevan työehtosopimuksen piiriin ottaen huomioon, että nimike "nuoriso-ohjaaja" kuului mainitun työehtosopimuksen palkkahinnoittelun nimikkeistöön, ja että kuntien ja kuntainliittojen kuukausipalkkaisesta työsopimussuhteisesta henkilökunnasta kuului oikeudelle annetun selvityksen mukaan selvästi yli 50 prosenttia työehtosopimuksen soveltamispiiriin. Koska mainittua työehtosopimusta oli edellä kerrotuista syistä pidettävä sellaisena työehtosopimuksena, jota oli sovellettava A:n ja Tampereen kaupungin väliseen työsuhteeseen työsopimuslain 17 §:n 1 momentin nojalla, raastuvanoikeus on todennut, että Tampereen kaupungin oli A:lle maksettavan palkan perusteena käytettävä kuntien ja kuntainliittojen kuukausipalkkaisia työntekijöitä koskevan työehtosopimuksen (1.4.1983 -29.2.1984) mukaista palkkaustaulukkoa. Tämän vuoksi raastuvanoikeus on velvoittanut Tampereen kaupungin suorittamaan A:lle maksamatta jääneen palkan osan huhti- ja toukokuulta 1983 16 prosentin korkoineen palkanmaksupäivistä 12.4.1983 ja 12.5.1983 alkaen sekä korvaamaan A:n oikeudenkäyntikulut 1.500 markalla.</p>
      <p>Turun hovioikeus, jonka tutkittavaksi Tampereen kaupunki oli saattanut jutun, on tuomiossaan 24.5.1985 lausunut, ettei ollut syytä muuttaa raastuvanoikeuden päätöstä, joka ottamalla huomioon, että A oli kanteeseen vaatinut Tampereen kaupungin velvoittamista maksamaan hänelle palkkaa huhti- ja toukokuulta 1983 3.974 markkaa kuukaudessa tunnustaen samalla saaneensa mainituilta kuukausilta palkkaa 3.845 markkaa kuukaudessa, jäi voimaan siten selvennettynä, että kaupungin A:lle maksettava palkan osa huhti- ja toukokuulta 1983 oli 129 markkaa kuukaudelta eli yhteensä 258 markkaa. Se oli suoritettava raastuvanoikeuden päätöksessä mainittuine 16 prosentin korkoineen 129 markan määrille 12.4.1983 ja 12.5.1983 lukien. Tampereen kaupunki on velvoitettu suorittamaan A:lle korvaukseksi hänellä hovioikeudessa olleista kuluista 800 markkaa.</p>
    </div>
    <div>
      <h2 id="19860122tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>Tampereen kaupunki on pyytänyt valituslupaa sekä vaatinut hovioikeuden tuomion kumoamista ja A:n kanteen hylkäämistä kokonaisuudessaan. A on antanut häneltä pyydetyn vastauksen. Valituslupa on myönnetty 11.12.1985.</p>
    </div>
    <div>
      <h2 id="19860122tyloa0">KORKEIMMAN OIKEUDEN RATKAISU</h2>
      <p>Hovioikeuden tuomiota ei muuteta. Tampereen kaupunki velvoitetaan suorittamaan A:lle korvaukseksi hänelle vastauksen antamisesta aiheutuneista kuluista 1.100 markkaa.</p>
      <div>
        <p>Ratkaisuun osallistuneet: oikeusneuvokset Salervo, Ailio, Hämäläinen, Mörä ja Roos</p>
      </div>
    </div>
  </finlex:content>
</finlex:document>
