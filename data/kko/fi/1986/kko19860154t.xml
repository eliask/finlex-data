<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860154t</dcterms:identifier>
  <finlex:ecliIdentifier>ECLI:FI:KKO:1986:II154</finlex:ecliIdentifier>
  <dcterms:title>KKO:1986-II-154</dcterms:title>
  <dcterms:description>
    <p>
      <strong>Takaus</strong>
      <span>Takautumisoikeus</span>
    </p>
    <p>
      <strong>Todistelu</strong>
    </p>
  </dcterms:description>
  <finlex:registerNumber>S86/427</finlex:registerNumber>
  <dcterms:date pvm="19860625">1986-06-25</dcterms:date>
  <finlex:fileCopyNumber>3565</finlex:fileCopyNumber>
  <dcterms:issued pvm="19861127">1986-11-27</dcterms:issued>
  <dcterms:abstract>
    <p>A ja B olivat yhdessä menneet omavelkaiseen takaukseen A:n aviopuolison C:n velasta. A oli maksanut velan. Pankki oli merkinnyt maksajiksi A:n ja C:n. A ja C elivät yhteistaloudessa. Koska A ei ollut näyttänyt, että maksu oli tapahtunut hänen takaussitoumuksensa perusteella hänen omilla varoillaan tai varoilla, joista hän oli vastuussa, hänen takautumiskanteensa B:tä kohtaan hylättiin.</p>
    <p>Vrt. <a href="http://www.finlex.fi/fi/oikeus/kko/kko/1937/19370032">KKO:1937-II-32</a></p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19860154taloa0">ASIAN KÄSITTELY ALEMMISSA OIKEUKSISSA</a>
    <a href="19860154tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19860154tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860154t.kko">
    <div>
      <h2 id="19860154taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Helsingin raastuvanoikeuden päätös 3.2.1984</h3>
        <p>Raastuvanoikeus on Marja Aallon kanteesta päätöksessään katsonut selvitetyksi, että Marja Aalto ja Pirkko Lehto olivat 17.1.1975 sitoutuneet omavelkaiseen takaukseen Marja Aallon puolison Jarmo Aallon Helsingin Osakepankille olleen 20.000 markan määräisen velan korkoineen ja sakkokorkoineen maksamisesta. Marja Aalto oli 5.4.1983 maksanut takauksen perusteella pankille maksamatta ollutta pääomaa 18.000 markkaa ja korkoja ja sakkokorkoja 10.721,85 markkaa.</p>
        <p>Raastuvanoikeus, joka on hylännyt kanteen siltä osin kuin Mar- ja Aalto oli maksanut vanhentuneita korkosaatavia, on velvoittanut Lehdon heti kuitin saadessaan maksamaan Marja Aallolle pääomasta 9.000 ja korosta 1.355,90 markkaa eli yhteensä 10.355 markkaa 90 penniä 16 prosentin korkoineen kuukauden kuluttua lainhakuvaatimuksen tiedoksiantamisesta eli 15.7.1983 lukien. Raastuvanoikeus on lisäksi, kumoten lainhakumenettelyssä Marja Aallolle asetetun Lehdon oikeudenkäyntikulujen korvausvelvollisuuden, velvoittanut Lehdon suorittamaan Marja Aallolle oikeudenkäyntikulujen korvauksena lainhakumenettelyssä ja tässä oikeudenkäynnissä yhteensä 3.000 markkaa.</p>
      </div>
      <div>
        <h3>Helsingin hovioikeuden tuomio 8.1.1986</h3>
        <p>Hovioikeus, jonka tutkittavaksi muun muassa Lehto oli saattanut jutun, on katsonut, ettei ollut syytä muuttaa raastuvanoikeuden päätöstä.</p>
      </div>
    </div>
    <div>
      <h2 id="19860154tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>Lehto on pyytänyt valituslupaa ja vaatinut kanteen hylkäämistä sekä Marja Aallon velvoittamista korvaamaan hänen oikeudenkäyntikulunsa jutussa. Valituslupa on myönnetty 7.5.1986. Mar- ja Aalto on antanut häneltä pyydetyn vastauksen ja pyytänyt vastauskulujensa korvaamista 16 prosentin korkoineen tuomion antopäivästä lukien.</p>
    </div>
    <div>
      <h2 id="19860154tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Marja Aalto ja Lehto ovat yhdessä menneet omavelkaiseen takaukseen raastuvanoikeuden päätöksessä mainitusta Marja Aallon aviopuolison Jarmo Aallon velasta Helsingin Osakepankille.</p>
        <p>Marja Aalto on 5.4.1983 pikamääräyksenä lähettänyt Sammatin Säästöpankista Helsingin Osakepankin Hakaniemen konttoriin rahat mainitun lainan maksamatta olleen pääoman sekä korkojen ja sakkokorkojen maksuksi. Samalla pikamääräyksellä on lähetetty rahat myös Marja Aallon oman vekselin maksuun. Pikamääräykseen maksajaksi on merkitty Marja Aalto ja lisätietoihin "lainat, Aalto". Saajan pankissa velkakirjalainan maksajiksi on merkitty "Aalto Marja Aalto Jarmo". Esitetyn selvityksen mukaan Aallon puolisot elävät yhteistaloudessa. Asiakirjoihin liitetyistä pankkien tositejäljennöksistä ei ilmene, kenen tililtä lainan maksuun tarvittu rahamäärä on mahdollisesti nostettu. Lehto on vastatessaan kanteeseen väittänyt, että Jarmo Aallon kysymyksessä olevan lainan takaisinmaksu on tapahtunut päävelan suorituksena eikä Marja Aallon takaussitoumuksen perusteella. Marja Aallon jutussa esittämä selvitys ei riitä osoittamaan, että hänen 5.4.1983 suorittamansa Jarmo Aallon velan maksu oli tapahtunut takaussitoumuksen perusteella Marja Aallon omilla varoilla tai varoilla, joista hän oli vastuussa. Tämän vuoksi Marja Aallolla ei ole mainitun maksun perusteella takautumisoikeutta Lehtoa kohtaan.</p>
        <p>Oikeudenkäymiskaaren 21 luvun 4 §:n 1 momentin ensimmäisestä virkkeestä ilmenevän periaatteen mukaan Lehto ei saa korvausta oikeudenkäyntikuluistaan alemmissa oikeuksissa. Koska Marja Aalto on hävinnyt jutun Korkeimmassa oikeudessa, hänen tulee korvata Lehdon kulut täällä.</p>
      </div>
      <div>
        <h3>Tuomiolauselma</h3>
        <p>Hovioikeuden tuomio ja raastuvanoikeuden päätös kumotaan sekä Marja Aallon kanne hylätään. Näin ollen Lehto vapautetaan hänelle jutussa määrätystä maksuvelvollisuudesta sekä samalla pysytetään Marja Aallolle lainhakumenettelyssä asetettu velvollisuus korvata Lehdon oikeudenkäyntikulut. Marja Aalto velvoitetaan korvaamaan Lehdon oikeudenkäyntikulut Korkeimmassa oikeudessa 1.500 markalla.</p>
        <div>
          <p>Ratkaisuun osallistuneet: oikeusneuvokset Salervo, Nikkarinen, Mörä, Hiltunen ja Aro</p>
        </div>
      </div>
    </div>
  </finlex:content>
</finlex:document>
