<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860140t</dcterms:identifier>
  <finlex:ecliIdentifier>ECLI:FI:KKO:1986:II140</finlex:ecliIdentifier>
  <dcterms:title>KKO:1986-II-140</dcterms:title>
  <dcterms:description>
    <p>
      <strong>Vekseli</strong>
    </p>
    <p>
      <strong>Vekselin muoto</strong>
    </p>
  </dcterms:description>
  <finlex:registerNumber>S85/1082</finlex:registerNumber>
  <dcterms:date pvm="19860506">1986-05-06</dcterms:date>
  <finlex:fileCopyNumber>3331</finlex:fileCopyNumber>
  <dcterms:issued pvm="19861104">1986-11-04</dcterms:issued>
  <dcterms:abstract>
    <p>Vekselilomakkeelle oli maksunsaajakohtaan merkitty "jag eller order". Siihen nähden, että asettajana oli osakeyhtiö, merkintä ei osoittanut, kenelle maksu oli suoritettava. Asiakirja ei siten täyttänyt vekselilain 1 §:n 6 kohdassa säädettyä muotovaatimusta.</p>
    <p>Ks. <a href="http://www.finlex.fi/fi/oikeus/kko/kko/1962/19620104">KKO:1962-II-104</a>, <a href="http://www.finlex.fi/fi/oikeus/kko/kko/1966/19660007">KKO:1966-II-7</a>, <a href="http://www.finlex.fi/fi/oikeus/kko/kko/1971/19710106">KKO:1971-II-106</a></p>
  </dcterms:abstract>
  <p>I-jaosto</p>
  <p>VekseliL 1 § 6 k</p>
  <dcterms:tableOfContents>
    <a href="19860140taloa0">ASIAN KÄSITTELY ALEMMISSA OIKEUKSISSA</a>
    <a href="19860140tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19860140tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860140t.kko">
    <div>
      <h2 id="19860140taloa0">ASIAN KÄSITTELY ALEMMISSA OIKEUKSISSA</h2>
      <p>Vaasan raastuvanoikeus on Jurva-Kaluste Oy:n kanteesta 18.12.1984 julistamassaan päätöksessä todennut, että kantajan velkomus perustui kuuteen selvään kantajan asettamaan ja Kalustokeskus Oy:n hyväksymään 24.5., 24.6., 24.7., 24.8., 24.9. ja 24.10.1984 erääntyneeseen ja laillisesti protestoituun vekseliin. Sen vuoksi raastuvanoikeus on harkinnut oikeaksi vekselilain säännösten nojalla velvoittaa Pontus, Jan-Peter ja Anna Nikulan, saadessaan alkuperäiset vekselit kuitattuina takaisin, yhteisvastuullisesti heti maksamaan Jurva-Kaluste Oy:lle vaaditut 5.000 markkaa 6 prosentin korkoineen 24.5.1984 lukien, 5.000 markkaa 6 prosentin korkoineen 24.6.1984 lukien, 5.000 markkaa 6 prosentin korkoineen 24.7.1984 lukien, 5.000 markkaa 6 prosentin korkoineen 24.9.1984 lukien ja 5.000 markkaa 6 prosentin korkoineen 24.9.1984 lukien, 1/3 prosenttia provisiota maksetuiksi tuomituille pääomille sekä oikeudenkäyntikulujen korvauksena 2.000 markkaa.</p>
      <p>Vaasan hovioikeus, jonka tutkittavaksi Pontus, Jan-Peter ja Anna Nikula olivat saattaneet jutun, on tuomiollaan 29.8.1985 jättänyt jutun raastuvanoikeuden päätöksen varaan ja velvoittanut Pontus, Jan-Peter ja Anna Nikulan yhteisvastuullisesti korvaamaan Jurva-Kaluste Oy:n vastinekulut hovioikeudessa 500 markalla.</p>
    </div>
    <div>
      <h2 id="19860140tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>Pontus, Jan-Peter ja Anna Nikula ovat pyytäneet valituslupaa sekä vaatineet hovioikeuden tuomion kumoamista ja kanteen hylkäämistä sekä Jurva-Kaluste Oy:n velvoittamista korvaamaan heidän oikeudenkäyntikulunsa jutussa. Jurva-Kaluste Oy on antanut siltä pyydetyn vastauksen. Pontus, Jan-Peter ja Anna Nikulalle on myönnetty valituslupa 11.2.1986.</p>
    </div>
    <div>
      <h2 id="19860140tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Kanteessa mainituista 24.5., 24.6., 24.8., 24.9. ja 24.10.1984 erääntyviksi vekseleiksi tarkoitetuista asiakirjoita puuttuu merkintä siitä, kenelle tai kenen määräämälle maksu on suoritettava. Siihen nähden, että 24.7.1984 erääntyväksi vekseliksi tarkoitetun asiakirjan asettajana on osakeyhtiö, asiakirjan maksunsaajakohtaan tehty merkintä "jag eller order" ei osoita, kelle maksu on suoritettava. Kanteessa tarkoitetut asiakirjat eivät siten täytä vekselilain 1 §:n 6 kohdassa säädettyä muotovaatimusta eikä niiden perusteella voi vekselilain 2 §:n säännös huomioon ottaen esittää vekselilakiin perustuvia vaatimuksia.</p>
        <p>Pontus, Jan-Peter ja Anna Nikula eivät ole raastuvanoikeudessa vaatineet korvausta oikeudenkäyntikuluistaan.</p>
      </div>
      <div>
        <h3>Tuomiolauselma</h3>
        <p>Hovioikeuden tuomio ja raastuvanoikeuden päätös kumotaan. Kanne hylätään vekselilain nojalla ajettuna. Jurva-Kaluste Oy velvoitetaan korvaamaan Pontus, Jan-Peter ja Anna Nikulan yhteiset oikeudenkäyntikulut hovioikeudessa ja Korkeimmassa oikeudessa yhteensä 2.000 markalla.</p>
      </div>
      <div>
        <p>Ratkaisuun osallistuneet: presidentti Olsson, oikeusneuvokset Takala, Riihelä, Lindholm ja Ketola</p>
      </div>
    </div>
  </finlex:content>
</finlex:document>
