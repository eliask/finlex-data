<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860083t</dcterms:identifier>
  <finlex:ecliIdentifier>ECLI:FI:KKO:1986:II83</finlex:ecliIdentifier>
  <dcterms:title>KKO:1986-II-83</dcterms:title>
  <dcterms:description>
    <p>
      <strong>Vero</strong>
    </p>
    <p>
      <strong>Moottoriajoneuvoverosta annetun lain säännösten rikkominen</strong>
    </p>
  </dcterms:description>
  <finlex:registerNumber>R85/710</finlex:registerNumber>
  <dcterms:date pvm="19860319">1986-03-19</dcterms:date>
  <finlex:fileCopyNumber>2276</finlex:fileCopyNumber>
  <dcterms:issued pvm="19860814">1986-08-14</dcterms:issued>
  <dcterms:abstract>
    <p>Varsinainen ajoneuvovero A:n hallussa olleesta kuorma-autosta perittiin verovuodelta kahdessa erässä. Vaikka veron II erää ei ollut maksettu eräpäivään mennessä, autoa oli kuitenkin käytetty liikenteessä.</p>
    <p>A tuomittiin rangaistukseen moottoriajoneuvoverosta annetun lain 10 §:n 1 momentin rikkomisesta.</p>
    <p>Vrt. KKO:1961-II-14</p>
  </dcterms:abstract>
  <p>I-jaosto</p>
  <p>L moottoriajoneuvoverosta 10 § 1 mom</p>
  <p>L moottoriajoneuvoverosta 33 §</p>
  <dcterms:tableOfContents>
    <a href="19860083taloa0">ASIAN KÄSITTELY ALEMMISSA OIKEUKSISSA</a>
    <a href="19860083tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19860083tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860083t.kko">
    <div>
      <h2 id="19860083taloa0">ASIAN KÄSITTELY ALEMMISSA OIKEUKSISSA</h2>
      <p>Nauvon kihlakunnanoikeus on virallisen syyttäjän syytteestä 13.11.1984 julistamassaan päätöksessä lausunut selvitetyksi, että A oli Korppoossa kuorma-auton haltijana laiminlyönyt 1) maksaa 29.6.1984 erääntyneen 624 markan määräisen moottoriajoneuvoveroerän ja 2) mainitun auton vuosikatsastuksen suorittamisen, vaikka autoa oli 21.9.1984 käytetty liikenteessä. Tämän vuoksi kihlakunnanoikeus on tuominnut A:n 1 kohdassa moottoriajoneuvoverosta 30.12.1966 annetun lain 10 §:n 1 momentin sekä 11 ja 33 §:n nojalla moottoriajoneuvoverosta annetun säännösten rikkomisesta 5:een ja 2 kohdassa ajoneuvojen katsastuksesta ja rekisteröinnistä 26.3.1982 annetun asetuksen 16 ja 55 §:n sekä tieliikennelain 85 §:n 1 momentin ja 103 §:n nojalla liikennerikkomuksesta niin ikään 5:een eli yhteensä 10:een 27 markan määräiseen päiväsakkoon.</p>
      <p>Turun hovioikeus, jonka tutkittavaksi A oli valittamalla saattanut jutun, on päätöksessään 19.8.1985 lausunut, että A oli syyllistynyt hänen viakseen luettuihin tekoihin, kun hänen kuorma-autoaan oli käytetty 21.9.1984. A:n syyksi luetut rikokset oli siten tehty yhdellä teolla. Tämän vuoksi hovioikeus on tuominnut A:n kihlakunnanoikeuden mainitsemien lainkohtien ja rikoslain 7 luvun 1 §:n nojalla yhdellä teolla tehdyistä moottoriajoneuvoverosta annetun lain säännösten rikkomisesta ja liikennerikkomuksesta 8 päiväsakkoon eli maksamaan sakkoa kihlakunnanoikeuden soveltaman laskemisperusteen mukaan 216 markkaa.</p>
    </div>
    <div>
      <h2 id="19860083tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>A on pyytänyt valituslupaa ja vaatinut syytteen hylkäämistä moottoriajoneuvoverosta annetun lain säännösten rikkomisesta ja että hänet joka tapauksessa jätetään rangaistukseen tuomitsematta hänen syykseen luettujen rikosten vähäpätöisyyden johdosta. Valituslupa on myönnetty 29.1.1986. Virallinen syyttäjä on antanut häneltä pyydetyn vastauksen.</p>
    </div>
    <div>
      <h2 id="19860083tyloa0">KORKEIMMAN OIKEUDEN RATKAISU</h2>
      <p>A on 21.9.1984 sallinut käyttää liikenteessä omistamansa kaivuriliikkeen hallinnassa ollutta kuorma-autoa, vaikka auton 29.6.1984 erääntyneen moottoriajoneuvoveron II erää vuodelta 1984 määrältään 624 markkaa ei ollut maksettu. A on näin menettelyllään rikkonut moottoriajoneuvoverosta annetun lain 10 §:n 1 momentin säännöksiä.</p>
      <p>Edellä mainitulla ja liikennerikkomuksen osalta alempien oikeuksien lausumilla perusteilla hovioikeuden päätöksen lopputulos jää pysyväksi.</p>
      <div>
        <p>Ratkaisuun osallistuneet: presidentti Olsson, oikeusneuvokset Jalanko, af Hällström, Lindholm ja Tulenheimo-Takki</p>
      </div>
    </div>
  </finlex:content>
</finlex:document>
