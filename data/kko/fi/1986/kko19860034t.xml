<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860034t</dcterms:identifier>
  <finlex:ecliIdentifier>ECLI:FI:KKO:1986:II34</finlex:ecliIdentifier>
  <dcterms:title>KKO:1986-II-34</dcterms:title>
  <dcterms:description>
    <p>
      <strong>Maksuton oikeudenkäynti</strong>
    </p>
  </dcterms:description>
  <finlex:registerNumber>R85/586</finlex:registerNumber>
  <dcterms:date pvm="19851105">1985-11-05</dcterms:date>
  <finlex:fileCopyNumber>827</finlex:fileCopyNumber>
  <dcterms:issued pvm="19860310">1986-03-10</dcterms:issued>
  <dcterms:abstract>
    <p>Hovioikeus oli myöntänyt A:lle maksuttoman oikeudenkäynnin taannehtivasti ja määrännyt hänen avustajakseen asianajaja B:n. B oli muun muassa pyytänyt saada korvausta lunastamastaan alioikeuden pöytäkirjanotteesta. Hovioikeus määräsi kuitenkin korvauksen suoritettavaksi A:lle. Kun ei ollut aihetta päätellä, että B olisi lunastanut pöytäkirjanotteen A:n varoilla, Korkein oikeus katsoi, että korvaus oli suoritettava B:lle.</p>
  </dcterms:abstract>
  <p>I-jaosto</p>
  <p>MOL 16 §</p>
  <dcterms:tableOfContents>
    <a href="19860034taloa0">ASIAN KÄSITTELY ALEMMISSA OIKEUKSISSA</a>
    <a href="19860034tmuukas0">VAATIMUKSET KORKEIMMASSA OIKEUDESSA</a>
    <a href="19860034tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860034t.kko">
    <div>
      <h2 id="19860034taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Hakemus hovioikeudessa</h3>
        <p>Alavuden kihlakunnanoikeus on 5.11.1984 tuominnut A:n rangaistukseen erinäisistä rikoksista. Ilman oikeudenkäyntiavustajaa kihlakunnanoikeudessa esiintynyt A on hakenut hovioikeudessa muutosta kihlakunnanoikeuden päätökseen asianajaja Reino Mäkilän toimiessa hänen asiamiehenään ja pyytänyt samalla, että hänelle myönnettäisiin maksuton oikeudenkäynti ja että Mäkilä määrättäisiin hänen oikeudenkäyntiavustajakseen. Mäkilä on samassa hakemuksessa pyytänyt, että hänelle suoritettaisiin valtion varoista paitsi muuta, korvaukseksi muutoksen hakemista varten tarpeellisten kihlakunnanoikeuden pöytäkirjanotteiden lunastamisesta aiheutuneista kustannuksista 100 markkaa 25 penniä.</p>
      </div>
      <div>
        <h3>Vaasan hovioikeuden päätös 4.6.1985</h3>
        <p>Hovioikeus on myöntänyt A:lle maksuttoman oikeudenkäynnin 3.9.1984 lukien ja määrännyt Mäkilän hänen oikeudenkäyntiavustajakseen sekä ratkaistessaan pääasian, hyläten mainituilta osin Mäkilän pyynnön, päättänyt maksaa valtion varoista A:lle korvaukseksi pöytäkirjanotteiden lunastusmaksuista 83 markkaa 25 penniä.</p>
      </div>
    </div>
    <div>
      <h2 id="19860034tmuukas0">VAATIMUKSET KORKEIMMASSA OIKEUDESSA</h2>
      <p>Mäkilä on pyytänyt valituslupaa ja vaatinut, että pöytäkirjanotteiden lunastamisesta aiheutuneet kustannukset korvattaisiin hänelle, koska hän oli ne suorittanut. Valituslupa on myönnetty 4.10.1985. Vastauspyyntöä ei ole voitu antaa tiedoksi tietymättömissä olevalle A:lle.</p>
    </div>
    <div>
      <h2 id="19860034tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Maksuttoman oikeudenkäynnin saaneen henkilön oikeudenkäyntiavustajaksi määrätyllä on maksuttomasta oikeudenkäynnistä annetun lain 15 ja 16 §:n nojalla oikeus saada valtion varoista korvaus tehtävän suorittamista varten tarpeellisista kustannuksista. Avustajalle korvattavina kuluina on pidettävä myös muutoksen hakemista varten tarpeellisen pöytäkirjanotteen hankkimisesta aiheutuneita kustannuksia silloin, kun avustaja on ne suorittanut. Puheena olevassa tapauksessa Mäkilä on hovioikeudessa pyytänyt, että pöytäkirjanotteiden lunastamisesta aiheutuneet kustannukset korvattaisiin hänelle. Kun ei ole ollut aihetta päätellä, että Mäkilä olisi suorittanut nuo kustannukset A:lta saamillaan varoilla, olisi kustannukset tullut korvata Mäkilälle eikä A:lle.</p>
      </div>
      <div>
        <h3>Päätöslauselma</h3>
        <p>Hovioikeuden päätöstä muutetaan siten, että valtion varoista on hovioikeuden toimesta suoritettava Mäkilälle korvaukseksi pöytäkirjanotteiden lunastamisesta aiheutuneista kustannuksista 100 markkaa 25 penniä.</p>
      </div>
      <div>
        <p>Ratkaisuun osallistuneet: presidentti Olsson, oikeusneuvokset Heinonen, Portin, Riihelä ja Lindholm</p>
      </div>
    </div>
  </finlex:content>
</finlex:document>
