<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860160t</dcterms:identifier>
  <finlex:ecliIdentifier>ECLI:FI:KKO:1986:II160</finlex:ecliIdentifier>
  <dcterms:title>KKO:1986-II-160</dcterms:title>
  <dcterms:description>
    <p>
      <strong>Lainhuudatus</strong>
      <span>Lainhuudatusmenettely</span>
    </p>
    <p>
      <strong>Etuostolaki</strong>
    </p>
  </dcterms:description>
  <finlex:registerNumber>S86/742</finlex:registerNumber>
  <dcterms:date pvm="19861007">1986-10-07</dcterms:date>
  <finlex:fileCopyNumber>3748</finlex:fileCopyNumber>
  <dcterms:issued pvm="19861210">1986-12-10</dcterms:issued>
  <dcterms:abstract>
    <p>Etuostolain 10 §:n säännöstä etuosto-oikeuden menettämisestä ei sovellettu, kun etuosto-oikeus oli jo saatettu loppuun ja kaupunki siten oli lain 2 §:n nojalla tullut kiinteistön omistajaksi.</p>
  </dcterms:abstract>
  <p>III-jaosto</p>
  <p>EtuostoL 2 §</p>
  <p>EtuostoL 10 §</p>
  <dcterms:tableOfContents>
    <a href="19860160taloa0">ASIAN KÄSITTELY ALEMMISSA OIKEUKSISSA</a>
    <a href="19860160tmuukas0">VALITUSLUVAN MYÖNTÄMINEN</a>
    <a href="19860160tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860160t.kko">
    <div>
      <h2 id="19860160taloa0">ASIAN KÄSITTELY ALEMMISSA OIKEUKSISSA</h2>
      <p>Kuopion kaupunki on Kuopion raastuvanoikeuden kiinteistötuomarilta hakenut lainhuutoa Kuopion kaupungin Pappilan kylässä oleviin tiloihin Jokiharju RN:o 2:17 ja Saunalampi RN:o 2:228. Saantonsa perusteeksi kaupunki on antanut kiinteistötuomarille 19.3.1984 vahvistetun kauppakirjan, jolla rouva A oli myynyt tilat urakoitsija B:lle ja tämän alaikäiselle pojalle, opiskelija C:lle, kaupungin 4.6.1984 tekemän päätöksen käyttää etuosto-oikeuttaan tiloihin sekä selvityksen siitä, että päätös oli annettu tiedoksi ostajille 16.6.1984 ja myyjälle 14.6.1984 niin kuin tiedoksiannosta hallintoasioissa annetussa laissa on säädetty ja ettei päätöksestä ollut valitettu etuostolain 22 §:n 1 momentissa säädetyssä määräajassa, sekä kaupungin kiinteistötuomarille lähettämän, 6.7.1984 päivätyn kirjeen etuosto-oikeuden käyttämisestä.</p>
      <p>Kiinteistötuomari on 17.1.1986 antamassaan päätöksessä lausunut, että kaupungin ilmoitus etuosto-oikeuden käyttämisestä Jokiharjun ja Saunalammen tiloja koskevassa kiinteistönkaupassa oli saapunut kiinteistötuomarille 9.7.1984. Koska kaupunki, päätettyään käyttää etuosto-oikeuttaan 19.3.1984 vahvistetulla kauppakirjalla myytyihin tiloihin, ei ollut ilmoittanut tästä etuostolain 9 §:n 1 momentissa säädetyllä tavalla kiinteistötuomarille kolmen kuukauden kuluessa luovutuskirjan oikeaksi todistamisesta, ja etuosto-oikeus oli näin ollen menetetty, kiinteistötuomari on etuostolain 9 §:n 1 momentin ja 10 §:n sekä lainhuudatus- ja kiinnitysasiain käsittelystä kaupungissa annetun lain nojalla hylännyt hakemuksen.</p>
      <p>Itä-Suomen hovioikeus ei ole päätöksellään 11.4.1986 muuttanut kiinteistötuomarin päätöstä.</p>
    </div>
    <div>
      <h2 id="19860160tmuukas0">VALITUSLUVAN MYÖNTÄMINEN</h2>
      <p>Kuopion kaupungille on myönnetty valituslupa 25.8.1986.</p>
    </div>
    <div>
      <h2 id="19860160tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Kuopion kaupunki on tosin laiminlyönyt etuostolain 9 §:n 1 momentissa säädetyssä määräajassa ilmoittaa kiinteistötuomarille päätöksestään etuosto-oikeuden käyttämisestä. Päätös on kuitenkin saanut lainvoiman jo heinäkuussa 1984. Silloin etuosto-oikeus on lain 11 §:n mukaan saatettu loppuun ja kaupunki on lain 2 §:n nojalla tullut kauppakirjan ehtojen mukaisesti B:n ja C:n sijaan Jokiharjun ja Saunalammen tilojen omistajaksi.</p>
        <p>Etuostolain 10 §:ssä on säädetty vain etuosto-oikeuden, mutta ei jo loppuun saatettuun etuosto-oikeuteen perustuvan kiinteistönsaannon menettämisestä. Siten kaupungin saanto on tuon säännöksen estämättä ollut voimassa lainhuutoa haettaessa eikä kiinteistötuomarin olisi mainitsemallaan perusteella pitänyt hylätä lainhuutohakemusta.</p>
      </div>
      <div>
        <h3>Päätöslauselma</h3>
        <p>Hovioikeuden ja Kuopion raastuvanoikeuden kiinteistötuomarin päätökset kumotaan ja asia palautetaan kiinteistötuomarille ilmoituksetta uudelleen käsiteltäväksi.</p>
      </div>
      <div>
        <p>Ratkaisuun osallistuneet: oikeusneuvokset Salervo, Grönqvist, Hiltunen, Aro ja Roos</p>
      </div>
    </div>
  </finlex:content>
</finlex:document>
