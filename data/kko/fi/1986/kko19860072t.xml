<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860072t</dcterms:identifier>
  <finlex:ecliIdentifier>ECLI:FI:KKO:1986:II72</finlex:ecliIdentifier>
  <dcterms:title>KKO:1986-II-72</dcterms:title>
  <dcterms:description>
    <p>
      <strong>Tuomioistuimen toimivalta</strong>
    </p>
    <p>
      <strong>Tuomioistuin- vai hallintoasia</strong>
    </p>
    <p>
      <strong>(hallintoriita-asia)</strong>
    </p>
  </dcterms:description>
  <finlex:registerNumber>S86/68</finlex:registerNumber>
  <dcterms:date pvm="19860408">1986-04-08</dcterms:date>
  <finlex:fileCopyNumber>1903</finlex:fileCopyNumber>
  <dcterms:issued pvm="19860616">1986-06-16</dcterms:issued>
  <dcterms:abstract>
    <p>Julkisoikeudellisen palvelussuhteen päättymisen aiheuttamasta vahingosta kuntainliitolta vaadittua korvausta koskevan kanteen tutkiminen kuului yleisen tuomioistuimen toimivaltaan.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19860072taloa0">ASIAN KÄSITTELY ALEMMISSA OIKEUKSISSA</a>
    <a href="19860072tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19860072tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860072t.kko">
    <div>
      <h2 id="19860072taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Kuopion raastuvanoikeudessa</h3>
        <p>Erkki Lautiainen on kertonut, että hän oli ollut Pohjois-Savon ammattioppilaitoksen kuntainliiton palveluksessa Pohjois-Savon ammattioppilaitoksessa työnopettajan tehtävissä työsopimuslain mukaisessa työsuhteessa syksystä 1982 alkaen. Työsuhteen alkaessa ei sen kestämisajasta ollut sovittu. Opetuksen päättyessä keväällä 1983 Lautiaisen oli kuntainliiton taholta annettu ymmärtää, että hänen työsuhteensa jatkuisi edelleen myös seuraavana 1.8.1983 alkavana lukuvuonna. Opetuksen alettua 9.8.1983 Lautiainen oli tullut työhön ja havainnut, että hänen tilalleen työnopettajaksi oli otettu eräs toinen henkilö. Sen vuoksi ja kun Lautiaisen työsopimus oli katsottava tehdyn olemaan voimassa toistaiseksi ja kun kuntainliitto oli purkanut Lautiaisen työsopimuksen ilman siihen oikeuttavaa perustetta, Lautiainen on vaatinut, että kuntainliitto velvoitettaisiin suorittamaan hänelle vahingonkorvauksena työsuhteen aiheettoman päättämisen johdosta 7.000 markkaa 16 prosentin korkoineen 22.2.1984 lukien.</p>
        <p>Vastaus: Kuntainliitto on lausunut, ettei kanteen tutkiminen kuulunut yleisen tuomioistuimen toimivaltaan. Lautiainen oli syksyllä 1982 tullut kuntainliiton palvelukseen sivutoimiseksi tuntiopettajaksi. Lautiaisen palvelussuhdetta oli pidettävä julkisoikeudellisena. Kuntainliitto on myös vastustanut kannetta.</p>
      </div>
      <div>
        <h3>Raastuvanoikeuden päätös 22.2.1985</h3>
        <p>Raastuvanoikeus on lausunut, että Lautiainen oli jutussa esitetyn selvityksen mukaan ollut julkisoikeudellisessa palvelussuhteessa kuntainliittoon. Kun kysymyksessä niin ollen oli julkisoikeudellisesta oikeussuhteesta aiheutuvaa velvoitusta koskeva riita, eikä raastuvanoikeus siten eräiden hallintoriita-asiain oikeuspaikasta annetun lain 1 §:n säännös huomioon ottaen ollut jutussa toimivaltainen, raastuvanoikeus on jättänyt kanteen tutkimatta sekä määrännyt, että kuntainliitto asian laatuun nähden sai pitää vahinkonaan sille jutusta aiheutuneet kulut.</p>
      </div>
      <div>
        <h3>Itä-Suomen hovioikeuden päätös 14.11.1985</h3>
        <p>Hovioikeus, jonka tutkittavaksi Lautiainen oli saattanut jutun, on lausunut, että Lautiainen oli toimiessaan Pohjois-Savon ammattioppilaitoksen rakennusosastolla sivutoimisena tuntiopettajana lukuvuotena 1982 -1983 ollut julkisoikeudellisessa palvelusuhteessa sanotun oppilaitoksen kuntainliittoon. Kanteessaan Lautiainen oli kuitenkin vaatinut kuntainliitolta korvausta siitä vahingosta, joka hänelle oli aiheutunut hänen jouduttuaan kuntainliiton kerrotun menettelyn johdosta olemaan työttömänä noin seitsemän viikkoa. Koska kanteen perustana siis oli yksityisoikeudellinen vaatimus eikä raastuvanoikeuden olisi lausumillaan perusteilla pitänyt jättää kannetta tutkimatta, hovioikeus on, kumoten raastuvanoikeuden päätöksen, palauttanut jutun raastuvanoikeuteen, jonka tuli palautuspäätöksen saatua lainvoiman ottaa se ilmoituksesta uudelleen käsiteltäväkseen.</p>
      </div>
    </div>
    <div>
      <h2 id="19860072tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>Kuntainliitto on vaatinut hovioikeuden ratkaisun kumoamista ja kanteen jättämistä tutkimatta sekä korvausta oikeudenkäyntikuluistaan. Valituslupa on myönnetty 10.2.1986. Lautiainen on antanut häneltä pyydetyn vastauksen.</p>
    </div>
    <div>
      <h2 id="19860072tyloa0">KORKEIMMAN OIKEUDEN RATKAISU</h2>
      <p>Hovioikeuden päätöstä ei muuteta.</p>
      <div>
        <p>Ratkaisuun osallistuneet: presidentti Olsson, oikeusneuvokset Mörä, Riihelä, Lindholm ja Tulenheimo-Takki</p>
      </div>
    </div>
  </finlex:content>
</finlex:document>
