<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860132t</dcterms:identifier>
  <finlex:ecliIdentifier>ECLI:FI:KKO:1986:II132</finlex:ecliIdentifier>
  <dcterms:title>KKO:1986-II-132</dcterms:title>
  <dcterms:description>
    <p>
      <strong>Oikeudenkäyntikulut</strong>
    </p>
  </dcterms:description>
  <finlex:registerNumber>S86/77</finlex:registerNumber>
  <dcterms:date pvm="19860529">1986-05-29</dcterms:date>
  <finlex:fileCopyNumber>3174</finlex:fileCopyNumber>
  <dcterms:issued pvm="19861015">1986-10-15</dcterms:issued>
  <dcterms:abstract>
    <p>Jutun alioikeudessa osittain voittanut A oli HO:ssa hakenut muutosta alioikeudessa häviämältään 981,59 mk osalta sekä lisäksi vaatinut erään alioikeudessa tuomitun koron korottamista. HO:ssa A oli vastapuolen B:n vastustuksesta huolimatta voittanut 16,34 mk, mutta muilta osin alioikeuden ratkaisu oli pysytetty. Koska alioikeuden päätöstä oli muutettu, A ei ollut hävinnyt HO:ssa siten, että hänen olisi korvattava B:llä HO:ssa olleet vastauskulut.</p>
  </dcterms:abstract>
  <p>III-jaosto</p>
  <p>OK 21 luku 3 § 1 mom</p>
  <dcterms:tableOfContents>
    <a href="19860132taloa0">ASIAN KÄSITTELY ALEMMISSA OIKEUKSISSA</a>
    <a href="19860132tmuukas0">VAATIMUKSET KORKEIMMASSA OIKEUDESSA</a>
    <a href="19860132tmuukas0">VALITUSLUVAN MYÖNTÄMINEN JA VÄLITOIMI</a>
    <a href="19860132tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860132t.kko">
    <div>
      <h2 id="19860132taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Valkealan kihlakunnanoikeuden päätös 8.6.1984</h3>
        <p>A on kihlakunnanoikeudessa vaatinut, että B Kommandiittiyhtiö ja B yhteisvastuullisesti velvoitetaan suorittamaan hänelle lomakorvausta 965 markkaa 25 penniä korkoineen, työehtosopimuksen mukaiseen yleiskorotukseen perustuvaa palkkaa 134 markkaa 40 penniä 6 prosentin korkoineen 1.12.1982 lukien, tästä palkanosasta vuosilomakorvausta 18 markkaa 14 penniä 6 prosentin korkoineen 1.11.1982 lukien ja odotusajan palkkaa 1.228 markkaa 80 penniä 16 prosentin korkoineen 22.3.1984 lukien sekä oikeudenkäyntikulujensa korvaamista.</p>
        <p>Kihlakunnanoikeus on lausuminsa perustein, hyläten A:n vaatimukset enemmälti, velvoittanut yhtiön myötäpuolineen yhteisvastuullisesti suorittamaan A:lle yleiskorotukseen perustuvaa palkkaa 120 markkaa vaadittuine 6 prosentin korkoineen 1.12.1982 lukien, vuosilomakorvausta 16 markkaa 20 penniä 6 prosentin korkoineen 11.11.1982 lukien, odotusajan palkkaa 1.228 markkaa 80 penniä 6 prosentin korkoineen haastepäivästä 22.3.1984 lukien sekä korvaukseksi oikeudenkäyntikuluista 3.000 markkaa.</p>
      </div>
      <div>
        <h3>Kouvolan hovioikeuden tuomio 13.11.1985</h3>
        <p>Hovioikeus, jossa A on uudistanut kaikki kihlakunnanoikeudessa esittämänsä vaatimukset ja vaatinut myös hovioikeuskulujensa korvaamista, on jättänyt asian muutoin kihlakunnanoikeuden päätöksen varaan mutta lausuminsa perustein velvoittanut yhtiön myötäpuolineen yhteisvastuullisesti suorittamaan A:lle kihlakunnanoikeuden palkan yleiskorotuksena ja sille laskettuna vuosilomakorvauksena tuomittujen määrien asemesta vaaditut 134 markkaa 40 penniä 6 prosentin korkoineen 1.12.1982 lukien ja vuosilomakorvauksena mainitulle palkan määrälle 18 markkaa 14 penniä 6 prosentin korkoineen 11.11.1982 lukien.</p>
        <p>Kun A:n oli katsottava pääasiallisilta osiltaan hävinneen muutoksenhakuaseansa, hovioikeus on velvoittanut hänet suorittamaan yhtiölle ja B:lle korvaukseksi näiden yhteisistä vastauskuluista hovioikeudessa 600 markkaa.</p>
      </div>
    </div>
    <div>
      <h2 id="19860132tmuukas0">VAATIMUKSET KORKEIMMASSA OIKEUDESSA</h2>
      <p>A on pyytänyt valituslupaa ja muutoksenhakemuksessaan vaatinut, että yhtiö ja B velvoitetaan yhteisvastuullisesti suorittamaan hänelle edellä mainittu vuosilomakorvaus 965 markkaa 25 penniä korkoineen sekä että hänet vapautetaan korvaamasta yhtiön ja sen myötäpuolten oikeudenkäyntikuluja hovioikeudessa ja että nämä velvoitetaan korvaamaan hänen oikeudenkäyntikulunsa korkoineen.</p>
    </div>
    <div>
      <h2 id="19860132tmuukas0">VALITUSLUVAN MYÖNTÄMINEN JA VÄLITOIMI</h2>
      <p>Korkein oikeus on 10.2.1986 myöntänyt A:lle valitusluvan oikeudenkäyntikulujen korvaamista koskevalta osalta. Kysymys valitusluvan myöntämisestä muilta osin siirretty ratkaistavaksi valituksen käsittelyn yhteydessä. Yhtiö ja B ovat yhteisesti antaneet pyydetyn vastauksen.</p>
      <p>Valituslupaa ei myönnetä siltä osin kuin kysymys siitä on siirretty valituksen yhteydessä käsiteltäväksi. Hovioikeuden tuomio jää siis muilta osin kuin hovioikeudessa olleiden oikeudenkäyntikulujen korvaamista koskevalta osalta pysyväksi.</p>
    </div>
    <div>
      <h2 id="19860132tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Kihlakunnanoikeuden hyväksyttyä osittain A:n kanteen tämä on hakenut hovioikeudessa muutosta kihlakunnanoikeuden päätökseen häviämältään 981 markan 59 pennin osalta sekä vaatien lisää korkoa ja korvausta kaikista kuluistaan. Hovioikeus on yhtiön ja B:n vastustuksesta huolimatta, muuttaen kihlakunnanoikeuden päätöstä, velvoittanut nämä suorittamaan A:lle lisää palkkaa ja lomakorvausta yhteensä 16 markkaa 34 penniä, pysyttäen muutoin päätöksen.</p>
        <p>Koska A:n hovioikeudessa voittamalta osalta kihlakunnanoikeus ja hovioikeus ovat eri tavoin arvioineet työnantajan maksuvelvollisuutta, A:lle ei oikeudenkäymiskaaren 21 luvun 4 §:n 1 momentin ensimmäisestä lauseesta ilmenevän periaatteen mukaan tule korvausta muutoksenhakukuluistaan hovioikeudessa. Kun kihlakunnanoikeuden päätöstä on A:n vaatimuksesta muutettu, A ei ole hävinnyt juttua hovioikeudessa siten, että hänen oikeudenkäymiskaaren 21 luvun 3 §:n 1 momentin mukaan olisi korvattava hänen vastapuolellaan hovioikeudessa olleet vastauskulut.</p>
      </div>
      <div>
        <h3>Tuomiolauselma</h3>
        <p>A vapautetaan korvaamasta B Kommandiittiyhtiön ja B:n oikeudenkäyntikuluja hovioikeudessa.</p>
        <p>Asian laadun vuoksi A:n on itse kärsittävä oikeudenkäyntikulunsa Korkeimmassa oikeudessa.</p>
      </div>
      <div>
        <p>Ratkaisuun osallistuneet: oikeusneuvokset Ailio, Portin, Hiltunen, Aro ja Roos</p>
      </div>
    </div>
  </finlex:content>
</finlex:document>
