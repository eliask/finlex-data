<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860054t</dcterms:identifier>
  <finlex:ecliIdentifier>ECLI:FI:KKO:1986:II54</finlex:ecliIdentifier>
  <dcterms:title>KKO:1986-II-54</dcterms:title>
  <dcterms:description>
    <p>
      <strong>Takaus</strong>
      <span>Takauksen raukeaminen muusta syystä kuin vanhentumisen vuoksi</span>
    </p>
  </dcterms:description>
  <finlex:registerNumber>S85/499</finlex:registerNumber>
  <dcterms:date pvm="19851017">1985-10-17</dcterms:date>
  <finlex:fileCopyNumber>1504</finlex:fileCopyNumber>
  <dcterms:issued pvm="19860509">1986-05-09</dcterms:issued>
  <dcterms:abstract>
    <p>A ja B olivat yhdessä seitsemän muun takaajan kanssa antaneet kaikista päävelallisen sitoumuksista ja luotoista omavelkaiset yhteisvastuulliset takaukset, toisen 100.000 mk:n ja toisen 200.000 mk:n enimmäismäärään saakka. Muiden takaajien suoritusten jälkeen n. 470.000 mk:n päävelasta oli jäänyt maksamatta n. 105.000 mk, mitä määrää velkoja vaati A:lta ja B:ltä. A:n ja B:n antamia takauksia oli niiden sanamuodon perusteella tulkittava siten, että he vastasivat päävelallisen veloista yhteensä 300.000 mk:aan asti riippumatta päävelan suuruudesta ja sen muutoksista. Sen vuoksi A ja B vastasivat edelleen päävelan jäljellä olevasta määrästä, vaikka muiden takaajien osasuoritukset olivatkin ylittäneet A:n ja B:n takausten yhteenlasketun enimmäismäärän.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19860054taloa0">ASIAN KÄSITTELY ALEMMISSA OIKEUKSISSA</a>
    <a href="19860054tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19860054tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860054t.kko">
    <div>
      <h2 id="19860054taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Turun raastuvanoikeudessa</h3>
        <p>Helsingin Osakepankki on Kai ja Kimmo Kochille 14.3.1984 tiedoksi annetun haasteen nojalla lausunut, että Kai ja Kimmo Koch olivat yhdessä seitsemän muun henkilön kanssa menneet 23.3.1982 enintään 100.000 markan määrään saakka ja 14.4.1982 enintään 200.000 markan määrään saakka omavelkaiseen takaukseen kaikista niistä sitoumuksista ja luotoista, joista Turusta oleva sittemmin konkurssiin asetettu Oy Great Sports Ltd oli pankille tuolloin vastannut tai tuli vastedes vastaamaan. Valvonta Oy Great Sports Ltd:n konkurssissa oli toimitettu 23.3.1983. Pankilla oli ollut 11.3.1983 päivätyn tiliotteen mukaan yhtiöltä yhteensä 471.098,03 markan määräiset erääntyneet saatavat, joista muut takaajat paitsi Kai ja Kimmo Koch olivat 11.3.1983 suorittaneet 366.409,57 markkaa, joten maksamatta oli 104.688,46 markkaa. Sen vuoksi pankki on vaatinut, että Kai ja Kimmo Koch velvoitettaisiin yhteisvastuullisesti suorittamaan sille Oy Great Sports Ltd:n veloista vielä maksamatta olevat 104.688,46 markkaa 16 prosentin korkoineen 11.3.1983 lukien ja korvaamaan pankin oikeudenkäyntikulut.</p>
        <p>Vastaus: Kai ja Kimmo Koch ovat lausuneet, että koska muut takaajat jo olivat suorittaneet pankille enemmän kuin Kai ja Kimmo Kochin takaussitoumusten enimmäismäärä oli, he eivät enää olleet velvollisia suorittamaan takausten perusteella mitään. Sen vuoksi Kai ja Kimmo Koch ovat kiistäneet kanteen.</p>
      </div>
      <div>
        <h3>Raastuvanoikeuden päätös 17.4.1984</h3>
        <p>Raastuvanoikeus on lausunut, että Kai ja Kimmo Koch olivat eräiden muiden henkilöiden ohella sitoutuneet omavelkaiseen yhteisvastuulliseen takaukseen pankille erinäisistä Oy Great Sports Ltd:n veloista, 23.3.1982 enintään 100.000 markan määrään ja 14.4.1982 enintään 200.000 markan määrään asti. Koska muut takaajat jo olivat suorittaneet pankille enemmän kuin takaussitoumusten enimmäismäärät edellyttivät, raastuvanoikeus on hylännyt kanteen.</p>
        <p>Pankki on hakenut muutosta raastuvanoikeuden päätökseen ja uudistanut kanteensa sekä esittänyt sen tueksi vielä 21.5.1982 päivätyn takaussitoumuksen, jossa Kimmo Koch oli yhdessä seitsemän muun henkilön kanssa mennyt vielä enintään 200.000 markan määrään asti kanteessa kerrottuja takauksia vastaavaan takaukseen Oy Great Sports Ltd:n pankille olevista sitoumuksista ja luotoista.</p>
      </div>
      <div>
        <h3>Turun hovioikeuden tuomio 1.3.1985</h3>
        <p>Hovioikeus, joka on jättänyt pankin vaatimuksen Kimmo Kochin velvoittamisesta suorittamaan sille kanteessa tarkoitettuja saatavia 21.5.1982 päivätyn takaussitoumuksen perusteella vasta hovioikeudessa tehtynä tutkimatta, ei ole muuttanut raastuvanoikeuden päätöstä. Pankki on velvoitettu suorittamaan Kai ja Kimmo Kochille yhteiseksi korvaukseksi heillä jutun vuoksi hovioikeudessa olleista kuluista 700 markkaa.</p>
      </div>
    </div>
    <div>
      <h2 id="19860054tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>Pankki on pyytänyt valituslupaa sekä vaatinut hovioikeuden tuomion kumoamista ja kanteen hyväksymistä sekä oikeudenkäyntikulujensa korvaamista. Valituslupa on myönnetty 4.7.1985. Kai ja Kimmo Koch ovat yhteisesti antaneet heiltä pyydetyn vastauksen.</p>
    </div>
    <div>
      <h2 id="19860054tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Kai ja Kimmo Koch ovat 23.3.1982 yhdessä seitsemän muun henkilön kanssa antaneet seuraavan takaussitoumuksen:</p>
        <p>"Kaikista niistä sitoumuksista ja luotoista, joista Oy Great-Sports Ltd Helsingin Osakepankille nyt vastaa tai vastedes tulee vastaamaan, ovatpa ne sitten lainoja, luotollisia shekkitilejä, vekselisitoumuksia, joko tunnustajan, asettajana tai siirtäjänä, remburssisitoumuksia, takauksia taikka pankkitakuiden vastasitoumuksiin perustuvia velvoitteita, niin myös kaikista kuluista, jotka voivat aiheutua vekseliprotesteista, lainhauista ja luoton perimisistä, samoinkuin yllämainittujen luottojen ja sitoumusten koroista, lisäkoroista ja provisioista, menevät allekirjoittaneet täten takaukseen kuten omasta velastaan, kuitenkin enintään sadantunnen (100.000,-) markan määrään saakka."</p>
        <p>Samansisältöisen takaussitoumuksen Kai ja Kimmo Koch ovat samojen henkilöiden kanssa antaneet 14.4.1982 takausvastuun ulottuessa tällä kertaa enintään 200.000 markan määrään saakka. Pankilla on ollut 11.3.1983 Oy Great Sports Ltd:ltä yhteensä 471.098,03 markan määräiset erääntyneet saatavat, joista muut takaajat paitsi Kai ja Kimmo Koch ovat mainittuna päivänä suorittaneet 366.409,57 markkaa.</p>
        <p>Kai ja Kimmo Koch ovat mainittujen takaussitoumusten perusteella omavelkaisessa ja yhteisvastuullisessa takauksessa kaikista päävelallisen Oy Great Sports Ltd:n veloista ja sitoumuksista pankille takaussitoumuksiin otettuihin enimmäismääriin saakka. Kai ja Kimmo Kochin antamia takauksia on niiden sanamuodon perusteella tulkittava siten, että he vastaavat Oy Great Sports Ltd:n veloista yhteensä 300.000 markkaan asti riippumatta päävelan suuruudesta ja sen muutoksista. Sen vuoksi Kai ja Kimmo Koch vastaavat edelleen päävelan jäljellä olevasta määrästä, vaikka muiden takaajien osasuoritukset ovatkin ylittäneet Kai ja Kimmo Kochin takausten yhteenlasketun enimmäismäärän.</p>
        <p>Edellä olevan perusteella Kai ja Kimmo Koch ovat velvollisia yhteisvastuullisesti suorittamaan pankille vaaditun määrän ja sille korkolain 9 §:n nojalla korkoa 16 prosenttia haasteen tiedoksiannosta lukien.</p>
      </div>
      <div>
        <h3>Tuomiolauselma</h3>
        <p>Hovioikeuden tuomio ja raastuvanoikeuden päätös kumotaan. Kai ja Kimmo Koch velvoitetaan yhteisvastuullisesti suorittamaan Helsingin Osakepankille vaaditut 104.688 markkaa 46 penniä 16 prosentin korkoineen 14.3.1984 lukien ja korvaukseksi oikeudenkäyntikuluista 1.200 markkaa.</p>
        <div>
          <p>Ratkaisuun osallistuneet: presidentti Olsson, oikeusneuvokset Heinonen, Mörä, Riihelä ja Ketola</p>
        </div>
      </div>
    </div>
  </finlex:content>
</finlex:document>
