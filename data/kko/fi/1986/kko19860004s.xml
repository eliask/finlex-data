<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860004s</dcterms:identifier>
  <finlex:ecliIdentifier>ECLI:FI:KKO:1986:I4</finlex:ecliIdentifier>
  <dcterms:title>KKO:1986-I-4</dcterms:title>
  <dcterms:description>
    <p>
      <strong>Oikeushallintoasia</strong>
    </p>
    <p>
      <strong>Kurinpitomenettely</strong>
    </p>
  </dcterms:description>
  <finlex:registerNumber>OH86/41</finlex:registerNumber>
  <dcterms:date pvm="19860825">1986-08-25</dcterms:date>
  <dcterms:issued pvm="19861229">1986-12-29</dcterms:issued>
  <dcterms:abstract>
    <p>Raastuvanoikeus oli kurinpitomenettelyä soveltaen antanut kanslistilleen A:lle varoituksen. Hovioikeuden hylättyä A:n raastuvanoikeuden päätöksestä tekemän valituksen A pyysi KKO:lta valituslupaa. Valituslupahakemuksen ei katsottu kuuluvan oikeusministeriöstä esiteltäviin oikeushallintoasioihin.</p>
    <p>Ään.</p>
  </dcterms:abstract>
  <p>Täysistunto</p>
  <dcterms:tableOfContents>
    <a href="19860004saloa0">ASIAN KÄSITTELY ALEMMISSA OIKEUKSISSA</a>
    <a href="19860004saloa0">ASIAN KÄSITTELY KORKEIMMASSA OIKEUDESSA</a>
    <a href="19860004syloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860004s.kko">
    <div>
      <h2 id="19860004saloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Savonlinnan raastuvanoikeuden päätös 14.6.1985</h3>
        <p>Raastuvanoikeus, jossa asia on käsitelty yhteisraastuvanoikeudessa, on päätöksessään katsonut, että kanslisti A oli virassaan menetellyt virheellisesti ja osoittanut sopimatonta käytöstä. Sen vuoksi A on tuomittu raastuvanoikeudessa 3.3.1978 annetun asetuksen (179/78) 21 §:n nojalla virassa tehdystä virheestä sekä käytöksestä, joka virkavelvollisuuden kannalta ei ole sovelias, saamaan varoitus.</p>
      </div>
      <div>
        <h3>Itä-Suomen hovioikeuden päätös 17.12.1985</h3>
        <p>A on valittanut päätöksestä hovioikeuteen. Hovioikeus, jossa asia on käsitelty hallintojaostossa, on hylännyt valituksen.</p>
      </div>
    </div>
    <div>
      <h2 id="19860004saloa0">ASIAN KÄSITTELY KORKEIMMASSA OIKEUDESSA</h2>
      <p>A on hovioikeuden antaman valitusosoituksen mukaisesti pyytänyt Korkeimmalta oikeudelta valituslupaa ja vaatinut päätöksen kumoamista.</p>
      <p>Asia käsiteltiin Korkeimman oikeuden täysistunnossa 25.8.1986 oikeusministeriön esittelystä oikeusministerin osallistuessa asian käsittelyyn ja ratkaisemiseen.</p>
    </div>
    <div>
      <h2 id="19860004syloa0">KORKEIMMAN OIKEUDEN RATKAISU</h2>
      <p>Korkeimmasta oikeudesta annetun lain 7 §:n 1 momentin mukaan Korkeimmassa oikeudessa asiat käsitellään ja ratkaistaan jaostossa. Tästä pääsäännöstä on eräitä poikkeuksia. Mainitun pykälän 2 momentin mukaan muun muassa oikeushallintoasiat käsitellään täysistunnossa. Hallitusmuodon 54 §:n 2 momentissa säädetään, että ne oikeushallintoasiat, jotka erityisten säännösten mukaan kuuluvat Korkeimman oikeuden käsiteltäviin, valmistellaan oikeusministeriössä ja tämän ministeriön päällikkö on mukana Korkeimmassa oikeudessa niitä käsittelemässä. Oikeusministeriöstä Korkeimmassa oikeudessa esiteltävistä asioista säädettiin 30.3.1922 annetun valtioneuvoston ohjesäännön 8 §:n 2 momentissa, johon sisältyneissä näiden asioiden yksityiskohtaisessa luettelossa ei mainittu kurinpitoasioita. Nykyisin voimassa olevan valtioneuvoston ohjesäännön (17.12.1943/995) 16 §:n 2 momentin (20.3.1981/208) mukaan "eräät oikeushallintoasiat on oikeusministeriöstä esiteltävä Korkeimmassa oikeudessa sen mukaan kuin siitä on erikseen säädetty". Näitä asioita ei enää luetella valtioneuvoston ohjesäännössä eivätkä ne ilmene oikeusministeriöstä annetusta asetuksesta eivätkä muistakaan säädöksistä. Kurinpitoasiat ovat asiasisällöltään lähempänä rikosasioita kuin niitä oikeushallintoasioita, jotka kuuluvat oikeusministeriöstä esiteltäviin asioihin. Kurinpitoasioissa tehtyjä valituksia ei liioin ole vanhastaan esitelty oikeusministeriöstä. Näiden asioiden siirtyminen oikeusministeriöstä esiteltäviksi edellyttäisi sitä koskevaa säännöstä. Tällaista säännöstä ei kuitenkaan ole annettu. Näin ollen kysymyksessä oleva valituslupahakemus ja, jos valituslupa myönnetään, myöskään valitus eivät kuulu niihin oikeushallintoasioihin, jotka on esiteltävä oikeusministeriöstä ja joiden käsittelemiseen oikeusministerin tulee osallistua. Tämän vuoksi A:n valituslupahakemus poistetaan oikeusministeriöstä esiteltävien asioiden listalta.</p>
      <div>
        <h3>Esittelijän mietintö ja eri mieltä olevien jäsenten lausunnot</h3>
        <p>Esittelijä, hallitusneuvos Rapola: Esitän, että Korkein oikeus ottaa täysistunnossa valituslupahakemuksen tutkittavakseen ja katsoo, ettei ole esitetty syytä valitusluvan myöntämiseen.</p>
        <p>Oikeusministeri Taxell: Hyväksyn mietinnön.</p>
        <p>Oikeusneuvos Hiltunen: A on toimessaan raastuvanoikeuden kanslistina syytteessä kurinpitoaseasta. Raastuvanoikeudesta annetun asetuksen 18 §:n mukaan kurinpitoasiat hallintoasioina kuuluvat raastuvanoikeuden hallintojaostossa ratkaistaviin asioihin. Raastuvanoikeudessa, jossa hallintojaostoa ei ole, yhteisraastuvanoikeus saman asetuksen 5 §:n 2 momentin mukaan käsittelee hallintojaostolle kuuluvat asiat. Tämän mukaisesti ensin Savonlinnan yhteisraastuvanoikeus on 14.6.1985 tutkinut kysymyksessä olevan asian ja siten Itä-Suomen hovioikeuden hallintojaosto 17.12.1985. A:n kurinpitoasia on siis oikeudelliselta luonteeltaan oikeushallintoasia. Korkeimmasta oikeudesta annetun lain 7 §:n 2 momentin mukaan oikeushallintoasiat on esiteltävä oikeusministeriöstä Korkeimman oikeuden täysistunnossa, johon oikeusministerin tulee osallistua. Valtioneuvoston ohjesäännössä ja oikeusministeriöstä annetussa asetuksessa ei ole säädöksiä, joiden mukaan kurinpitoasioissa ei noudatettaisi samaa käsittelyjärjestystä kuin muissakin oikeushallintoasioissa. Tämän vuoksi olen valmis tässä kokoonpanossa käsittelemään A:n valituslupahakemuksen.</p>
        <p>Oikeusneuvos Mörä: Kysymyksessä oleva valituslupaa pyytämällä ja muutosta hakemalla hovioikeuden päätökseen Korkeimman oikeuden ratkaistavaksi saatettu kurinpitoasia ei ole mielestäni hallitusmuodon 54 §:n 2 momentissa ja Korkeimmasta oikeudesta annetun lain 4 §:n tarkoitettu oikeushallintoa koskeva asia. Tällä perusteella päädyn samaan lopputulokseen kuin Korkeimman oikeuden enemmistö.</p>
        <p>Oikeusneuvokset Heinonen ja Jalanko olivat kumpikin vuorollaan samaa mieltä kuin oikeusneuvos Hiltunen.</p>
        <p>Korkeimmasta oikeudesta tapahtuneesta esittelystä kolmijäseninen jaosto on päättänyt, ettei em. asiassa myönnetä valituslupaa (Korkeimman oikeuden päätös 29.12.1986 n:o 3902).</p>
      </div>
      <div>
        <p>Ratkaisuun osallistuneet: presidentti Olsson, oikeusneuvokset Leivonen, Salervo, Ailio, Takala, Ådahl, Portin, Nikkarinen, Nybergh, Riihelä, af Hällström, Lindholm, Ketola, Aro, Roos, Kilpeläinen ja Tulenheimo-Takki; täysistunto.</p>
      </div>
    </div>
  </finlex:content>
</finlex:document>
