<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860058t</dcterms:identifier>
  <finlex:ecliIdentifier>ECLI:FI:KKO:1986:II58</finlex:ecliIdentifier>
  <dcterms:title>KKO:1986-II-58</dcterms:title>
  <dcterms:description>
    <p>
      <strong>Tuomioistuimen toimivalta</strong>
    </p>
    <p>
      <strong>Tuomioistuin vai hallintoasia</strong>
    </p>
    <p>
      <strong>Perusteettoman edun palauttaminen</strong>
    </p>
    <p>
      <strong>Lapsilisä</strong>
    </p>
  </dcterms:description>
  <finlex:registerNumber>S85/564</finlex:registerNumber>
  <dcterms:date pvm="19851101">1985-11-01</dcterms:date>
  <finlex:fileCopyNumber>1722</finlex:fileCopyNumber>
  <dcterms:issued pvm="19860527">1986-05-27</dcterms:issued>
  <dcterms:abstract>
    <p>Äiti oli nostanut huoltoonsa uskotusta lapsesta maksetut lapsilisät myös ajalta, jolloin lapsi oli ollut isän huollossa. Sittemmin lapsen huolto oli siirretty isälle. Koska äiti ei ollut käyttänyt lapsilisää lapsen kasvatukseen tai elatukseen, isä oli vaatinut äidin velvoittamista palauttamaan saamansa perusteeton etu.</p>
    <p>Kysymys siitä, onko lapsilisän nostamiseen oikeutettu henkilö käyttänyt lapsilisän lapsilisälain 1 §:ssä ilmaistuun tarkoitukseen oli lain 4 §:n mukaan käsiteltävä ja mahdolliset seuraamukset lapsilisän väärinkäytöstä määrättävä hallinnollisessa järjestyksessä. Sen vuoksi ja koska lapsi ei saanut vaatia huoltajalta lapsilisää itselleen, kanne jätettiin tutkimatta.</p>
    <p>Ään.</p>
    <p>Vrt. <a href="http://www.finlex.fi/fi/oikeus/kko/kko/1997/19970148">KKO:1997:148</a></p>
  </dcterms:abstract>
  <p>I-jaosto</p>
  <p>LapsilisäL 1 §</p>
  <p>LapsilisäL 4 §</p>
  <dcterms:tableOfContents>
    <a href="19860058taloa0">ASIAN KÄSITTELY ALEMMISSA OIKEUKSISSA</a>
    <a href="19860058tmuukas0">VALITUSLUVAN MYÖNTÄMINEN, VAATIMUKSET JA VÄLITOIMI</a>
    <a href="19860058tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860058t.kko">
    <div>
      <h2 id="19860058taloa0">ASIAN KÄSITTELY ALEMMISSA OIKEUKSISSA</h2>
      <p>Mirja Tuulikki ja Markku Arvo Tapio Hietanen oli tuomittu avioeroon 17.9.1980. Puolisoiden 11.10.1971 syntyneen pojan Tapio Markus Hietasen huolto oli tällöin uskottu Mirja Tuulikki Hietaselle. Avioeropäätöksen jälkeen Mirja Tuulikki ja Markku Arvo Tapio Hietanen olivat asuneet yhdessä huhtikuuhun 1982 saakka. Tapio Markus Hietanen oli asuttuaan välillä Mirja Tuulikki Hietasen luona toukokuussa 1982 palannut asumaan Markku Arvo Tapio Hietasen luokse. Turun hovioikeus oli 4.2.1983 annetulla tuomiolla uskonut Tapio Markus Hietasen huollon Markku Arvo Tapio Hietaselle.</p>
      <div>
        <h3>Kanne Piikkiön kihlakunnanoikeudessa</h3>
        <p>Markku Arvo Tapio Hietanen Tapio Markus Hietasen holhoojana on 21.3.1984 Mirja Tuulikki Hietaselle tiedoksi annetun haasteen nojalla lausunut, että Mirja Tuulikki Hietanen oli elo- ja marraskuussa 1982 sekä helmikuussa 1983 nostanut Tapio Markus Hietasen lapsilisät yhteensä 1.266 markkaa. Koska mainittu lapsi oli toukokuusta 1982 asunut pysyvästi isänsä luona, Markku Arvo Tapio Hietanen on vaatinut, että Mirja Tuulikki Hietanen velvoitettaisiin palauttamaan perusteettomasti saamansa lapsilisät 1.266 markkaa korkoineen ja korvaamaan hänen oikeudenkäyntikulunsa.</p>
        <p>Vastaus: Mirja Tuulikki Hietanen on vastustanut kannetta lausuen, että mainitut lapsilisät nostaessaan hän oli ollut virallisesti lapsen huoltaja ja että lapsilisät oli käytetty lapsen hyväksi.</p>
      </div>
      <div>
        <h3>Kihlakunnanoikeuden päätös 16.4.1984</h3>
        <p>Kihlakunnanoikeus on lausunut selvitetyksi, että Mirja Tuulikki Hietanen, joka oli ollut alaikäisen poikansa Tapio Markus Hietasen holhoojana 4.2.1983 saakka, oli nostanut edellä mainitun pojan lapsilisät elo- ja marraskuussa 1982 sekä helmikuussa 1983 yhteensä 1.266 markkaa. Tapio Markus Hietanen oli kuitenkin asunut toukokuusta 1982 isänsä Markku Arvo Tapio Hietasen kanssa, eikä Mirja Tuulikki Hietanen ollut osoittanut käyttäneensä edellä mainittuja lapsilisärahoja Tapio Markus Hietasen hyväksi. Sen vuoksi kihlakunnanoikeus on velvoittanut Mirja Tuulikki Hietasen suorittamaan Markku Arvo Tapio Hietaselle edellä mainitut lapsilisät 1.266 markkaa 16 prosentin korkoineen 21.3.1984 lukien sekä korvaamaan oikeudenkäyntikulut 1.500 markalla.</p>
      </div>
      <div>
        <h3>Turun hovioikeuden tuomio 22.3.1985</h3>
        <p>Hovioikeus, jonka tutkittavaksi Mirja Tuulikki Hietanen oli saattanut jutun, on lausunut, että Mirja Tuulikki ja Markku Arvo Tapio Hietanen oli tuomittu avioeroon 17.9.1980. Tapio Markus Hietasen huolto oli tällöin uskottu Mirja Tuulikki Hietaselle. Avioeropäätöksen jälkeen Mirja Tuulikki ja Markku Arvo Tapio Hietanen olivat asuneet yhdessä huhtikuuhun 1982 saakka. Tapio Markus Hietanen oli asuttuaan välillä Mirja Tuulikki Hietasen luona toukokuussa 1982 palannut asumaan Markku Arvo Tapio Hietasen luokse. Hovioikeus oli 4.2.1983 antamallaan tuomiolla uskonut Tapio Markus Hietasen huollon Markku Arvo Tapio Hietaselle. Lapsilisälain 3 §:n säännökset huomioon ottaen Mirja Tuulikki Hietasella oli ollut oikeus nostaa Tapio Markus Hietaselle tulevat lapsilisät niin kauan kuin hän oli ollut tämän huoltajana. Hovioikeus on katsonut jääneen näyttämättä, että Mirja Tuulikki Hietanen olisi lapsilisistä saanut itselleen perusteetonta etua. Tämän vuoksi hovioikeus on hyläten kanteen näiltä osin vapauttanut Mirja Tuulikki Hietasen suorittamasta Markku Arvo Tapio Hietaselle lapsilisärahoja 1.266 markkaa korkoineen ja tuomittuja oikeudenkäyntikuluja.</p>
      </div>
    </div>
    <div>
      <h2 id="19860058tmuukas0">VALITUSLUVAN MYÖNTÄMINEN, VAATIMUKSET JA VÄLITOIMI</h2>
      <p>Valituslupa on myönnetty 4.6.1985. Markku Arvo Tapio Hietanen holhoojantoimessaan on vaatinut, että hänen kihlakunnanoikeudessa esittämänsä vaatimukset hyväksytään. Mirja Tuulikki Hietanen on häneltä pyydetyssä vastauksessa kiistänyt vaatimukset sekä vaatinut korvausta täällä olleista oikeudenkäyntikuluistaan.</p>
    </div>
    <div>
      <h2 id="19860058tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Korkein oikeus on käsitellyt valituksen. Lapsilisälain mukaisessa järjestyksessä on ratkaistu kysymys, kenellä on oikeus nostaa Tapio Markus Hietasesta kanteessa tarkoitetulta ajalta suoritetut lapsilisät. Kysymys siitä, onko lapsilisän nostamiseen oikeutettu henkilö käyttänyt lapsilisän lapsilisälain 1 §:ssä ilmaistuun tarkoitukseen on lapsilisälain 4 §:n mukaan käsiteltävä ja mahdollisesti seuraamukset lapsilisän väärinkäytöstä määrättävä hallinnollisessa järjestyksessä. Tämän vuoksi ja kun lapsi ei voi vaatia huoltajalta lapsilisää itselleen, alempien oikeuksien ei olisi pitänyt tutkia kannetta nyt kysymyksessä olevalta osalta.</p>
      </div>
      <div>
        <h3>Päätöslauselma</h3>
        <p>Hovioikeuden tuomio ja kihlakunnanoikeuden päätös kumotaan ja poistetaan siltä osin kuin niissä on annettu lausunto perusteettoman edun palauttamista koskevasta kannevaatimuksesta. Asianosaiset saavat pitää oikeudenkäyntikulunsa vahinkonaan.</p>
      </div>
      <div>
        <h3>Esittelijän mietintö ja eri mieltä olevien jäsenten lausunnot</h3>
        <p>Esittelijän mietintö: Mirja Tuulikki ja Markku Arvo Tapio Hietanen oli tuomittu avioeroon 17.9.1980. Tapio Markus Hietasen huolto oli tällöin uskottu Mirja Tuulikki Hietaselle. Avioeropäätöksen jälkeen Mirja Tuulikki ja Markku Arvo Tapio Hietanen olivat asuneet yhdessä huhtikuuhun 1982 saakka. Tapio Markus Hietanen oli asuttuaan välillä Mirja Tuulikki Hietasen luona toukokuussa 1982 palannut asumaan Markku Arvo Tapio Hietasen luokse. Turun hovioikeus oli 4.2.1983 antamallaan tuomiolla uskonut Tapio Markus Hietasen huollon Markku Arvo Tapio Hietaselle. Mirja Tuulikki Hietanen on nostanut Tapio Markus Hietasesta suoritetut lapsilisät elokuussa ja marraskuussa 1982 sekä helmikuussa 1983 yhteensä 1.266 markkaa. Mirja Tuulikki Hietasen on ratkaisevasti helpompi esittää selvitystä lapsilisärahojen käytöstä kuin Markku Arvo Tapio Hietasen. Koska Mirja Tuulikki Hietanen ei ole näyttänyt käyttäneensä lapsilisärahoja Tapio Markus Hietasen kasvatukseen tai elatukseen, hän on saanut itselleen niiden suuruisen perusteettoman edun mainitun lapsen kustannuksella. Sen vuoksi Korkein oikeus, kumoten hovioikeuden tuomion lapsilisärahoja koskevalta osalta, velvoittanee Mirja Tuulikki Hietasen suorittamaan Tapio Markus Hietaselle 1.266 markkaa 16 prosentin korkoineen 21.3.1984 lukien sekä korvaamaan Markku Arvo Tapio Hietaselle, holhoojantoimessaan, tämän oikeudenkäyntikulut kihlakunnanoikeuden osalta 1.500 markalla.</p>
        <p>Oikeusneuvos Ketola: Hyväksyn mietinnön.</p>
        <p>Oikeusneuvos Heinonen: Olen samaa mieltä kuin oikeusneuvos Ketola.</p>
      </div>
      <div>
        <p>Ratkaisuun osallistuneet: oikeusneuvokset Ailio, Portin ja Lindholm</p>
      </div>
    </div>
  </finlex:content>
</finlex:document>
