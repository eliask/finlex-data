<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860035t</dcterms:identifier>
  <finlex:ecliIdentifier>ECLI:FI:KKO:1986:II35</finlex:ecliIdentifier>
  <dcterms:title>KKO:1986-II-35</dcterms:title>
  <dcterms:description>
    <p>
      <strong>Ammattitautilaki</strong>
    </p>
  </dcterms:description>
  <finlex:registerNumber>KKO:VA 85/129</finlex:registerNumber>
  <dcterms:date pvm="19851203">1985-12-03</dcterms:date>
  <finlex:fileCopyNumber>869</finlex:fileCopyNumber>
  <dcterms:issued pvm="19860313">1986-03-13</dcterms:issued>
  <dcterms:abstract>
    <p>Ammattitaudin ( huonokuuloisuus ) katsottiin ilmenneen jo silloin, kun sen oireet oli havaittu, eikä vasta silloin, kun tauti oli todettu ammattitaudiksi ( työstä aiheutunut meluvamma ).</p>
  </dcterms:abstract>
  <p>II-jaosto</p>
  <p>AmmattitautiL 2 § 1 mom</p>
  <p>TapVakL 28 § 1 mom</p>
  <dcterms:tableOfContents>
    <a href="19860035taloa0">ASIAN KÄSITTELY ALEMMISSA OIKEUKSISSA</a>
    <a href="19860035tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860035t.kko">
    <div>
      <h2 id="19860035taloa0">ASIAN KÄSITTELY ALEMMISSA OIKEUKSISSA</h2>
      <p>A, joka oli B Oy:n työssä, oli ilmoituksensa mukaan lokakuussa 1979 ensimmäisen kerran havainnut kuulonsa alentuneen.</p>
      <p>Vakuutusosakeyhtiö Pohjola oli päätöksellään 25.3.1983 tapaturmavakuutuslain ja ammattitautilain nojalla myöntänyt A:lle 6.9.1979 ilmenneeksi katsotun kuulon alennuksen johdosta elinkorkona peruskorkoa 42.530 markan vuosityöansion ja 10 %:n haitta-asteen mukaan ajalta 31.8.1981 - 31.8.1986. Päätökseen oli lisäksi merkitty, että elinkorkoa ei ollut myönnettävä meluvamman toteamisesta alkaen, koskei lääkärinlausunnolla ollut osoitettu ammattitaudin aiheuttaman haitta-asteen ennen 31.8.1981 olleen vähintään 10 %.</p>
      <p>A haki muutosta tapaturmalautakunnalta katsoen, että ammattitaudin ilmenemisajankohdaksi tulisi määrät vuosi 1981, jolloin meluvamma oli lääkärintutkimuksessa todettu, ja että vuosityöansio tulisi näin ollen määrätä vuoden 1981 ansioiden perusteella. Jos ilmenemisajankohdaksi kuitenkin katsottaisiin 6.9.1979, A vaati korvausta myös tämän ajankohdan ja 30.8.1981 väliseltä ajalta.</p>
      <p>Tapaturmalautakunta katsoi päätöksessään 15.6.1983 asiassa esitetyn selvityksen perusteella, että A:n ammattitauti oli ilmennyt 6.9.1979. Tapaturmavakuutuslain 28 §:n 1 momentin mukaan vuosityöansio oli määrättävä tapaturman sattuessa saadun työansion perusteella. Ammattitautilain 2 §:n mukaan tapaturman sattumishetkeä vastasi se ajankohta, jona ammattitauti oli ilmennyt. Kun A:n vuosityöansiota määrättäessä ei näin ollen voitu ottaa huomioon hänen ammattitaudin ilmenemisajankohdan jälkeisiä ansiotulojaan, hänen vuosityöansiokseen oli tapaturmavakuutuslain 28 §:n 1 momentin nojalla katsottava hänen 20.9.1978 - 17.8.1979 ansaitsemiensa tulojen perusteella 42.530 markkaa. Kun ei ollut selvitystä siitä, että A:n kuulon alennuksesta johtuva haitta-aste olisi ollut vähintään 10 % ennen 31.8.1981, jolloin hänelle ensimmäisen kerran oli suoritettu kuulotutkimus, A:lle ei ajalta 6.9.1979 - 30.8.1981 voitu suorittaa elinkorkoa. Näillä perusteilla tapaturmalautakunta hylkäsi valituksen.</p>
      <p>A haki muutosta vakuutusoikeudessa ja uudisti tapaturmalautakunnalle esittämänsä vaatimukset. Vakuutusosakeyhtiö antoi vastineen.</p>
      <p>Vakuutusoikeus hylkäsi päätöksellään 20.11.1984 tapaturmalautakunnan päätöksessä mainituilla perusteilla valituksen.</p>
      <p>A pyysi valituslupaa toistaen aikaisemmin esittämänsä vaatimukset. Valituslupa myönnettiin 9.5.1985 ja vakuutusosakeyhtiö antoi siltä vaaditun vastauksen.</p>
    </div>
    <div>
      <h2 id="19860035tyloa0">KORKEIMMAN OIKEUDEN RATKAISU</h2>
      <div>
        <h3>Perustelu</h3>
        <p>Lain mukaan vakuutusoikeuden päätökseen ei saa hakea muutosta niiltä osin kuin sillä on ratkaistu kysymykset vuosityöansion määräytymisestä ja kuulon alentumisesta aiheutuvan haitta-asteen arvioinnista ennen 31.8.1981.</p>
        <p>Kuulon alentumisen ilmenemisajankohdasta Korkein oikeus toteaa, että A on ilmoittanut itse havainneensa taudin oireiden ilmenneen syksyllä 1979. Sittemmin 31.8.1981 suoritetussa lääkärintutkimuksessa A:lla on todettu molemminpuolinen meluvamma. Kun vakuutusoikeuden asiantuntijalääkäri on katsonut meluvamman kehittyneen vähitellen ja sen ilmenemisen sopivan hyvin vuoteen 1979, lain tarkoittamana ammattitaudin ilmenemisajankohtana voidaan pitää ajankohtaa 6.9.1979.</p>
      </div>
      <div>
        <h3>Lainkohdat</h3>
        <p>Ammattitautilain 2 § 1 momentti ja tapaturmavakuutuslain 28 § 1 momentti.</p>
      </div>
      <div>
        <h3>Päätöslauselma</h3>
        <p>A:n valitus vuosityöansiota ja kuulon alentumisesta ennen 31.8.1981 aiheutuneen haitta-asteen arviointia koskevalta osalta jätetään tutkimatta.</p>
        <p>Kuulon alentumisen ilmenemisajankohtaa koskevalta osalta valitus tutkitaan. Vakuutusoikeuden päätöstä ei muuteta.</p>
      </div>
      <div>
        <p>Ratkaisuun osallistuneet: oikeusneuvokset Leivonen, Saarni-Rytkölä, Heinonen, Ådahl ja Ketola</p>
      </div>
    </div>
  </finlex:content>
</finlex:document>
