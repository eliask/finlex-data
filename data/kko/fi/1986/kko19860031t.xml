<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860031t</dcterms:identifier>
  <finlex:ecliIdentifier>ECLI:FI:KKO:1986:II31</finlex:ecliIdentifier>
  <dcterms:title>KKO:1986-II-31</dcterms:title>
  <dcterms:description>
    <p>
      <strong>Avioliittolaki</strong>
    </p>
    <p>
      <strong>Omaisuuden ositus</strong>
    </p>
  </dcterms:description>
  <finlex:registerNumber>S85/97</finlex:registerNumber>
  <dcterms:date pvm="19850903">1985-09-03</dcterms:date>
  <finlex:fileCopyNumber>741</finlex:fileCopyNumber>
  <dcterms:issued pvm="19860306">1986-03-06</dcterms:issued>
  <dcterms:abstract>
    <p>Osituksessa puolisoa ei voida velvoittaa luovuttamaan toiselle puolisolle enemmän kuin mitä on tarpeen, jotta tämä saa puolet avioliittolain 100 §:ssä tarkoitetun omaisuuden arvosta.</p>
  </dcterms:abstract>
  <p>I-jaosto</p>
  <p>AL 100 §</p>
  <dcterms:tableOfContents>
    <a href="19860031taloa0">ASIAN KÄSITTELY ALEMMISSA OIKEUKSISSA</a>
    <a href="19860031tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19860031tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860031t.kko">
    <div>
      <h2 id="19860031taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanteen perusteena oleva ositus</h3>
        <p>Asianajaja Gustaf Laurent, joka oli määrätty pesänjakajana toimittamaan ositus avioeroon tuomittujen Hilde ja Pertti Harald Stafin välillä, on 2.6.1982 toimittamassaan osituksessa vahvistanut asianosaisten pesän yhteiseksi säästöksi 330.042 markkaa. Tähän määrään sisältyi muun muassa Pertti Harald Stafin omistamat Asunto Oy Masalanrinteen osakkeet n:o 1 - 100. Osituksen mukaan Hilde Staf sai osakkeet 250.000 markan arvoisina ja suoritti Pertti Harald Stafille tasinkona 86.520 markkaa.</p>
      </div>
      <div>
        <h3>Kanne Helsingin raastuvanoikeudessa</h3>
        <p>Pertti Harald Staf on kanteessaan vaatinut vahvistettavaksi, että hän osituksen jälkeenkin omistaa jo aikaisemmin yksin omistamansa edellä mainitut osakkeet, ja että hänet oikeutetaan suorittamaan Hilde Stafille pesänjakajan määräämä tasinko rahassa.</p>
      </div>
      <div>
        <h3>Raastuvanoikeuden päätös 13.6.1983</h3>
        <p>Raastuvanoikeus on todennut, etteivät asianosaiset olleet ositusmenettelyn aikana voineet sopia siitä, kumpaiselle Pertti Harald Stafin omistamat osakkeet tulevat. Siten osituksen toimittaneella pesänjakajalla oli avioliittolain 103 §:n nojalla ollut oikeus määrätä osakkeiden luovuttamisesta Hilde Stafille. Raastuvanoikeus on sen vuoksi hylännyt Pertti Harald Stafin vaatimuksen.</p>
      </div>
      <div>
        <h3>Helsingin hovioikeuden tuomio 7.11.1984</h3>
        <p>Pertti Harald Stafin haettua muutosta raastuvanoikeuden päätökseen hovioikeus on tuomiossaan lausunut, että Pertti Harald Stafilla, joka omisti Asunto Oy Masalanrinteen osakkeet n:o 1 - 100 Kirkkonummen kunnan Masalan kylässä ja jonka tuli osituksessa luovuttaa omaisuutta, oli lupa avioliittolain 103 §:n 1 momentin nojalla huolimatta siitä, että osituksen toimittaminen oli määrätty pesänjakajan tehtäväksi, mainittujen osakkeiden asemesta, jotka hän tahtoi itse pitää, antaa rahaa osakkeille osituksessa määrätyn arvon mukaan, ja että Pertti Harald Staf oli kohtuullisessa ajassa ilmoittanut pesänjakajalle haluavansa antaa osituksessa Hilde Stafille rahaa osakkeiden asemesta. Sen vuoksi hovioikeus on määrännyt, että osituksessa Pertti Harald Stafille oli tuleva Asunto Oy Masalanrinteen osakkeet n:o 1 - 100, arvoltaan 250.000 markkaa, ja osituskirjassa mainittu muu omaisuus, arvoltaan 95.478 markkaa, eli pesän varoista yhteensä 345.478 markkaa, josta vähennettiin osituskirjassa mainitut laina ja korot 16.977 markkaa, joten Pertti Harald Staf sai pesän varoista yhteensä 328.501 markkaa, ja että Hilde Stafille oli tuleva osituskirjassa mainittu pankkitalletus 1.541 markkaa sekä tasinkona Pertti Harald Stafilta pesän ulkopuolisista varoista 163.480 markkaa. Pertti Harald Stafin oli siten maksettava Hilde Stafille, paitsi eräitä korvauksia, pesän ulkopuolisista varoista 163.480 markkaa.</p>
      </div>
    </div>
    <div>
      <h2 id="19860031tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>Hilde Staf on pyytänyt valituslupaa sekä vaatinut kysymyksessä olevien osakkeiden osalta hovioikeuden tuomion kumoamista ja pesänjakajan toimittaman osituksen pysyttämistä. Lisäksi Hilde Staf on vaatinut korvausta oikeudenkäyntikuluistaan hovioikeudessa ja Korkeimmassa oikeudessa. Hilde Stafille on myönnetty valituslupa 1.3.1985. Pertti Harald Staf on antanut pyydetyn vastauksen.</p>
    </div>
    <div>
      <h2 id="19860031tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Pertti Harald Staf omistaa Asunto Oy Masalanrinteen osakkeet n:o 1 - 100. Osituksessa hänen tulee luovuttaa tasinkona omaisuutta Hilde Stafille, mutta häntä ei voida velvoittaa luovuttamaan enemmän kuin mitä on tarpeen, jotta Hilde Staf saa puolet avioliittolain 100 §:ssä tarkoitetun omaisuuden arvosta. Tätä tasinkoa pesänjakaja ei ole määrännyt.</p>
        <p>Jutun asiakirjoista ei myöskään ilmene, että Pertti Harald Staf olisi osituksessa tarjonnut tasingosta Hilde Stafille välitöntä rahasuoritusta. Ilman Hilde Stafin suostumusta hovioikeus ei olisi saanut avioliittolain 103 §:n 1 momentissa säädetyn rahasuorituksen asemesta perustaa velkasuhdetta tasingon suorittamista varten, vaan tasinko olisi, samoin kuin 43.000 markan vahingonkorvaus, välittömän rahasuorituksen puuttuessa tullut määrätä suoritettavaksi Pertti Harald Stafin osituksen alaisesta omaisuudesta.</p>
      </div>
      <div>
        <h3>Päätöslauselma</h3>
        <p>Hovioikeuden tuomio sekä kihlakunnanoikeuden päätös kumotaan. Ositus palautetaan pesänjakajalle uudelleen toimitettavaksi.</p>
      </div>
      <div>
        <p>Ratkaisuun osallistuneet: oikeusneuvokset Portin, Riihelä, af Hällström, Lindholm ja Roos</p>
      </div>
    </div>
  </finlex:content>
</finlex:document>
