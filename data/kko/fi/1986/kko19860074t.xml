<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860074t</dcterms:identifier>
  <finlex:ecliIdentifier>ECLI:FI:KKO:1986:II74</finlex:ecliIdentifier>
  <dcterms:title>KKO:1986-II-74</dcterms:title>
  <dcterms:description>
    <p>
      <strong>Yksityistietoimitus</strong>
    </p>
    <p>
      <strong>Laki tilojen yhteisten teiden ja valtaojien sekä niihin verrattavien alueiden lakkaamisesta yhteisinä alueina</strong>
    </p>
    <p>
      <strong>Muutoksenhaku</strong>
    </p>
  </dcterms:description>
  <finlex:registerNumber>M85/219</finlex:registerNumber>
  <dcterms:date pvm="19860218">1986-02-18</dcterms:date>
  <finlex:fileCopyNumber>1933</finlex:fileCopyNumber>
  <dcterms:issued pvm="19860618">1986-06-18</dcterms:issued>
  <dcterms:abstract>
    <p>Tilojen yhteisten teiden ja valtaojien sekä niihin verrattavien alueiden lakkaamisesta yhteisinä alueina annetun lain eli ns. ojalain 20 ja 21 §:ssä tarkoitettu lakanneen yhteisen alueen selvittely voitiin suorittaa yksityistietoimituksen yhteydessä ilman eri määräystä. Yksityisistä teistä annetun lain 104 a §:n 1 momentin huomioon ottaen yksityistietoimituksen yhteydessä toimitettua selvittelyä ja sen johdosta suoritettua rajankäyntiä koskevaan maaoikeuden päätökseen haetaan muutosta valituslupaa pyytämällä.</p>
    <p>L tilojen yhteisten teiden ja valtaojien sekä niihin verrattavien alueiden lakkaamisesta yhteisinä alueina 20_§ ja 21_§ L_yksityisistä_teistä_104_a_§_1_mom</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19860074taloa0">ASIAN KÄSITTELY ALEMMISSA OIKEUKSISSA</a>
    <a href="19860074tmuukas0">VAATIMUKSET JA VALITUSLUVAN MYÖNTÄMINEN</a>
    <a href="19860074tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860074t.kko">
    <div>
      <h2 id="19860074taloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Toimitus</h3>
        <p>Maanviljelijä Olavi Koskiaho ja työnjohtaja Asko Koskiaho olivat Peräseinäjoen kunnan Luoman kylässä olevan Koskiniemen tilan RN:o 12:6 omistajina hakeneet yksityisistä teistä annetun lain mukaisen toimituksen suorittamista tieoikeuden saamiseksi tilalleen niin sanotulta Perälän tieltä alkavaan, maanviljelijä Valto Valter Ketolan omistaman tilan Rintamäki RN:o 12:15 sekä maanviljelijä Arto Ojaniemen omistamien tilojen Harjula RN:o 26:1 ja Kangasmaa RN:o 26:5 välisellä rajalinjalla olevaan tiehen. Hakemuksen johdosta vireille tulleessa toimituksessa oli todettu, että toimituksen kohteena oleva tie oli niin sanottu lakannut vanhastaan yhteinen tie, joka oli 27.3.1919 maarekisteriin merkityssä lohkomistoimituksessa n:o 3342 jätetty siinä muodostettujen tilojen Välimäki RN:o 12:8 ja Ketola RN:o 12:9 yhteiseksi. Tie sijaitsi samalla paikalla kuin mihin se oli lohkomistoimituksessa jätetty yhteiseksi.</p>
        <p>Kun toimituksen aikana asianosaisten kesken oli syntynyt erimielisyyttä puheena olevan lakanneen vanhastaan yhteisen tien sijainnista ja kuulumisesta tiloihin, toimitusmiehet olivat käyneet tilojen Rintamäki RN:o 12:5, Harjula RN:o 26:1 ja Kangasmaa RN:o 26:5 välisen rajan lakanneella vanhastaan yhteisellä tiealueella vahvistaen mainittujen tilojen rajan nykyisen tiepinnan ja ajouran keskelle. Lisäksi toimituksessa oli laadittu tilojen yhteisten teiden ja valtaojien sekä niihin verrattavien alueiden lakkaamisesta yhteisinä alueina annetun lain 21 §:n 1 momentissa tarkoitettu selitelmä lakanneesta yhteisestä tiealueesta kiinteistöihin siirtyneistä osista.</p>
      </div>
      <div>
        <h3>Vaasan maaoikeuden päätös 22.8.1985</h3>
        <p>Ketola oli hakenut toimitukseen muutosta maaoikeudessa. Siellä hän oli, katsoen että tilojen välinen raja oli käyty väärin, vaatinut, että lakannut vanhastaan yhteinen tie todetaan kokonaan kuuluvaksi hänen omistamaansa Rintamäen tilaan RN:o 12:15.</p>
        <p>Kuultuaan muun muassa Olavi ja Asko Koskiahoa sekä Ojaniemeä ja suoritettuaan katselmuksen maaoikeus oli katsonut, että kysymyksessä oleva tie oli lakannut vanhastaan yhteinen tie, joka oli toimituksessa jaettu keskiviivaperiaatteen nojalla viereisiin tiloihin. Kun ei ollut näytetty, ettei tie olisi ollut alkuperäisessä paikassaan, maaoikeus oli edellä mainitun lain 1 ja 3 §:n nojalla hylännyt Ketolan valituksen.</p>
      </div>
    </div>
    <div>
      <h2 id="19860074tmuukas0">VAATIMUKSET JA VALITUSLUVAN MYÖNTÄMINEN</h2>
      <p>Ketola haki muutosta maaoikeuden päätökseen pyytämällä valituslupaa ja uudisti maaoikeudessa esittämänsä vaatimuksen. Valituslupa myönnettiin 10.12.1985. Olavi ja Asko Koskiaho sekä Ojaniemi antoivat yhteisen vastauksen.</p>
    </div>
    <div>
      <h2 id="19860074tyloa0">KORKEIMMAN OIKEUDEN RATKAISU</h2>
      <p>Maaoikeuden päätöstä ei muutettu.</p>
      <div>
        <p>Ratkaisuun osallistuneet: presidentti Olsson, oikeusneuvokset Jalanko, Saarni-Rytkölä, Nikkanen ja Riihelä</p>
      </div>
    </div>
  </finlex:content>
</finlex:document>
