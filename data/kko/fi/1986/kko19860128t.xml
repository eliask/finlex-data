<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860128t</dcterms:identifier>
  <finlex:ecliIdentifier>ECLI:FI:KKO:1986:II128</finlex:ecliIdentifier>
  <dcterms:title>KKO:1986-II-128</dcterms:title>
  <dcterms:description>
    <p>
      <strong>Lapsen elatus</strong>
    </p>
    <p>
      <strong>Elatustuki</strong>
    </p>
  </dcterms:description>
  <finlex:registerNumber>S86/156</finlex:registerNumber>
  <dcterms:date pvm="19860701">1986-07-01</dcterms:date>
  <finlex:fileCopyNumber>3102</finlex:fileCopyNumber>
  <dcterms:issued pvm="19861008">1986-10-08</dcterms:issued>
  <dcterms:abstract>
    <p>Isyyden vahvistamisen yhteydessä elatusapua oli tuomittu maksettavaksi taannehtivasti kanteen vireilletuloa edeltäneeltä ajalta. Elatusavun kohtuullisuutta lapsen elatuksesta annetun lain 10 §:n 3 momentin mukaisesti tuolta ajalta harkittaessa otettiin huomioon elatustuki, jota lapsi oli samalta ajalta saanut lapsen elatuksen turvaamisesta annetun lain 6 §:n 2 kohdan nojalla.</p>
    <p>Ään.</p>
  </dcterms:abstract>
  <p>I-jaosto</p>
  <p>ElatusL 10 § 3 mom</p>
  <p>ElatusturvaL 6 § 2 kohta</p>
  <dcterms:tableOfContents>
    <a href="19860128taloa0">ASIAN KÄSITTELY ALEMMISSA OIKEUKSISSA</a>
    <a href="19860128tmhaku0">MUUTOKSENHAKU KORKEIMMASSA OIKEUDESSA</a>
    <a href="19860128tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860128t.kko">
    <div>
      <h2 id="19860128taloa0">ASIAN KÄSITTELY ALEMMISSA OIKEUKSISSA</h2>
      <p>Porin raastuvanoikeus on 23.8.1979 syntyneen A:n kanteesta 26.6.1985 julistamassaan päätöksessä vahvistanut, että P on A:n isä, ja velvoittanut P:n suorittamaan A:lle elatusapua 500 markkaa kuukaudessa 1.10.1983 lukien, koska elatusavun määräämiselle sanotusta päivästä lukien oli erittäin painavia syitä. Elatusapu oli suoritettava jo kuluneelta ajalta heti ja raastuvanoikeuden päätöksen julistamispäivästä lukien kuukausittain etukäteen, kunnes lapsi täytti 18 vuotta taikka asiasta toisin määrättiin.</p>
      <p>Turun hovioikeus, jonka tutkittavaksi P oli saattanut jutun, on tuomiossaan 29.11.1985 nyt kysymyksessä olevalta osalta katsonut, ettei ollut syytä muuttaa raastuvanoikeuden päätöstä.</p>
    </div>
    <div>
      <h2 id="19860128tmhaku0">MUUTOKSENHAKU KORKEIMMASSA OIKEUDESSA</h2>
      <p>P on pyytänyt valituslupaa ja hovioikeuden tuomion täytäntöönpanon keskeyttämistä lapselle tuomittua elatusapua koskevalta osalta ja vaatinut, että Korkein oikeus poistaisi elatusavun hovioikeuden tuomiota edeltäneeltä ajalta kokonaisuudessaan tai ainakin alentaisi elatusavun ajalta 1.10.1983 -29.11.1985, lapsen samalta ajalta saaman elatustuen huomioon ottaen, 50 markaksi kuukaudessa ja muutoin 400 markaksi kuukaudessa.</p>
      <p>P:lle on myönnetty valituslupa 12.2.1986. A:n äiti ja Porin kaupungin lastenvalvoja on antaneet heiltä pyydetyt vastaukset.</p>
    </div>
    <div>
      <h2 id="19860128tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>P on velvoitettu suorittamaan A:lle elatusapua 1.10.1983 lukien ja siten myös ajalta ennen 18.9.1984 toimitetulla haastamisella tapahtunutta kanteen vireille tuloa. Lapsen elatuksesta annetun lain 10 §:n 3 momentin mukaan elatusapua voidaan tuomita maksettavaksi kanteen vireille panoa edeltäneiltä viideltä vuodelta, mikäli tämä lain 1 - 3 §:ssä säädettyjen perusteiden mukaan harkitaan kohtuulliseksi. A on syntymästään saakka saanut lapsen elatuksen turvaamisesta annetun lain 6 §:n 2 kohdassa tarkoitettua elatustukea, jonka tarkoituksena on ollut korvata puuttuvaa elatusapua ja jota ei korvata takaisin kunnalle lapselle ehkä myöhemmin samalta ajalta suoritettavasta elatusavusta. Taannehtivana maksettavan elatusavun tarvetta ja määrää harkittaessa on kohtuullista ottaa huomioon lapsen samalta ajalta saama elatustuki.</p>
        <p>Kohtuullisena elatusapuna kanteen vireille panoa edeltäneeltä ajalta, ottaen huomioon suoritetun elatustuen määrä, voidaan pitää 200 markkaa kuukaudessa.</p>
      </div>
      <div>
        <h3>Tuomiolauselma</h3>
        <p>Hovioikeuden tuomiota muutetaan siten, että P:n A:lle ajalta 1.10.1983 - 30.9.1984 maksettava elatusapu alennetaan 200 markaksi kuukaudessa.</p>
      </div>
      <div>
        <h3>Eri mieltä olevan jäsenen lausunto</h3>
        <p>Oikeusneuvos Mörä: Totean, että lapsen elatuksesta annetun lain 10 §:n 1 momentista ilmenevän pääsäännön mukaan elatusapu vahvistetaan suoritettavaksi kanteen vireille panosta tai myöhäisemmästä ajankohdasta lukien. Erityistä perustetta poikkeamiselle tästä pääsäännöstä ei mielestäni nyt ole esitetty. Sen vuoksi en pidä taannehtivan elatusvelvollisuuden asettamista lain 10 §:n 3 momentin nojalla kohtuullisena ja vapautan P:n velvollisuudesta suorittaa elatusapua kanteen 18.9.1984 tapahtunutta vireille tuloa edeltäneeltä ajalta.</p>
        <div>
          <p>Ratkaisuun osallistuneet: oikeusneuvokset Salervo, Heinonen, Takala ja Aro</p>
        </div>
      </div>
    </div>
  </finlex:content>
</finlex:document>
