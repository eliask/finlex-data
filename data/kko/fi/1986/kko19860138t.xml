<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19860138t</dcterms:identifier>
  <finlex:ecliIdentifier>ECLI:FI:KKO:1986:II138</finlex:ecliIdentifier>
  <dcterms:title>KKO:1986-II-138</dcterms:title>
  <dcterms:description>
    <p>
      <strong>Väliintulo oikeudenkäynnissä</strong>
    </p>
  </dcterms:description>
  <finlex:registerNumber>R85/769</finlex:registerNumber>
  <dcterms:date pvm="19860218">1986-02-18</dcterms:date>
  <finlex:fileCopyNumber>3312</finlex:fileCopyNumber>
  <dcterms:issued pvm="19861031">1986-10-31</dcterms:issued>
  <dcterms:abstract>
    <p>Pääväliintulijalla, jolle asianosaisen oikeus vahingonkorvaukseen oli siirtynyt alioikeuden päätöksen julistamisen jälkeen sekä vasta muutoksenhakemukselle ja vastauksen antamiselle säädettyjen määräaikojen umpeenkuluttua, katsottiin olleen oikeus esittää väliintulovaatimuksensa hovioikeudessa mainittujen määräaikojen päätyttyä.</p>
  </dcterms:abstract>
  <p>III-jaosto</p>
  <p>OK 18 luku 3 §</p>
  <dcterms:tableOfContents>
    <a href="19860138taloa0">ASIAN KÄSITTELY ALEMMISSA OIKEUKSISSA</a>
    <a href="19860138tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</a>
    <a href="19860138tyloa0">KORKEIMMAN OIKEUDEN RATKAISU</a>
  </dcterms:tableOfContents>
  <finlex:content id="s19860138t.kko">
    <div>
      <h2 id="19860138taloa0">ASIAN KÄSITTELY ALEMMISSA OIKEUKSISSA</h2>
      <p>Polvijärven kihlakunnanoikeus on 25.1.1984 julistamallaan päätöksellä, tuomitessaan A:n 15.9.1985 yksin teoin tehdyistä törkeästä rattijuopumuksesta, liikenteen vaarantamisesta ja ruumiinvamman tuottamuksesta vankeusrangaistukseen, velvoittanut hänet suorittamaan matkustajana olleelle B:lle vahingonkorvausta ansion menetyksestä 8.580 markkaa 10 prosentin korkoineen 25.1.1984 lukien.</p>
      <p>A on saattanut jutun hovioikeuden tutkittavaksi. Kansaneläkelaitos on 21.9.1984 hovioikeuteen toimittamassaan kirjoituksessa lausunut, että B:lle oli sairausvakuutuslain nojalla suoritettu 15.2 ja 31.7.1984 tehtyjen päätösten nojalla kysymyksessä olevan liikennevahingon aiheuttaman työkyvyttömyyden johdosta päivärahaa ajalta 24.9.1983 - 15.4.1984 yhteensä 7.535 markkaa 68 penniä. Kansaneläkelaitos on sen vuoksi vaatinut, että A velvoitettaisiin sairausvakuutuslain 27 §:n nojalla korvaamaan kansaneläkelaitokselle nuo päivärahat laillisine korkoineen ja korvaamaan kansaneläkelaitoksen oikeudenkäyntikulut.</p>
      <p>Itä-Suomen hovioikeus on päätöksellään 10.9.1985 jättänyt kansaneläkelaitoksen vaatimuksen vasta hovioikeudessa tehtynä tutkimatta sekä B:lle tuomitun vahingonkorvauksen kihlakunnanoikeuden päätöksen varaan.</p>
    </div>
    <div>
      <h2 id="19860138tmuukas0">VAATIMUKSET, VALITUSLUVAN MYÖNTÄMINEN JA VÄLITOIMI</h2>
      <p>Kansaneläkelaitos on pyytänyt valituslupaa sekä vaatinut hovioikeuden päätöksen kumoamista ja jutun palauttamista kansaneläkelaitoksen vaatimuksen osalta uudelleen käsiteltäväksi. Valituslupa on myönnetty 2.12.1985. A ja B eivät ole antaneet heiltä pyydettyä vastausta.</p>
    </div>
    <div>
      <h2 id="19860138tyloa0">KORKEIMMAN OIKEUDEN RATKAISU</h2>
      <div>
        <h3>Perustelut</h3>
        <p>Pääväliintulovaatimuksen voi oikeudenkäymiskaaren 18 luvun 3 §:n nojalla esittää vielä jutun ollessa hovioikeudessa. Korkein oikeus katsoo, että kansaneläkelaitoksella, joka ei ole voinut esittää vaatimustaan aikaisemmin, on ollut oikeus esittää se vielä muutoksenhakemukselle ja vastauksen antamiselle säädetyn määräajan jälkeen. Hovioikeus ei näin ollen olisi saanut jättää kansaneläkelaitoksen vaatimusta tutkimatta.</p>
      </div>
      <div>
        <h3>Päätöslauselma</h3>
        <p>Hovioikeuden päätös kumotaan siltä osin kuin kansaneläkelaitoksen vaatimus on jätetty tutkimatta ja A velvoitettu suorittamaan B:lle korvausta työansion menetyksestä. Juttu palautetaan näiltä osin hovioikeuteen, jonka tulee ottaa se ilmoituksetta uudelleen käsiteltäväksi ja siinä laillisesti menetellä.</p>
      </div>
      <div>
        <p>Ratkaisuun osallistuneet: oikeusneuvokset Salervo, Portin, Hämäläinen, Mörä ja Roos</p>
      </div>
    </div>
  </finlex:content>
</finlex:document>
