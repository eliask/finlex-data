<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>20100077</dcterms:identifier>
  <finlex:ecliIdentifier>ECLI:FI:KKO:2010:77</finlex:ecliIdentifier>
  <dcterms:title>KKO:2010:77</dcterms:title>
  <dcterms:description>
    <p>
      <strong>Ylimääräinen muutoksenhaku</strong>
      <span>Tuomion purkaminen rikosasiassa</span>
    </p>
    <p>
      <strong>Rikosoikeudellinen vastuu</strong>
      <span>Vastuuikäraja</span>
    </p>
  </dcterms:description>
  <finlex:registerNumber>H2010/149</finlex:registerNumber>
  <dcterms:date pvm="20100916">2010-09-16</dcterms:date>
  <finlex:fileCopyNumber>2129</finlex:fileCopyNumber>
  <dcterms:issued pvm="20101028">2010-10-28</dcterms:issued>
  <dcterms:abstract>
    <p>Kysymys siitä, oliko 15-vuotispäivänään rikoksen tehnyt täyttänyt rangaistusvastuun edellytyksenä olevan 15 vuoden vastuuikärajan. Ks. KKO:1964-II-84 KKO:1952-II-10</p>
    <p>OK 31 luku 8 § 4 kohta<br/>
RL 3 luku 4 § 1 mom</p>
  </dcterms:abstract>
  <dcterms:tableOfContents>
    <a href="OT20100077_1">Purkuhakemus Korkeimmassa oikeudessa</a>
    <a href="OT20100077_2">Korkeimman oikeuden ratkaisu</a>
  </dcterms:tableOfContents>
  <finlex:content id="s20100077.kko">
    <div>
      <h2 id="OT20100077_1">Purkuhakemus Korkeimmassa oikeudessa</h2>
      <p>Käräjäoikeuden puheenjohtajana toiminut laamanni on pyytänyt, että Seinäjoen käräjäoikeuden 25.9.2009 antama tuomio puretaan siltä osin kuin siinä oli luettu A:n syyksi nuorena henkilönä 23.6.2008 tehdyt 1) varkauden yritys ja 2) vahingonteko. A oli tehnyt teot samana päivänä, jona hän oli täyttänyt 15 vuotta, joten hän ei ollut ollut teoista vielä rikosoikeudellisessa vastuussa.</p>
    </div>
    <div>
      <h2 id="OT20100077_2">Korkeimman oikeuden ratkaisu</h2>
      <div>
        <h3>Perustelut</h3>
        <p>1. Seinäjoen käräjäoikeus on 25.9.2009 antamallaan lainvoiman saaneella tuomiolla tuominnut A:n nuorena henkilönä tehdyistä 1) varkauden yrityksestä (tekoaika 23.6.2008), 2) vahingonteosta (tekoaika 23.6.2008), 3) varkaudesta (tekoaika 28.6.2008), 7) pahoinpitelystä (tekoaika 26.7.2008), 10) pahoinpitelyn yrityksestä (tekoaika 8.8.2008) ja 11) ryöstöstä (tekoaika 25.8.2008) yhteiseen 4 kuukauden ehdolliseen vankeusrangaistukseen, jonka koetusaika on määrätty päättymään 31.3.2011.</p>
        <p>- - - - - - -</p>
        <p>3. A, joka on syntynyt 23.6.1993, on täyttänyt 15 vuotta 23.6.2008 eli samana päivänä, jona tapahtuneet 1) varkauden yritys ja 2) vahingonteko on edellä kerrotuin tavoin luettu hänen syykseen rikoksina. Asiassa on kysymys siitä, oliko A sanottujen tekojen osalta täyttänyt rangaistusvastuun edellytyksenä olevan 15 vuoden vastuuikärajan.</p>
        <p>4. Aiemmassa oikeuskäytännössä (KKO 1952 II 10 ja KKO 1964 II 84) on katsottu, että henkilön, joka rikoksentekopäivänä oli täyttänyt 18 vuotta, on katsottava tehneen rikoksensa 15, mutta ei 18 vuotta täyttäneenä. Myös oikeuskirjallisuudessa on puollettu kantaa, jonka mukaan rikosoikeudellisesti merkityksellinen ikä täyttyy syntymäpäivän päättyessä.</p>
        <p>5. Nykyisin vastuuikärajasta säädetään rikoslain 3 luvun 4 §:n 1 momentissa. Säännöksen mukaan rangaistusvastuun edellytyksenä on, että tekijä on teon hetkellä täyttänyt viisitoista vuotta.</p>
        <p>6. Rikoksen tekoaikaan viittaava ilmaisu "teon hetkellä" on kielellisesti yksiselitteinen. Mikäli rikoksen tekohetki on tarkasti määriteltävissä ja tekijän syntymähetki on tiedossa, vastuuikärajan täyttyminen voitaisiin arvioida tekijän todellisen syntymähetken perusteella. Syntymäajasta ei kuitenkaan käytännössä ole rikosasioissa saatavissa tarkempaa selvitystä kuin päivän tarkkuudella ilmoitettu syntymäaika, eikä tällaista selvitystä ole tarkoituksenmukaista edellyttää hankittavaksikaan.</p>
        <p>7. Korkein oikeus katsoo, että tällaisessa tilanteessa vastuuikärajan täyttymistä koskevaa säännöstä on tulkittava vakiintuneen käytännön mukaisesti syytetyn eduksi ja katsottava, että A ei ollut teon hetkellä täyttänyt vastuuikärajaa. Käräjäoikeuden ratkaisu perustuu siten ilmeisesti väärään lain soveltamiseen. Kun A ei ole hakemuksessa kysymyksessä olevalta osin syyllistynyt rikoksena syyksi luettavaan tekoon, syyte on näiltä osin hylättävä.</p>
        <p>8. Muista A:n syyksi luetuista rikoksista tuomittavan yhteisen rangaistuksen määrääminen tapahtuu soveliaimmin Etelä-Pohjanmaan käräjäoikeudessa. Vastausten pyytäminen A:lta tai viralliselta syyttäjältä purkuhakemuksen johdosta on siten ilmeisesti tarpeetonta.</p>
      </div>
      <div>
        <h3>Lainkohdat</h3>
        <p>Rikoslaki 3 luku 4 § 1 momentti<br/>
Oikeudenkäymiskaari 31 luku 8 § 4 kohta ja 14 § 1 momentti</p>
      </div>
      <div>
        <h3>Päätöslauselma</h3>
        <p>Seinäjoen käräjäoikeuden tuomio 25.9.2009 nro 09/1026 puretaan A:ta koskevan tuomion 1 ja 2 kohdan osalta. Syyte tuomion 1 kohdassa mainitusta nuorena henkilönä tehdystä varkauden yrityksestä ja kohdassa 2 mainitusta nuorena henkilönä tehdystä vahingonteosta hylätään.</p>
        <p>Muista A:n syyksi luetuista rikoksista tuomittavan yhteisen rangaistuksen määräämiseksi asia palautetaan Etelä-Pohjanmaan käräjäoikeuteen, jonka tulee omasta aloitteestaan ottaa se uudelleen käsiteltäväkseen ja huomioon ottaen palauttamisen syy siinä laillisesti menetellä.</p>
        <p>Asian ovat ratkaisseet oikeusneuvokset Kari Raulos, Kari Kitunen, Jukka Sippo, Pekka Koponen ja Ari Kantor. Esittelijä Kari Vesanen.</p>
      </div>
    </div>
  </finlex:content>
</finlex:document>
