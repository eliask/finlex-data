<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820029t</dcterms:identifier>
  <finlex:ecliIdentifier>ECLI:FI:KKO:1982:II29</finlex:ecliIdentifier>
  <dcterms:title>KKO:1982-II-29</dcterms:title>
  <dcterms:description>
    <p>
      <strong>Huoneenvuokra</strong>
    </p>
    <p>
      <strong>Vuokrankorotusilmoitus</strong>
    </p>
  </dcterms:description>
  <finlex:registerNumber>S81/588</finlex:registerNumber>
  <dcterms:date pvm="19820210">1982-02-10</dcterms:date>
  <finlex:fileCopyNumber>727</finlex:fileCopyNumber>
  <dcterms:issued pvm="19820319">1982-03-19</dcterms:issued>
  <dcterms:abstract>
    <p>Vuokranantajan katsottiin HVL 49 §:n 1 mom:n mukaisesti ilmoittaneen vuokran korotuksesta, kun asianmukainen vuokrankorotusilmoitus oli postiluukun kautta toimitettu vuokrattuun huoneistoon.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19820029taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820029t.kko">
    <div>
      <h2 id="19820029taloa0">ASIAN KÄSITTELY ALEMMISSA OIKEUKSISSA</h2>
      <p>Savonlinnan RO p. 2.6.1980 oli kiinteistöyhtiö A:n B:tä vastaan ajamasta kanteesta lausunut selvitetyksi, että B hallitsi 5.4.1972 allekirjoitetun vuokrasopimuksen nojalla 2 huonetta ja keittiön käsittävää asuinhuoneistoa yhtiön omistamassa talossa Savonlinnan kaupungissa. Savonlinnan kaupungin asuntotuotantolautakunta oli 14.12.1978 antamallaan päätöksellä määrännyt nyt kyseessä olevan valtion varoista asuntolainoitetun talon keskimääräiseksi neliömetrivuokraksi 12,39 markkaa kuukaudessa 1.1.1979 lukien ja yhtiö oli sen mukaan päättänyt korottaa B:n huoneiston vuokraa 77,60 markalla kuukaudessa. Vuokrankorotuksesta yhtiön toimesta oli ilmoitettu B:lle joulukuussa 1978 ja tässä kirjallisessa vuokrankorotusilmoituksessa oli katsottava olleen mainittuna myös vuokrankorotuksen syyn. Sen vuoksi ja kun B ei ollut suosiolla suorittanut määrättyä vuokrankorotusta 77,60 markkaa kuukaudelta ajalta 1.3.1979 - 29.2.1980 eli 12 kuukaudelta yhteensä 931,20 markkaa, RO oli velvoittanut B:n suorittamaan yhtiölle vaaditut 931 markkaa 20 penniä 6 prosentin vuotuisine korkoineen luettuna kullekin 77,60 markan kuukausierälle kunkin vuokranmaksukuukauden 6 päivästä lukien täyden maksun tapahtumiseen.</p>
      <p>Itä-Suomen HO, jonka tutkittavaksi B oli saattanut jutun, t. 23.4.1981 oli katsonut tosin selvitetyksi, että ko. kiinteistön talonmies, jonka tehtäväksi yhtiön isännöitsijä oli antanut vuokrankorotusilmoitusten jakamisen, oli joulukuussa 1978 pudottanut vuokralaisten postiluukuista valokopion taulukon muotoon laaditusta, talon kaikki huoneistot käsittävästä kirjallisesta vuokrankorotusilmoituksesta, josta oli käynyt ilmi asianomaisen vuokralaisen nimi, huoneistoittain RO:n päätöksestä ilmenevään asuntotuotantolautakunnan päätökseen perustuvat uuden korotetut vuokrat sekä korotuksen voimaantulopäivä ja syy. Mutta koska yhtiö vastoin B:n kiistämistä ei ollut näyttänyt, että B olisi saanut tiedon tuosta ilmoituksesta, HO, kumoten RO:n päätöksen, oli hylännyt kanteen.</p>
      <p>Pyytäen valituslupaa yhtiö haki muutosta HO:n tuomioon. Lupa myönnettiin ja B antoi häneltä hakemuksen johdosta pyydetyn vastauksen.</p>
    </div>
    <div>
      <h2 id=""/>
      <p>KKO t. tutki valituksen. Yhtiö oli näyttänyt toimituttaneensa asianmukaisen vuokrankorotusilmoituksen postiluukun kautta B:n huoneistoon joulukuussa 1978. Tällä menettelyllä yhtiön oli katsottava täyttäneen sen, mitä vuokranantajan velvollisuudeksi oli huoneenvuokralain 49 §:n 1 momentissa asetettu. Sen vuoksi KKO harkitsi oikeaksi, kumoten HO:n tuomion, jättää asian RO:n päätöksen varaan. Kun HO:n tuomio oli kumottu, B:lle ei tullut korvausta hänellä KKO:ssa olleista kuluista.</p>
      <p>Ratkaisuun osallistuneet: oikeusneuvokset Saarni-Rytkölä, Takala ja Mörä sekä ylimääräiset oikeusneuvokset Surakka ja Paasikoski</p>
    </div>
  </finlex:content>
</finlex:document>
