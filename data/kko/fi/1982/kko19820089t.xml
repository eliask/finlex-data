<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820089t</dcterms:identifier>
  <finlex:ecliIdentifier>ECLI:FI:KKO:1982:II89</finlex:ecliIdentifier>
  <dcterms:title>KKO:1982-II-89</dcterms:title>
  <dcterms:description>
    <p>
      <strong>Huoneenvuokralaki</strong>
    </p>
    <p>
      <strong>Vuokran korottaminen</strong>
    </p>
  </dcterms:description>
  <finlex:registerNumber>R79/736</finlex:registerNumber>
  <dcterms:date pvm="19820309">1982-03-09</dcterms:date>
  <finlex:fileCopyNumber>1192</finlex:fileCopyNumber>
  <dcterms:issued pvm="19820615">1982-06-15</dcterms:issued>
  <dcterms:abstract>
    <p>Vuokranantaja oli HVL 49 §:n 1 mom:n mukaisesti kirjallisesti ilmoittanut vuokralaiselle tulevansa kiinteistökustannusten nousun vuoksi ja asuntohallituksen päätöksen mukaisesti korottamaan valtion asuntolainoittamassa talossa olevan asuinhuoneiston vuokraa. Tämän jälkeen vuokranantaja oli uudelleen kirjallisesti ilmoittanut korottavansa vuokraa jo aikaisemman ilmoituksen lisäksi samasta syystä ja samasta ajankohdasta lukien edellyttäen, että asuntohallitus asianmukaisessa järjestyksessä hyväksyisi korotuksen. Uusi ilmoitus ei ollut kumonnut edellistä, vaan kumpikin ilmoitus oli tullut voimaan erikseen toisistaan riippumatta.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19820089taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820089t.kko">
    <div>
      <h2 id="19820089taloa0">ASIAN KÄSITTELY ALEMMISSA OIKEUKSISSA</h2>
      <p>Oy A oli Helsingin asunto-oikeudessa kertonut, että B, joka kirjallisen vuokrasopimuksen nojalla hallitsi yhtiön omistamassa talossa kolme huonetta ja keittiön käsittävää 67 neliömetrin suuruista asuinhuoneistoa Helsingissä, oli jättänyt maksamatta kesänkuun 1979 vuokrasta 195 markkaa 66 penniä. Sen vuoksi yhtiö oli vaatinut B:n velvoittamista suorittamaan sille sanotut 195 markkaa 66 penniä 12 prosentin korkoineen 15.6.1978 lukien.</p>
      <p>Kanteesta kuultuna B oli lausunut, että yhtiö oli laittomasti perinyt häneltä ko. huoneistosta, jonka kuukausivuokra oli 31.1.1977 saakka ollut 535 markkaa 33 penniä, vuokrana helmikuulta 1977 555 markkaa 43 penniä sekä maalis- ja huhtikuulta 1977 molemmilta 625 markkaa ja 11 penniä, vaikka huoneistoa koskeva vuokrankorotus oli tullut laillisesti voimaan vasta 1.5.1977. Hän ei ollut jättänyt maksamatta yhtiön ilmoittamaa vuokraa vaan kuitannut kesäkuun 1978 vuokrasta ajalta 1.2. -30.4.1977 liikaa maksamaansa vuokraa vastaavat 199 markkaa 66 penniä. Sen vuoksi B oli vaatinut kanteen hylkäämistä.</p>
      <p>Asunto-oikeus t. 23.10.1978 oli todennut, että yhtiö oli 27.1.1976 kirjallisesti ilmoittanut B:lle haluavansa korottaa tälle vuokraamansa, kanteessa tarkoitetun huoneiston vuokra 8 markaksi 29 penniksi neliömetriltä 1.4.1976 lukien ja ilmoittanut korotuksen syyn. 15.11.1976 yhtiö oli kirjallisesti ilmoittanut B:lle korottavansa vuokran samaksi määräksi samasta syystä 1.2.1977 lukien, mikäli niin sanottu vuokrasulkupäätös lakkasi olemasta voimassa. Yhtiö oli edelleen 26.11.1976 kirjallisesti ilmoittanut vastaajalle korottavansa vuokran lisäksi 9 markaksi 92 penniksi neliömetriltä 1.2.1977 lukien ja samalla ilmoittanut korotuksen syyn. Talon ilmoitustaululle 27.1.1977 pannulla tiedotteella yhtiö oli ilmoittanut talon asukkaille että, koska asuntohallitus ei ehtisi käsitellä yhtiön vuokrankorotushakemusta 1.2.1977 mennessä, vuokran suuruus vuokrasulun päätyttyä oli 15.11.1976 annetun ilmoituksen mukainen ja että muusta korotuksesta ilmoitettaisiin myöhemmin. Vielä yhtiö oli 28.2.1977 kirjallisesti ilmoittanut B:lle, että vuokra oli asuntohallituksen 24.2.1977 antamalla päätöksellä 9 markkaa 33 penniä neliömetriltä 1.3.1977 lukien. Koska ilmoitustaululle pantua tiedotetta sen sanamuodon vuoksi ei voitu pitää korotusilmoituksen peruutuksena vaan asuntohallituksen ohjeissaan tarkoittamana lisäselvityksenä asukkaille, yhtiöllä oli ollut oikeus laillisten, 27.1. ja 26.11.1976 tehtyjen korotusilmoitusten nojalla periä niissä tarkoitetut vuokrat. Sitä vastoin asunto-oikeus oli katsonut, ettei B:lle 28.2.1977 lähetetty kirje, jossa tosin ilmoitettiin korotetun vuokran määrä, muttei korotuksen syytä, ollut ollut lainmukainen korotusilmoitus. Edellä kerrotuilla perusteilla asunto-oikeus oli huoneenvuokralain 24 §:n 1 momentin ja 49 §:n 1 momentin nojalla velvoittanut B:n suorittamaan oy A:lle maksamattomana vuokrana kesäkuulta 1978 vaaditut 195 markkaa 66 penniä 12 prosentin korkoineen 15.6.1978 lukien.</p>
      <p>Helsingin HO, jonka tutkittavaksi B oli saattanut jutun, t. 28.3.1979 oli todennut, että huoneenvuokralain 49 §:n 1 momentin mukaan vuokranantajan oli vuokrankorotusilmoituksessa ilmoitettava vuokralaiselle uusi vuokra. Asuntolainoitettujen kiinteistöjen kohdalla, joiden huoneistojen enimmäisvuokrat asuntohallitus vahvisti, vuokranantaja voi vasta asuntohallituksen vahvistuksen saatuaan ilmoittaa vuokralaiselle uuden vuokran. Vuokranantaja voi kuitenkin vakiintuneen käytännön mukaan, halutessaan saattaa vuokrankorotuksen voimaan aikaisemmin kuin vasta asuntohallituksen vahvistaman uuden vuokran ilmoittamisesta laskettavan huoneenvuokralain 49 §:n 1 momentissa säädetyn ajan kuluttua, ilmoittaa vuokralaiselle sen vuokran, jolle oli haettu asuntohallituksen vahvistusta, ja sen jälkeen vuokran tultua vahvistetuksi ilmoittaa vuokralaiselle lopullisen vahvistetun uuden vuokran. Vuokrankorotus tuli tällöin voimaan ensiksi mainitusta ilmoituksesta eikä vasta vahvistetun vuokran ilmoittamisesta laskettavan määräajan päättyessä edellyttäen, että ilmoitus vahvistetusta vuokrasta oli tehty ennen tuon määräajan päättymistä.</p>
      <p>Yhtiö oli ilmoittanut B:lle uudeksi vuokraksi 1.2.1977 lukien, 15.11.1976 tehdyssä ilmoituksessa 555 markkaa 43 penniä ja 26.11.1976 tehdyssä ilmoituksessa 664 markkaa 64 penniä. Jälkimmäinen ilmoitus oli kumonnut edellisen. Talon ilmoitustaululle 27.1.1977 pantu tiedote siitä, että vuokrat olivatkin 1.2.1977 lukien 15.11.1976 tehdyn ilmoituksen mukaiset ja että muusta korotuksesta ilmoitettaisiin erikseen, ei ollut voinut saattaa tuota kumottua ilmoitusta uudelleen voimaan, varsinkaan kun tiedotteessa ei ollut ilmoitettu huoneistokohtaisia vuokria, eikä vuokraa ollut siten 1.2.1977 laillisesti korotettu. Yhtiö oli korotusilmoituksen sanamuodosta päätelleen tehnyt 26.11.1976 päivätyn korotusilmoituksen ennen kuin korotushakemus oli toimitettu asuntohallitukseen eikä asuntohallitus ollut korotuksen voimaantulopäivään 1.2.1977 mennessä ehtinyt asiaa käsitellä. Tämän vuoksi vuokran korottamismahdollisuus oli mainitun korotusilmoituksen perusteella rauennut. Kun yhtiö oli 28.2.1977 B:lle ilmoittanut asuntohallituksen vahvistaneen uudeksi vuokraksi 625 markkaa 11 penniä, oli vuokrankorotus tuon ilmoituksen perusteella tullut voimaan 1.5.1977.</p>
      <p>Yhtiö oli perinyt B:ltä huoneistosta vuokraa helmikuulta 1977 555 markkaa 43 penniä sekä maalis- ja huhtikuulta 1977 molemmilta 625 markkaa 11 penniä. B oli siten maksanut ajalta 1.2. - 30.4.1977 liikaa vuokraa yhteensä 199 markkaa 66 penniä. Sen vuoksi ja kun B oli niin ollen oikeutettu kuittaamaan kesäkuun 1978 vuokrasta kanteessa vaaditut 195 markkaa 66 penniä, HO oli, kumoten asunto-oikeuden tuomion, hylännyt kanteen ja vapauttanut B:n asunto-oikeuden tuomitsemasta maksuvelvollisuudesta.</p>
      <p>Oy A pyysi että, koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi ja kun muutoksenhaulla oli yhtiölle erittäin suuri merkitys muutoinkin kuin tässä jutussa, sille oikeudenkäymiskaaren 30 luvun 3 §:n 2 kohdan nojalla myönnettäisiin lupa hakea muutosta HO:n tuomioon, ja lupahakemukseensa sisällytti muutoksenhakemuksen. Hakemuksen johdosta B:lle varattiin tilaisuus antaa vastaus, mutta hän ei sitä antanut.</p>
    </div>
    <div>
      <h2 id=""/>
      <p>KKO t. myönsi esitetyistä syistä muutoksenhakuluvan ja tutki jutun.</p>
      <p>Jutussa oli selvitetty oy A:n ilmoittaneen 27.1.1976 kirjallisesti B:lle, että hänen yhtiöltä vuokraamansa asuinhuoneiston vuokra tuli hoitokustannusten nousun johdosta asuntohallituksen yhtiön vuokrien tarkistuksesta 26.1.1976 antaman päätöksen perusteella olemaan neliömetriltä 30 penniä aikaisempaa korkeampi eli koko vuokra 555 markkaa 43 penniä kuukaudessa 1.4.1976 lukien. Valtioneuvoston päätettyä, että huoneenvuokrien korottaminen oli kielletty 12.2.1976 jälkeen toistaiseksi ja enintään 31.1.1977 saakka, yhtiö ei ollut voinutkaan nostaa B:n vuokraa. Yhtiö oli 15.11.1976 kirjeitse ilmoittanut B:lle samasta vuokran korotuksesta, mikä sanotun vuokrasulun takia tuli voimaan 1.2.1977. Niin ikään yhtiö oli 26.11.1976 ilmoittanut kirjallisesti B:lle, että hänen vuokraansa eräitten maksujen sekä hoito- ja muitten kustannusten nousun vuoksi korotettiin 1 markalla 63 pennillä neliömetriltä kuukaudessa eli mainittu 30 pennin korotus huomioon ottaen 9 markaksi 92 penniksi 1.2.1977 lukien ja että korotukselle haettaisiin asuntohallituksen vahvistus. Edelleen yhtiö oli 27.1.1977 ilmoitustaululle pannulla tiedotteella ilmoittanut vuokralaisilleen, että koska asuntohallitus ei 1.2.1977 mennessä ehtinyt, käsitellä viimeksi mainittua vuokran korottamista, vuokran määrä oli vuokrasulun päätyttyä 15.11.1976 tehdyn ilmoituksen suuruinen. 28.2.1977 yhtiö oli ilmoittanut B:lle, että asuntohallitus oli 25.2.1977 vahvistanut po. huoneiston vuokraksi 9 markkaa 323 penniä neliömetriltä, joten koko vuokra oli 625 markkaa 11 penniä kuukaudessa 1.3.1977 lukien.</p>
      <p>KKO katsoi, että yhtiön 26.11.1976 uusin perustein tekemä vuokrankorotusilmoitus ei ollut kumonnut 15.11.1976 tehtyä ilmoitusta vuokran korottamisesta asuntohallituksen 26.1.1976 vahvistamaan määrään, joten B:n asuinhuoneiston vuokra oli 1.2.1977 noussut 555 markaksi 43 penniksi kuukaudessa. Kun asuntohallitus ei ollut 1.2.1977 mennessä tehnyt yhtiön 26.11.1976 ilmoittaman vuokrankorotuksen johdosta vahvistamispäätöstä, tähän vuokrankorotusilmoitukseen perustuva korotusmahdollisuus ei ollut rauennut, vaan korotuksen toteuttamisen ajankohta oli lykkääntynyt mainittua asuntohallituksen 25.2.1977 tekemää vahvistamispäätöstä seuranneen vuokranmaksukauden alkuun. Näin ollen yhtiöllä oli ollut oikeus 1.3.1977 lukien periä B:ltä sanottua 625 markan 11 pennin suuruista vuokraa kuukaudessa. Tämän vuoksi ja kun B oli jättänyt maksamatta kesäkuun 1978 vuokrasta 195 markkaa 66 penniä, KKO harkitsi oikeaksi, kumoten HO:n tuomion, jättää asian asunto-oikeuden tuomion lopputuloksen varaan. Oikeudenkäynnistä huoneenvuokra-asioissa annetun lain 36 §:n nojalla yhtiön oli pidettävä sillä HO:ssa ja KKO:ssa olleet kulunsa vahinkonaan, koskei ollut sellaisia painavia syitä, että vastapuoli olisi velvoitettava ne korvaamaan.</p>
      <div>
        <p>Ratkaisuun osallistuneet: oikeusneuvokset Miettinen, Jalanko ja Ådahl sekä ylimääräiset oikeusneuvokset Heikkilä ja Lager</p>
      </div>
    </div>
  </finlex:content>
</finlex:document>
