<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820017t</dcterms:identifier>
  <finlex:ecliIdentifier>ECLI:FI:KKO:1982:II17</finlex:ecliIdentifier>
  <dcterms:title>KKO:1982-II-17</dcterms:title>
  <dcterms:description>
    <p>
      <strong>Muutoksenhaku</strong>
    </p>
    <p>
      <strong>Muutoksenhaku tuomion perusteluihin</strong>
    </p>
    <p>
      <strong>Lapsen elatus</strong>
    </p>
    <p>
      <strong>Elatustuki</strong>
    </p>
  </dcterms:description>
  <finlex:registerNumber>S81/73</finlex:registerNumber>
  <dcterms:date pvm="19811009">1981-10-09</dcterms:date>
  <finlex:fileCopyNumber>3879</finlex:fileCopyNumber>
  <dcterms:issued pvm="19820305">1982-03-05</dcterms:issued>
  <dcterms:abstract>
    <p>Lapselle tuleva elatusapu oli vahvistettu ElatusturvaL:n 8 §:n 1 mom:n mukaista elatustuen määrää pienemmäksi. Huomioon ottaen sanotun lain 6 §:n 4 kohdan ja 9 §:n säännökset lisättiin perusteluihin lausuma siitä, että tämä johtui elatusvelvollisen vähävaraisuudesta.</p>
    <p>Lapsen puolesta tehty muutoksenhakemus ei sisältänyt vaatimusta tuomion lopputuloksen muuttamisesta, vaan ainoastaan pyynnön edellä tarkoitetun lausuman lisäämisestä tuomion perusteluihin. Kun hakijalla lapsen elatuksen turvaamisen vuoksi oli oikeudellinen tarve saada perusteluihin lisätyksi tuo lausuma, tutkittiin muutoksenhakemus.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19820017taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820017t.kko">
    <div>
      <h2 id="19820017taloa0">ASIAN KÄSITTELY ALEMMISSA OIKEUKSISSA</h2>
      <p>Pekka A:n vaimoaan Maria A:ta vastaan ajamasta kanteesta Porvoon KO p. 19.3.1980 oli lausunut selvitetyksi, että A:n puolisoiden, jotka oli vihitty avioliittoon 28.6.1975, välit olivat luonteiden erilaisuuden vuoksi rikkoutuneet niin, ettei Pekka A:ta voitu kohtuudella velvoittaa jatkamaan yhteiselämää. Sen vuoksi KO oli avioliittolain 69 a §:n 3 momentin ja 80 §:n 1 ja 2 momentin, holhouslain 23 §:n 2 momentin sekä lapsen elatuksesta annetun lain säännösten nojalla tuominnut A:n puolisot asumuseroon, määrännyt heidän alaikäisen lapsensa Villen huollon ja kasvatuksen asumuseron ajaksi Pekka A:lle ja heidän alaikäisen lapsensa Iinan huollon ja kasvatuksen Maria A:lle sekä vevoittanut asianosaiset maksamaan elatusapua 250 markkaa kuukaudessa, Maria A:n Villelle ja Pekka A:n Iinalle.</p>
      <p>Helsingin HO, jonka tutkittavaksi Maria A oli saattanut jutun, t. 19.11.1980 oli jättänyt asian KO:n päätöksen varaan muutoin paitsi että Maria A:n Villelle maksettavaksi määrätty elatusapu alennettiin 150 markkaan kuukaudessa HO:n päätöksen antopäivästä alkaen.</p>
      <p>Pyytäen valituslupaa Pekka A haki muutosta HO:n tuomioon vaatien, että HO:n tuomiota, sen lopputulosta muuttamatta täydennettäisiin lausumalla, että Maria A:n Villelle maksettavaksi määrätty elatusapu oli vahvistettu lapsen elatuksen turvaamisesta annetun lain 8 §:n mukaista elatustuen määrää pienemmäksi sanotun lain 6 §:n 4 kohdassa mainitusta syystä. Tuo lausuma oli tarpeen, jotta Ville mainitun lain 9 §:n 1 momentin nojalla voisi saada elatustuen lain 8 §:n mukaisen elatustuen määrän ja elatusavun määrän erotuksen suuruisena. Valituslupa myönnettiin. Maria A ei käyttänyt hänelle varattua tilaisuutta vastauksen antamiseen.</p>
    </div>
    <div>
      <h2 id=""/>
      <p>KKO t. tutki jutun ja totesi, että Pekka A:lla, vaikka hän ei ollut vaatinut HO:n tuomion lopputuloksen muuttamista, oli, lapsen elatuksen turvaamisesta annetun lain 6 §:n 4 kohdan ja 9 §:n säännökset huomioon ottaen, Villen elatuksen turvaamisen vuoksi oikeudellinen tarve saada todetuksi, oliko elatusapu vahvistettu elatustuen määrää pienemmäksi lapsen elatusavun tarpeen vähäisyyden vai elatusvelvollisen maksukyvyn heikkouden takia, sekä katsoi selvitetyksi, että Maria A ei vähävaraisuutensa takia pystynyt maksamaan vahvistettua suurempaa elatusapua, ja harkitsi oikeaksi, HO:n tuomion lopputulosta muuttamatta, lisätä tuomion perusteluihin lausunnon siitä, että kysymyksessä oleva elatusapu oli vahvistettu sanotun lain 8 §:n 1 momentin mukaista elatustuen määrää pienemmäksi Maria A:n vähävaraisuuden takia.</p>
      <div>
        <p>Ratkaisuun osallistuneet: oikeusneuvokset Jalanko, Ådahl ja Hiltunen sekä ylimääräiset oikeusneuvokset Surakka ja Heikkilä</p>
      </div>
    </div>
  </finlex:content>
</finlex:document>
