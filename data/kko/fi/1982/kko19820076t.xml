<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820076t</dcterms:identifier>
  <finlex:ecliIdentifier>ECLI:FI:KKO:1982:II76</finlex:ecliIdentifier>
  <dcterms:title>KKO:1982-II-76</dcterms:title>
  <dcterms:description>
    <p>
      <strong>Radio</strong>
    </p>
    <p>
      <strong>Salakuuntelu</strong>
    </p>
  </dcterms:description>
  <finlex:registerNumber>R80/380</finlex:registerNumber>
  <dcterms:date pvm="19801128">1980-11-28</dcterms:date>
  <finlex:fileCopyNumber>4636</finlex:fileCopyNumber>
  <dcterms:issued pvm="19820604">1982-06-04</dcterms:issued>
  <dcterms:abstract>
    <p>Syytetty oli poliisiradion kuunteluun soveltuvalla laitteella kuunnellut poliisiradion lähetyksiä ja mitä poliisiaseman päivystäjän virkahuoneessa oli muutoin tapahtunut lähettimen ollessa kytkettynä lähetystä varten. Hänen katsottiin syyllistyneen yksin teoin tehtyihin RL 24 luvun 3 b §:ssä tarkoitettuun salakuunteluun ja radiolaitteista annetun lain rikkomiseen.</p>
    <p>Ään</p>
    <p>Vrt. <a href="http://www.finlex.fi/fi/oikeus/kko/kko/1991/19910076">KKO:1991:76</a></p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19820076taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820076t.kko">
    <div>
      <h2 id="19820076taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän syytteestä Seinäjoen KO, p. 23.11.1978 oli lausunut selvitetyksi, että A oli huhtikuun ja 26.10.1978 välisenä aikana seinäjoella ilman posti- ja lennätinhallituksen lupaa kuunnellut poliisiradiolähetyksiä omistamallaan Handic 007 merkkisellä radiovastaanottimella, jonka taajuusalueita oli muutettu siten, että sillä voitiin kuunnella neljää poliisin käyttämää radiokanavaa useiden kymmenien kilometrien säteellä. Laitteensa avulla A oli kuunnellut mitä poliisiaseman päivystäjän virkahuoneessa oli tapahtunut, kun poliisiaseman lähtein oli ollut kytkettynä lähetystä varten auki. Tällöin A oli kuullut mitä päivystävä poliisimies oli puhunut sekä myös mitä lähettimen läheisyydessä mahdollisesti olleet poliisimiehet olivat puhuneet. A:n laite oli toiminut siten, että se oli sulkenut yleisradiolähetyksen poliisilähetyksen ajaksi antaen tällöin ulos poliisikanavan lähetyksen. Sen vuoksi KO oli radiolaitteista annetun lain 1 §:n ja 5 §:n 1 momentin sekä rikoslain 24 luvun 3 b §:n 1 momentin ja 7 luvun 1 2 §:n nojalla tuominnut A:n jatketusta salakuuntelusta ja sen kanssa yksin teoin tehdystä radiolaitteista annetun lain rikkomisesta 40:een 16 markan päiväsakkoon eli maksamaan sakkoa 640 markkaa, minkä ohessa A:lta takavarikoitu kuuntelulaite oli tuomittu valtiolle menetetyksi.</p>
      <p>Vaasan HO, jonka tutkittavaksi A oli saattanut jutun, p. 1.2.1980 oli jättänyt asian KO:n päätöksen varaan.</p>
      <p>Pyytäen valituslupaa A haki muutosta HO:n päätökseen. Lupa myönnettiin. Virallinen syyttäjä antoi häneltä pyydetyn vastauksen muutoksenhakemukseen. Vastauksessaan hän vetosi todisteena erääseen asian johdosta HO:n päätöksen antamisen jälkeen toimitettuun poliisikuulusteluun. Kuulustelu koski seikkaa, johon A oli vedonnut jo KO:ssa. A toimitti oma-aloitteisesti KKO:een kirjallisen selityksen virallisen syyttäjän vastauksen johdosta ja liitti selityksensä oheen erään kirjoituksen.</p>
    </div>
    <div>
      <h2 id=""/>
      <p>KKO p. jätti, koska virallinen syyttäjä ei ollut saattanut todennäköiseksi, ettei KKO:een vastauksen yhteydessä esitettyyn selvitykseen ollut voitu vedota alemmassa tuomioistuimessa tai että sellaiseen menettelyyn muuten olisi ollut pätevä aihe, mainitun selvityksen oikeudenkäymiskaaren 30 luvun 7 ja 12 §:n nojalla huomiotta, eikä sen johdosta myöskään ottanut huomioon A:n kirjallista selitystä liitteineen. Tutkiessaan jutun muutoin KKO katsoi, ettei ollut esitetty syytä muuttaa hovioikeuden päätöstä.</p>
      <div>
        <p>Oikeusneuvos Mälkki, joka oli eri mieltä, hyväksyi jutun esittelijän mietinnön, joka kuului: KKO katsonee, että virallinen syyttäjä ei ole saattanut todennäköiseksi, ettei KKO:lle vastauksen yhteydessä esitettyyn selvitykseen ole voitu vedota alemmassa tuomioistuimessa tai että tällaiseen menettelyyn muuten olisi ollut pätevä aihe, ja jättänee sen vuoksi mainitun selvityksen oikeudenkäymiskaaren 30 luvun 7 ja 12 §:n nojalla huomiotta. Edellä lausutun johdosta ei A:n kirjallista selitystä liitteineen myöskään otettane huomioon. Tutkiessaan jutun muutoin KKO katsonee, että rikoslain 24 luvun 3 b §:n 1 momentti koskee luvun 1 §:ssä tarkoitetulla paikalla tai alueella tapahtuvan toiminnan välitöntä kuuntelemista teknistä laitetta käyttäen. Säännöksen tarkoituksena on suojata kansalaisten yksityiselämää ja turvata viranomaisten toimintaa virkahuoneissa. Sen sijaan kotirauhan suojaamalta alueelta tapahtuvien radiolähetysten kuunteleminen ei ole sanotun 3 b §:n mukaan rangaistava teko eikä A:n kysymyksessä olevaa menettelyä niin ollen voida lukea hänen syykseen salakuunteluna. Tämän vuoksi KKO harkinnee oikeaksi siten muuttaa HO:n päätöstä, että A tuomitaan HO:n hänen syykseen lukeman rikoksen ja siitä tuomitsemaan rangaistuksen asemesta radiolaitteista annetun lain 1 §:n 5 §:n 1 momentin nojalla sanotun lain rikkomisesta 30:een 16 markan määräiseen päiväsakkoon eli maksamaan sakkoa 480 markkaa.</p>
      </div>
      <div>
        <p>Ratkaisuun osallistuneet: oikeusneuvokset Mörä, af Hällström ja Lindholm sekä ylimääräinen oikeusneuvos Tulenheimo-Takki</p>
      </div>
    </div>
  </finlex:content>
</finlex:document>
