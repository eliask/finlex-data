<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820085t</dcterms:identifier>
  <finlex:ecliIdentifier>ECLI:FI:KKO:1982:II85</finlex:ecliIdentifier>
  <dcterms:title>KKO:1982-II-85</dcterms:title>
  <dcterms:description>
    <p>
      <strong>Kiinteistö</strong>
    </p>
    <p>
      <strong>Rakennuksen ainesosat ja tarpeisto</strong>
    </p>
    <p>
      <strong>Pakkohuutokauppa</strong>
    </p>
  </dcterms:description>
  <finlex:registerNumber>S80/1276</finlex:registerNumber>
  <finlex:fileCopyNumber>4582/81</finlex:fileCopyNumber>
  <dcterms:issued pvm="19820615">1982-06-15</dcterms:issued>
  <dcterms:abstract>
    <p>Yhtiö oli harjoittanut vuokraamallaan tilalla omistamassaan teollisuushallissa betonielementtien valmistamista. Sitä varten halliin oli rakennettu n. 40 m pitkä muottipöytä, joka oli valettu osaksi lattian ja osaksi alustakiskon päälle ja kiinnitetty kiskoon avattavilla pulteilla. Muottipöytä voitiin sitä tai teollisuushallia sanotavasti vahingoittamatta irrottaa alustastaan. Pöytä oli tarkoitettu kuulumaan pysyvästi teollisuushallin kalustukseen ja se oli ollut tarpeen yhtiön harjoittamalle toiminnalle. Koska pöytää ei kuitenkaan voitu pitää tarpeellisena harjoitettaessa teollisuushallissa muuta toimintaa, sen ei katsottu kuuluneen pakkohuutokaupassa myytyyn teollisuushallirakennukseen.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19820085taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820085t.kko">
    <div>
      <h2 id="19820085taloa0">ASIAN KÄSITTELY ALEMMISSA OIKEUKSISSA</h2>
      <p>Oy A:n konkurssipesän Kansallis-Osake-Pankkia vastaan ajamasta kanteesta Tuusulan KO p. 23.1.1980 oli lausunut selvitetyksi, että pankki oli 30.5.1979 toimitetussa konkurssiin menneen oy A:n tehdasrakennusten pakkohuutokaupassa ostanut perustettavan yhtiön lukuun muun muassa rakennuksen, jonne oli ollut asennettuna ns. TT-elementtien valmistukseen käytetty noin 40 metriä pitkä muottipöytä, sekä että tuo pöytä oli rakennettu sen oman painon varaan osittain valamalla suoraan lattian päälle ja osittain alustakiskoille ja kiinnitetty avattavilla sivustapulteilla kiskoon. Sen vuoksi ja kun mainittua muottipöytää, jota ei ollut väitettykään tehdasrakennuksen kiinteäksi osaksi, ei voitu pitää tämän rakennuksen tarkoituksenmukaista käyttöä varten välttämättömänä tarpeistona, KO oli vahvistanut, ettei muottipöytä kuulunut tehdasrakennukseen sen osana tai tarpeistona, vaan että se kuului oy A:n konkurssipesälle.</p>
      <p>Helsingin HO, jonka tutkittavaksi pankki oli saattanut jutun t. 3.9.1980 oli jättänyt asian KO:n päätöksen varaan</p>
      <p>Pyytäen valituslupaa Kansallis-Osake-Pankki haki muutosta HO:n tuomioon. Lupa myönnettiin ja oy A:n konkurssipesä antoi siltä hakemuksen johdosta pyydetyn vastauksen.</p>
    </div>
    <div>
      <h2 id=""/>
      <p>KKO t. tutki jutun ja totesi, että Kansallis-Osake-Pankki oli 30.5.1979 toimitetussa pakkohuutokaupassa perustettavan yhtiön lukuun ostanut oy X:n omistaman, Tuusulan kunnassa sijaitsevan Elementtitekniikan tilan sekä konkurssiin asetetun oy A:n vuokraoikeuden sanottuun tilaan ja sillä olevat rakennukset. Tilalla olevassa yhdessä teollisuushallissa oli ollut oy A:n omistama elementtien valmistukseen käytetty noin 40 metriä pitkä muottipöytä, joka oli ollut kiinnitettynä teollisuushalliin KO:n päätöksessä mainituin tavoin. Muottipöytä voitiin irrottaa alustaltaan sanottavasti vahingoittamatta teollisuushallia tai itse pöytää. teollisuushallissa oli oy A:n toimesta harjoitettu betonielementtien valmistamista. Muottipöytä oli tarkoitettu kuulumaan teollisuushallin kalustukseen sanottua tuotantoa harjoitettaessa, mutta se ei ollut hallin tarpeellista varustusta siinä tapauksessa, että hallissa harjoitettiin muuta toimintaa kuin betonielementtien valmistamista.</p>
      <p>Edellä olevan perusteella KKO katsoi, ettei muottipöytä ollut pakkohuutokaupan tapahtuessa kuulunut teollisuushallirakennukseen ja ettei sen vuoksi ollut syytä muuttaa HO:n tuomion lopputulosta. Pankki velvoitettiin suorittamaan konkurssipesälle korvaukseksi sillä vastauksen antamisesta KKO:ssa olleista kuluista 800 markkaa.</p>
      <div>
        <p>Ratkaisuun osallistuneet: presidentti Olsson, oikeusneuvokset Mälkki, Portin ja af Hällström sekä ylimääräinen oikeusneuvos Setälä</p>
      </div>
    </div>
  </finlex:content>
</finlex:document>
