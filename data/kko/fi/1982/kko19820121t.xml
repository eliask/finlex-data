<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820121t</dcterms:identifier>
  <finlex:ecliIdentifier>ECLI:FI:KKO:1982:II121</finlex:ecliIdentifier>
  <dcterms:title>KKO:1982-II-121</dcterms:title>
  <dcterms:description>
    <p>
      <strong>Vahingonkorvauslaki</strong>
    </p>
    <p>
      <strong>Korvattava vahinko</strong>
    </p>
  </dcterms:description>
  <finlex:registerNumber>R81/332</finlex:registerNumber>
  <dcterms:date pvm="19811125">1981-11-25</dcterms:date>
  <finlex:fileCopyNumber>4668</finlex:fileCopyNumber>
  <dcterms:issued pvm="19820825">1982-08-25</dcterms:issued>
  <dcterms:abstract>
    <p>Syytetyt olivat anastaneet huoltamosta erilaista myytävänä ollutta omaisuutta. Heidät velvoitettiin suorittamaan vahingonkorvauksena kateisiin jääneestä omaisuudesta sen jälleenhankintahinta lisättynä anastettuja vastaavien tavaroiden hankkimiseen ja myytäväksi asettamiseen liittyvillä käsittelykustannuksilla.</p>
    <p>Vrt. <a href="http://www.finlex.fi/fi/oikeus/kko/kko/1990/19900010">KKO:1990:10</a></p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19820121taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820121t.kko">
    <div>
      <h2 id="19820121taloa0">ASIAN KÄSITTELY ALEMMISSA OIKEUKSISSA</h2>
      <p>Kuusamon KO p. 14.2.1980 oli tuominnut A:n, B:n, C:n, D:n, E:n, F:n, G:n ja H:n Kuusamon Osuuskaupan omistamalta huoltamolta kesän 1979 aikana eri kertoina suoritetuista autotarvikkeiden, kasettisoittimien, kasettien, makeisten, virvokkeiden ja eräiden muiden tavallisten huoltamotarvikkeiden varkauksista sekä eräät heistä näihin rikoksiin liittyneistä varastetun tavaran kätkemisistä.</p>
      <p>KO oli osuuskunnan vaatimuksesta velvoittanut syytetyt suorittamaan sille vahingonkorvausta. Osuuskunnan vahingonkorvausvaatimuksia arvioidessaan KO oli ottanut lähtökohdaksi asianomistajan ilmoittaman tavaroiden myyntihinnan, jota ei ollut edes väitetty vääräksi. Sitä paitsi osa syytetyistä oli myöntänyt esitetyt korvausvaatimukset oikeiksi ja kohtuullisiksi. Takaisinsaamattomien esineiden osalta KO oli pitänyt myyntihintaa sellaisenaan oikeana ja kohtuullisena, koskei syytetyille voitu laskea hyväksi sitä, että he anastamisen kautta saisivat omaisuutta itselleen edullisemmin kuin ostamalla. Takaisin saatujen esineiden osalta KO oli pitänyt asianomistajan ilmoittamaa määrää oikeana ja kohtuullisena ottaen huomioon asianomistajan esioikeutetusti lisättävät hankkimis-, säilytys- ja liikkeen muut kustannukset. Edellä esitetyillä perusteilla KO oli velvoittanut syytetyt suorittamaan osuuskunnalle korvauksia seuraavasti (numerointi KO:n päätöksen mukainen):</p>
      <p>3) A:n anastetun omaisuuden arvona 29,40 mk,</p>
      <p>4) A:n ja B:n yhteisvastuullisesti anastetun omaisuuden arvona ja arvonalennuksena 1 020,50 mk,</p>
      <p>5) A:n, B:n ja E:n yhteisvastuullisesti arvonalennuksena 79,80 mk,</p>
      <p>6) A:n, B:n ja erään kolmannen henkilön yhteisvastuullisesti arvonalennuksena 39 mk,</p>
      <p>7) A:n, B:n, C:n ja D:n yhteisvastuullisesti anastetun omaisuuden arvona ja arvonalennuksena 536,55 mk,</p>
      <p>8) A:n, B:n, C:n ja D:n ja erään viidennen henkilön yhteisvastuullisesti arvonalennuksena 364 mk,</p>
      <p>9) A:n, B:n, C:n, D:n ja kahden muun henkilön yhteisvastuullisesti arvonalennuksena 411,50 mk,</p>
      <p>10) A:n, B:n, C:n, D:n ja erään viidennen henkilön yhteisvastuullisesti arvonalennuksena 106,40 mk,</p>
      <p>11) A:n, B:n, D:n, E:n ja erään viidennen henkilön yhteisvastuullisesti anastetun omaisuuden arvona ja arvonalennuksena 620,05 mk,</p>
      <p>12) A:n, C:n, D:n, E:n ja kolmen muun henkilön yhteisvastuullisesti arvonalennuksena 325 mk,</p>
      <p>13) A:n, C:n, D:n ja E:n yhteisvastuullisesti anastetun omaisuuden arvona ja arvonalennuksena 974,55 mk,</p>
      <p>14) B:n anastetun omaisuuden arvona 74 mk,</p>
      <p>15) B:n ja H:n yhteisvastuullisesti arvonalennuksena 386,50 mk,</p>
      <p>16) B:n ja erään toisen henkilön yhteisvastuullisesti anastetun omaisuuden arvona 112 mk,</p>
      <p>17) B:n ja erään toisen henkilön yhteisvastuullisesti anastetun omaisuuden arvona 381 mk,</p>
      <p>18) B:n ja kaksi muuta henkilöä yhteisvastuullisesti arvonalennuksena 475 mk,</p>
      <p>19) B:n ja kaksi muuta henkilöä yhteisvastuullisesti arvonalennuksena 366 mk,</p>
      <p>20) B:n, E:n ja erään kolmannen henkilön yhteisvastuullisesti arvonalennuksena 26,60 mk,</p>
      <p>21) B:n ja F:n yhteisvastuullisesti anastetun omaisuuden arvona ja arvonalennuksena 507,25 mk,</p>
      <p>22) G:n anastetun omaisuuden arvona ja arvonalennuksena 223,70 mk,</p>
      <p>23) G:n ja erään toisen henkilön yhteisvastuullisesti arvonalennuksena 366 mk,</p>
      <p>24) G:n ja erään toisen henkilön yhteisvastuullisesti arvonalennuksena 39 mk,</p>
      <p>25) B:n ja G:n yhteisvastuullisesti anastetun omaisuuden arvona ja arvonalennuksena 262,80 mk sekä</p>
      <p>26) B:n, G:n ja kolme muuta henkilöä yhteisvastuullisesti anastetun omaisuuden arvona ja arvonalennuksena 670,50 mk</p>
      <p>28) Lisäksi A, B, C, D, E, F, G ja kaksi muuta syytettyä oli yhteisvastuullisesti velvoitettu suorittamaan osuuskunnalle korvauksena rikotun kasettitelineen, rikottujen ikkunoiden ja lukkojen arvona 2 800 mk.</p>
      <p>Tuomituille korvauksille KO oli osuuskunnan vaatimuksen mukaisesti velvoittanut suorittamaan korkoa 6 prosenttia 14.2.1980 lukien.</p>
      <p>Syytetyt oli eräiden muiden henkilöiden kanssa yhteisvastuullisesti velvoitettu suorittamaan korvauksena osuuskunnan oikeudenkäyntikuluista 2 900 markkaa.</p>
      <p>HO:ssa, jossa A - H olivat hakeneet muutosta, A, B, F, G ja H olivat korvausten osalta vaatineet, että korvausvelvollisuutta määrättäessä lähtökohdaksi otettiin tavaroiden niin sanottu sisäänostohinta enintään tavaran käsittelystä johtunein 10 prosentin korotuksin ja että heidän maksettavakseen tuomittuja vahingonkorvauksia kohdittain tämän mukaisesti joko alennettiin tai ne hylättiin, sekä C, D ja E vaatineet, että vaatimus takaisinsaatujen esineiden arvonalennuksen korvaamisesta hylättiin ja että anastetusta omaisuudesta tuomitut korvaukset alennettiin, C:n osalta 338 markaksi, D:n osalta 418,35 markaksi ja E:n osalta 224,30 markaksi.</p>
      <p>Rovaniemen HO p. 27.2.1981 oli Kuusamon Osuuskaupalle tuomittua vahingonkorvausta määrättäessä katsonut osuuskunnalle anastetusta omaisuudesta koituneeksi vahingoksi omaisuuden jälleenhankintahinnan, johon kateisiin jääneen omaisuuden osalta oli lisätty korvaus käsittelykustannuksista. HO oli, muuttaen KO:n päätöstä, velvoittanut syytetyt suorittamaan osuuskunnalle korvausta seuraavasti (numerointi sama kuin edellä):</p>
      <p>3) A:n kateisiin jääneestä omaisuudesta 22 mk,</p>
      <p>4) A:n ja B:n yhteisvastuullisesti kateisiin jääneestä omaisuudesta 200 mk ja arvonalennuksena 157 mk,</p>
      <p>5) A:n, B:n ja E:n yhteisvastuullisesti arvonalennuksena 13 mk,</p>
      <p>6) A:n ja B:n yhteisvastuullisesti erään kolmannen henkilön kanssa 8 mk,</p>
      <p>7) A:n, B:n, C:n ja D:n yhteisvastuullisesti kateisiin jääneestä omaisuudesta 342 mk ja arvonalennuksena 16 mk,</p>
      <p>8) A:n, B:n, C:n ja D:n yhteisvastuullisesti erään viidennen henkilön kanssa arvonalennuksena 83 mk,</p>
      <p>9) A:n, B:n, C:n ja D:n yhteisvastuullisesti kahden muun henkilön kanssa arvonalennuksena 113 mk,</p>
      <p>10) A:n, B:n, C:n ja D:n yhteisvastuullisesti erään viidennen henkilön kanssa arvonalennuksena 18 mk,</p>
      <p>11) A:n, C:n, D:n ja E:n yhteisvastuullisesti erään viidennen henkilön kanssa kateisiin jääneestä omaisuudesta 436 mk ja arvonalennuksena 9 mk,</p>
      <p>12) A:n, C:n, D:n ja E:n yhteisvastuullisesti kolmen muun henkilön kanssa arvonalennuksena 75 mk,</p>
      <p>13) A:n, C:n, D:n ja E:n yhteisvastuullisesti kateisiin jääneestä omaisuudesta 167 mk ja arvonalennuksena 134 mk,</p>
      <p>14) B:n kateisiin jääneestä omaisuudesta 64,60 mk,</p>
      <p>15) B:n ja H:n yhteisvastuullisesti arvonalennuksena 93 mk,</p>
      <p>16) B:n yhteisvastuullisesti erään toisen henkilön kanssa kateisiin jääneestä omaisuudesta 78,40 mk,</p>
      <p>18) B:n yhteisvastuullisesti kahden muun henkilön kanssa arvonalennuksena 125 mk,</p>
      <p>19) B:n yhteisvastuullisesti kahden muun henkilön kanssa arvonalennuksena 110 mk,</p>
      <p>20) B:n ja E:n yhteisvastuullisesti erään kolmannen henkilön kanssa 4 mk,</p>
      <p>21) B:n ja F:n yhteisvastuullisesti kateisiin jääneestä omaisuudesta 86 mk ja arvonalennuksena 147,25 mk,</p>
      <p>22) G:n kateisiin jääneestä omaisuudesta 29 mk ja arvonalennuksena 31 mk,</p>
      <p>23) G:n yhteisvastuullisesti erään toisen henkilön kanssa arvonalennuksena 110 mk,</p>
      <p>24) G:n yhteisvastuullisesti erään toisen henkilön kanssa arvonalennuksena 12 mk,</p>
      <p>25) B:n ja G:n yhteisvastuullisesti kateisiin jääneestä omaisuudesta 71 mk ja arvonalennuksena 57 mk sekä</p>
      <p>26) B:n ja G:n yhteisvastuullisesti kolmen muun henkilön kanssa arvonalennuksena 150 mk ja kateisiin jääneestä omaisuudesta 26 mk.</p>
      <p>Muun syytettyjen korvausvelvollisuuden, koron ja oikeudenkäyntikulujen korvaamisen osalta asia oli jäänyt KO:n päätöksen varaan.</p>
      <p>Pyytäen valituslupaa Kuusamon Osuuskauppa haki muutosta HO:n päätökseen. Osuuskunta vaati syytettyjen velvoittamista suorittamaan vahingonkorvausta KO:n tuomitsemat määrät sekä heidän velvoittamistaan korvaamaan sen oikeudenkäyntikulut HO:ssa ja KKO:ssa. Lupa myönnettiin. Viralliselle syyttäjälle ja syytetyille varattiin tilaisuus vastata osuuskunnan hakemukseen. Virallinen syyttäjä ja H antoivat heiltä pyydetyt vastaukset.</p>
    </div>
    <div>
      <h2 id=""/>
      <p>KKO p. tutki jutun.</p>
      <p>Esinevahingon korvaamista koskevasta vahingonkorvauslain 5 luvun 5 §:stä ilmeni tavoitteena olevan, että vahingonkärsijän oli korvausten avulla päästävä mahdollisimman lähelle sitä tilannetta, mikä olisi todennäköisesti vallinnut ilman vahinkotapahtumaa.</p>
      <p>Tässä jutussa huoltamolta anastettu ja kateisiin jäänyt omaisuus oli ollut valtaosaltaan nopeasti vaihtuvaa tavaraa, jonka osalta liikkeenharjoittajan oli yleensä oltava varautunut nopeisiin ja jatkuviin varastontäydennyksiin sekä riittävän lisääntyvänkin kysynnän tyydyttävän perusvaraston ylläpitämiseen. Jutussa ei ollut ilmennyt, että anastusten johdosta osuuskunta olisi menettänyt myyntimahdollisuuksia ja siten vähittäismyyntihintaan sisältyvän yrittäjävoiton. Näin ollen oli perusteltua päätyä siihen, että osuuskunta pääsi kateisiin jääneen omaisuuden osalta asemaan, jossa se olisi ollut ilman anastuksia, hankkimalla vastaavan omaisuuden ja asettamalla sen myytäväksi. Näin ollen vahingonkorvauksen määräksi tässä tapauksessa tuli jälleenhankintahinta lisättynä tavaroiden hankkimiseen ja myytäväksi asettamiseen liittyvillä käsittelykustannuksilla. HO:n tuomitsemien korvausten voitiin katsoa vastaavan näin määriteltyä vahingonkorvausta.</p>
      <p>Arvonalennuskorvausten osalta osuuskunta ei ollut esittänyt syytä HO:n määräämien korvauksien korottamiseen.</p>
      <p>Edellä lausuttuun nähden HO:n tuomitsemia korvauksia ei muutettu. Asian näin päättyessä osuuskunnalle ei ollut tuleva sen KKO:ssa vaatimaa oikeudenkäyntikulujen korvausta.</p>
      <div>
        <p>Ratkaisuun osallistuneet: oikeusneuvokset Heinonen, Hämäläinen, Riihelä ja af Hällström sekä ylimääräinen oikeusneuvos Rosokivi</p>
      </div>
    </div>
  </finlex:content>
</finlex:document>
