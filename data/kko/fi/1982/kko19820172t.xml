<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820172t</dcterms:identifier>
  <finlex:ecliIdentifier>ECLI:FI:KKO:1982:II172</finlex:ecliIdentifier>
  <dcterms:title>KKO:1982-II-172</dcterms:title>
  <dcterms:description>
    <p>
      <strong>Asianajaja</strong>
    </p>
    <p>
      <strong>Muutoksenhaku</strong>
    </p>
    <p>
      <strong>Muutoksenhakuoikeus</strong>
    </p>
  </dcterms:description>
  <finlex:registerNumber>V79/1209</finlex:registerNumber>
  <dcterms:date pvm="19820610">1982-06-10</dcterms:date>
  <finlex:fileCopyNumber>2690</finlex:fileCopyNumber>
  <dcterms:issued pvm="19821126">1982-11-26</dcterms:issued>
  <dcterms:abstract>
    <p>Oikeuskanslerilla oli oikeus hakea muutosta hovioikeuden asianajajista annetun lain mukaisessa kurinpitoasiassa 19.6.1979 antamaan päätökseen vain Korkeimman oikeuden antamalla luvalla. Asianajajalla, joka oli hovioikeudessa tuomittu vain saamaan varoitus, ei ollut oikeutta hakea muutosta hovioikeuden päätökseen.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19820172taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820172t.kko">
    <div>
      <h2 id="19820172taloa0">ASIAN KÄSITTELY ALEMMISSA OIKEUKSISSA</h2>
      <p>Suomen Asianajajaliiton hallitus oli päätöksessään 9.12.1977 tutkiessaan jäljempänä mainitut asianajaja K:ta koskevat kantelut ja kurinpitoasiat havainnut seuraavaa.</p>
      <p>A. Toimitusjohtaja Olavi R:n kantelun johdosta:</p>
      <p>K oli suostumuksensa mukaisesti määrätty Helsingin RO:n 17.6.1968 julistamalla päätöksellä pitämään huolta 14.2.1967 kuolleen toimitusjohtaja Paavo R:n kuolinpesän hallinnosta. Tehtävä perintökaaren 19 luvun 12 ja 16 §:ien mukaan edellytti pesän selvittäjältä oma-aloitteisia toimia pesän selvittämiseksi ja sen saattamiseksi jakoon sekä tilin tekemistä hallinnostaan. K ei ollut pesän selvittäjänä vähänkään kohtuullisen ajan kuluessa huolehtinut velvollisuuksinaan olleista pesän selvittämisestä, sen saattamisesta jakoon eikä tilin tekemisestä hallinnostaan, vaan toimet olivat päätökseen saattamatta vieläkin ja</p>
      <p>B. Ekonomi S:n kantelun ja siihen myöhemmin liittyneen T:n kantelun johdosta:</p>
      <p>K ei ollut huolehtinut kesäkuun lopussa 1976 tehtäväkseen ottamastaan perunkirjoituksen toimittamisesta tai toimituttamisesta 27.5.1976 kuolleen U:n jälkeen lain määräämässä ajassa. Pidettyään asiassa perunkirjoitukseksi tarkoitetun tilaisuuden 19.11.1976 eli lähes 3 kuukautta määräajan jälkeen K oli vielä viivytellyt perunkirjan valmiiksi laatimisessa usean kuukauden ajan eli maaliskuulle 1977 saakka ja tuolloinkin valmistuneen perunkirjan laatinut ainakin pesänosakkaan S:n mielestä monilta osin asiatiedoiltaan virheellisenä, minkä vuoksi sitä ei ollut hyväksytty kelvolliseksi toimituskirjaksi.</p>
      <p>K oli pesänosakkaiden valtuuttamana nostanut 29.12.1976 U:n hautausavustuksena 11 848 markkaa ilmoittamatta oma-aloitteisesti kyseisten pesänvarojen saamisesta haltuunsa mitään, vaikka hänellä oli ollut tiedossa pesän rahavarojen tarve kiireellisten velkojen maksuun. Pesänosakkaiden vaatimusten jälkeen K oli lähettänyt varoista 8 600 markkaa S:lle 3.3.1977 saapuneella lähetyksellä.</p>
      <p>Pesänosakas S ja hänen miehensä sekä itse että kantelija T:n asiamiehenä olivat toimeksiannon antamisesta lukien kiirehtineet perunkirjoituksen aikaansaamista lukuisilla kirjelmillä ja yhteydenotoilla saamatta kuitenkaan juuri laisinkaan edes vastauksia tiedusteluihinsa K:n taholta edellä mainittua rahalähetystä ja maaliskuun alussa 1977 allekirjoitettavaksi lähetettyä perunkirjavalmistetta lukuunottamatta.</p>
      <p>20.5.1977 lähetetyillä kirjeillä kaikki pesänosakkaat olivat peruuttaneet toimeksiannon tapahtuneiden viivyttelyjen ja muutoinkin epätyydyttävän menettelyn vuoksi. Samalla he olivat vaatineet K:ta palauttamaan kaikki valtakirjat sekä pesään liittyvän tositeaineiston. Perunkirjoituksen he olivat tämän jälkeen toimituttaneet pahasti myöhästyneenä muualla.</p>
      <p>Toimeksiannon peruuttamisesta huolimatta K ei ollut palauttanut haltuunsa saamiaan kuolinpesän asiakirjoja eikä valtakirjoja. Sen sijaan hän kyseisestä peruutuksesta huolimatta oli vielä elokuussa 1977, jolloin kurinpitomenettelykin oli ollut vireillä jo usean kuukauden ajan, jättänyt perintöverolautakunnalle laatimansa uuden perunkirjavalmisteen, jota kuolinpesän osakkaat eivät olleet hyväksyneet eivätkä allekirjoittaneet.</p>
      <p>Kurinpitomenettelyn kuluessa K oli jättänyt vastaamatta useaan kertaan asianajajaliiton asiamiehen esittämään selityspyyntöön, mikä oli pitkittänyt ja vaikeuttanut asian selvittämistä ja horjuttanut ainakin kantelijoihin nähden asianajajaliiton arvostusta jäseniensä menettelyn selvittäjänä; sekä</p>
      <p>C. Vantaan KO:n tekemästä K:ta koskevasta päätöksestä lähettämän ilmoituksen johdosta:</p>
      <p>K oli Vantaan KO:n A-osastolla 16.6.1977 käsitellyssä avioerojutussa vastaajan asiamiehenä väittänyt kahteen kertaan, että samassa asiassa Helsingin RO:een hänen päämiehensä puolesta otettu kanne oli annettu tiedoksi 7.5.1977. Kyseinen kanne oli ollut Helsingin RO:n käsiteltävänä Vantaan KO:n käsittelyä edeltäneenä päivänä, mutta jätetty siellä asiallisesti tutkimatta ja siirretty Vantaan KO:n tutkittavaksi sen vuoksi, että vastapuolen avioerokanne oli pantu vireille aiemmin eli 6.5.1977 tiedoksiannetulla haasteella.</p>
      <p>Edellä mainitun väitteen esittämisellä ja erityisesti sen painottamisella K oli aivan ilmeisesti tarkoittanut luoda oikeudessa mielikuvan poikkeuksellisen epäonnekkaasta yhteensattumasta ja saada anomansa maksuttoman oikeudenkäynnin ulottuvuus kattamaan myöskin Helsingin RO:ssa tarpeettomasti ja tuloksettomasti hoitamansa oikeudenkäynnin toimenpiteet esitöineen, mitä viimeksi mainittua hänen esittämänsä laskukin ilmensi. Tosiasiassa K:n Helsingin RO:ssa vireille panemassa kanteessa haastekin oli annettu vasta 10.5.1977 ja sen tiedoksianto todellisuudessa oli tapahtunut 26.5.1977. Kun tämä haaste oli nimenomaan K:n itsensä hankkima ja tiedoksianto hänen toimittamansa, oli hän myöskin ollut tietoinen edellä mainituista ajankohdista ja siitä, että ilmoitus tiedoksiannon tapahtumisesta 7.5.1977 oli tosiasioiden vastainen.</p>
      <p>Liiton hallitus oli katsonut, että K:n menettely edellä selostetuissa asioissa sisälsi toistuvaa ja pitkään jatkunutta velvollisuuksien laiminlyömistä asianajajana sekä asiakkaiden tarpeista piittaamattomuutta, mitä oli pidettävä rskauttavana asianhaarana, ja ryhtymistä tekoihin, jotka osoittavat, ettei K luotettavuudeltaan enää täyttänyt asianajajalle asetettavia kelpoisuusvaatimuksia, ja jotka olivat omiaan alentamaan koko asianajajakunnan arvoa. Sen vuoksi hallitus oli asianajajista annetun lain 7 §:n 2, 3 ja 4 momenttien nojalla erottanut K:n Suomen Asianajajaliiton jäsenyydestä ja määrännyt, että päätöstä oli heti noudatettava.</p>
      <p>Tyytymättömänä asianajajaliiton hallituksen päätökseen K oli antanut Helsingin HO:lle osoittamansa valituskirjan liitteineen ja päätöksen hallitukselle, joka oli toimittanut asiakirjat oman lausuntonsa seuraamana HO:een.</p>
      <p>HO p. 19.6.1976 oli tutkinut asian; ja koska Suomen Asianajajaliiton hallituksen päätöksessä K:n syyksi luettua menettelyä ei ollut pidettävä sellaisena, joka olisi omiaan alentamaan asianajajakunnan arvoa, eikä asianhaarojen myöskään voitu katsoa olleen raskauttavat ja kun K:n menettely A ja B kohtien, kummankin kohdan osalta erikseen jäi hänen viakseen velvollisuutensa laiminlyömisenä asianajajana ja C kohdan osalta hyvän asianajajatavan vastaisen menettelynä, HO, muuttaen liiton hallituksen päätöstä, oli asianajajista annetun lain 7 §:n 2 momentin ja yleisen asianajajayhdistyksen sääntöjen vahvistamisesta annetun oikeusministeriön päätöksen 45 §:n 2 momentin nojalla tuominnut K:n liiton hallituksen hänelle määräämän seuraamuksen sijasta saamaan A, B ja C kohdissa tarkoitetuista menettelyistä kustakin erikseen varoitukset.</p>
      <p>Apulaisoikeuskansleri pyysi oikeudenkäymiskaaren 30 luvun 3 §:n 1 kohdan nojalla lupaa hakea muutosta HO:n päätökseen ja lupahakemukseensa sisällytti muutoksenhakemuksen. K vastasi apulaisoikeuskanslerin hakemukseen.</p>
      <p>K pyysi oikeudenkäymiskaaren 30 luvun 3 §:n 2 kohdan nojalla lupaa hakea muutosta HO:n päätökseen sekä lupahakemukseensa sisällytti muutoksenhakemuksen. K pyysi muutoksenhakemuksessaan vaihtoehtoisesti, että KKO purkaisi mainitun HO:n päätöksen.</p>
    </div>
    <div>
      <h2 id=""/>
      <p>KKO p. käsitteli K:n anomuksen saada oikeudenkäymiskaaren 30 luvun 3 §:n 2 kohdan nojalla, sellaisena kuin se oli 14.6.1958 annetussa laissa, hakea muutosta HO:n päätökseen. Koska K ei HO:n antaman lakiin perustuvan ilmoituksen mukaisesti asianajajista annetun lain 10 §:n 1 momentin mukaan saanut hakea muutosta HO:n kysymyksessä olevaan päätökseen, KKO ei ottanut K:n anomusta tutkittavakseen. Tutkiessaan K:n muutoksenhakulupa-anomuksensa yhteydessä esittämän pyynnön, että KKO purkaisi HO:n päätöksen, KKO hylkäsi tämän hakemuksen, koska K ei ollut esittänyt hakemuksen tueksi sellaisia perusteita, joiden nojalla päätös voitaisiin purkaa.</p>
      <p>Tutkiessaan apulaisoikeuskanslerin muutoksenhakulupa-anomuksen KKO totesi, että oikeudenkäymiskaaren 30 luvun 2 §:n nojalla, sellaisena kuin se oli 10.2.1965 annetussa laissa, asianosaisen, joka tahtoi hakea muutosta HO:n päätökseen sinne valittamalla saatetussa asiassa, tuli pyytää siihen lupa KKO:lta. Sen vuoksi KKO oikaisi HO:n ilmoituksen, jonka mukaan oikeuskansleri sai valittamalla hakea KKO:lta muutosta HO:n päätökseen, sellaiseksi, että oikeuskansleri oli mainitun oikeudenkäymiskaaren 30 luvun 2 §:n nojalla hakiessaan muutosta HO:n päätökseen pyydettävä siihen lupa KKO:lta.</p>
      <p>Myöntäessään apulaisoikeuskanslerille pyydetyn muutoksenhakuluvan KKO katsoi, että K oli Suomen Asianajajaliiton hallituksen päätöksen A ja B kohdassa kerrotuissa tapauksissa laiminlyönyt velvollisuutensa asianajajana sekä menetellyt hyvän asianajajatavan vastaisesti. Asianhaarat olivat näissä tapauksissa olleet raskauttavat A kohdan osalta erityisesti sen vuoksi että K oli hänelle pesänselvittäjänä kuuluneiden velvollisuuksien vastaisesti tahallaan kauan viivyttänyt pesänselvitystä, sekä B kohdan osalta siksi, että K ei ollut noudattanut perunkirjoituksen määräaikaa ja oli siten vaarantanut päämiestensä edut ja että hän oli jättänyt huomioon ottamatta hänen tietoonsa saatetun toimeksiannon peruutuksen.</p>
      <p>Sen vuoksi ja kun apulaisoikeuskansleri ei ollut esittänyt syytä liiton hallituksen päätökseen C kohdan osalta K:n menettelyä koskevan arvioinnin muuttamiseen, KKO asianajajista annetun lain 7 §:n 2 momentin nojalla harkitsi oikeaksi siten muuttaa HO:n päätöstä, että K oli hänen viakseen A j B kohdassa todetun menettelyn osalta erotettava Suomen Asianajajaliitosta ja että jutun näin päättyessä K:n kurinpidollinen rankaiseminen C kohdan osalta raukesi.</p>
      <div>
        <p>Ratkaisuun osallistuneet: oikeusneuvokset Salervo, Mälkki ja Nybergh sekä ylimääräiset oikeusneuvokset Karetie ja Roos</p>
      </div>
    </div>
  </finlex:content>
</finlex:document>
