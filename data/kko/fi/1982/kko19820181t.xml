<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820181t</dcterms:identifier>
  <finlex:ecliIdentifier>ECLI:FI:KKO:1982:II181</finlex:ecliIdentifier>
  <dcterms:title>KKO:1982-II-181</dcterms:title>
  <dcterms:description>
    <p>
      <strong>Holhouslaki</strong>
    </p>
    <p>
      <strong>Holhoojan toimivalta</strong>
    </p>
    <p>
      <strong>Perinnöstä luopuminen</strong>
    </p>
    <p>
      <strong>Sukunimi</strong>
    </p>
  </dcterms:description>
  <finlex:registerNumber>S81/422</finlex:registerNumber>
  <dcterms:date pvm="19820310">1982-03-10</dcterms:date>
  <finlex:fileCopyNumber>1216</finlex:fileCopyNumber>
  <dcterms:issued pvm="19821210">1982-12-10</dcterms:issued>
  <dcterms:abstract>
    <p>Holhoojalla oli oikeus tehdä holhottia sitova sopimus, jolla holhotin ilmoitettiin vastiketta vastaan luopuvan isänsä jälkeen tulevasta perinnöstä (PK 17 luvun 1 §:n 2 mom).</p>
    <p>Holhoojan antama sitoumus, ettei holhotille vaadita hänen isänsä sukunimeä, ei estä holhottia täysi-ikäiseksi tultuaan IsyysLVPL 3 §:n 2 mom:n mukaisesti muuttamasta sukunimeään isän sukunimeksi.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19820181taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820181t.kko">
    <div>
      <h2 id="19820181taloa0">ASIAN KÄSITTELY ALEMMISSA OIKEUKSISSA</h2>
      <p>L:n alaikäisen C:n uskottuna miehenä C:n isää A:ta ja äitiä B:tä vastaan ajamasta kanteesta Tyrvään KO p. 31.1.1980 oli lausunut selvitetyksi, että A ja B, viimeksi mainittu alaikäisen C:n holhoojana olivat 25.7.1978 tehdyllä kirjallisella sopimuksella sopineet muun muassa siitä, että A suorittaa C:lle ennakkoperintönä 30 000 markkaa silloin kun tämä täyttää 18 vuotta ja ettei C:llä ole sen jälkeen mitään vaatimuksia A:lta tai hänen kuolinpesältään ja C tunnustaa samalla saaneensa myös lakiosansa ja ilmoittaa, ettei tule vaatimaan itselleen isänsä sukunimeä A.</p>
      <p>Sopimus käsitti kuitenkin sopimuksen elossaolevan A:n jäämistöstä, joten sopimusta oli perintökaaren 17 luvun 1 §:n 1 momentin nojalla pidettävä pätemättömänä. B:llä alaikäisen lapsensa C:n holhoojana ei ollut muutoinkaan ollut oikeutta tehdä lapsen puolesta sopimusta lapselle A:n jälkeen tulevasta perinnöstä ja lakiosasta tai isyyslain voimaanpanosta annetun asetuksen 3 §:n 2 momentin säännökset huomioonottaen lapsen sukunimestä. Sen vuoksi KO oli julistanut puheena olevan sopimuksen mitättömäksi siltä osin kuin siinä oli sovittu C:lle A:n jälkeen tulevasta perinnöstä ja lakiosasta ja C:n oikeudesta käyttää isänsä sukunimeä A.</p>
      <p>Turun HO, jonka tutkittavaksi A oli saattanut jutun, t. 13.3.1981 oli jättänyt asian perintökaaren 17 luvun 1 §:n ja isyyslain voimaanpanosta annetun lain 3 §:n 2 momentin nojalla KO:n päätöksen varaan.</p>
      <p>Pyytäen valituslupaa A haki muutosta HO:n tuomioon. Lupa myönnettiin ja täysi-ikäiseksi tullut C antoi häneltä pyydetyn vastauksen.</p>
    </div>
    <div>
      <h2 id=""/>
      <p>KKO t. tutki jutun. Kanteenalaisessa sopimuskirjassa B oli 6.9.1963 syntyneen tyttärensä C:n holhoojana ilmoittanut A:lle heidän yhteisen tyttärensä vastiketta vastaan luopuvan tälle isänsä jälkeen tulevasta perinnöstä. Sanottua sopimusta oli siten pidettävä perintökaaren 17 luvun 1 §:n 2 momentin mukaisena sallittuna perintösopimuksena. Holhoojana B:llä oli ollut oikeus sopia A:n kanssa kerrotusta perinnöstä luopumisesta. 25.7.1978 tehdyn sopimuksen mukaan C:lle vasta 6.9.1981 maksettava 30 000 markan ennakkoperintö ei kuitenkaan ollut kohtuullinen korvaus hänen lakiosastaan. Mainitun lainkohdan nojalla C:llä oli siten tuon sopimuksen jälkeenkin oikeus saada lakiosansa.</p>
      <p>B:n holhoojana antama sitoumus, ettei C:lle vaadita hänen isänsä sukunimeä A:ta, ei estänyt C:tä, jonka sukunimeksi oli äidin ilmoituksen mukaan 27.3.1981 muutettu A, täysi-ikäiseksi tultuaan itse päättämästä sukunimestään eikä siten myöskään isyyslain voimaanpanosta annetun lain 3 §:n 2 momentin mukaisesti pitämästä A:n sukunimeä.</p>
      <p>Näillä perusteilla KKO katsoi, ettei ollut syytä muuttaa HO:n tuomion lopputulosta.</p>
      <div>
        <p>Ratkaisuun osallistuneet: oikeusneuvokset Salervo, Manner, Nybergh ja Hiltunen sekä ylimääräinen oikeusneuvos Roos</p>
      </div>
    </div>
  </finlex:content>
</finlex:document>
