<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820140t</dcterms:identifier>
  <finlex:ecliIdentifier>ECLI:FI:KKO:1982:II140</finlex:ecliIdentifier>
  <dcterms:title>KKO:1982-II-140</dcterms:title>
  <dcterms:description>
    <p>
      <strong>Vahingonkorvauslaki</strong>
    </p>
    <p>
      <strong>Vahingon aiheuttajan korvausvastuu</strong>
    </p>
    <p>
      <strong>Vakuutussopimus</strong>
    </p>
    <p>
      <strong>Vakuutuksen antajan takautumisoikeus</strong>
    </p>
  </dcterms:description>
  <finlex:registerNumber>R79/1498</finlex:registerNumber>
  <dcterms:date pvm="19820210">1982-02-10</dcterms:date>
  <finlex:fileCopyNumber>738</finlex:fileCopyNumber>
  <dcterms:issued pvm="19820910">1982-09-10</dcterms:issued>
  <dcterms:abstract>
    <p>A oli luvattomasti käyttöönottamaansa autoa kuljettaessaan jättänyt noudattamatta olosuhteiden vahingon välttämiseksi edellyttämää huolellisuutta ja varovaisuutta, mistä oli ollut seurauksena, että auto oli suistunut tieltä ja vaurioitunut. Vakuutusyhtiö oli vapaaehtoisen autovakuutuksen perusteella korvannut auton omistajalle B:lle auton vahingoittumisen. A:n vakuutusyhtiölle, jolle B:n oikeus vahingonkorvaukseen oli siirtynyt, suoritettavan korvauksen määrää kohtuullistettiin vahingonkorvauslain 2 luvun 2 §:n nojalla.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19820140taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820140t.kko">
    <div>
      <h2 id="19820140taloa0">ASIAN KÄSITTELY ALEMMISSA OIKEUKSISSA</h2>
      <p>Vakuutusyhtiö P:n A:ta vastaan ajamasta kanteesta Kuusamon KO p. 30.5.1979 oli lausunut selvitetyksi, että A oli 8.10.1977 Kuusamon kunnan Autiosuolla ottanut luvatta käyttöönsä veljensä B:n omistaman ja sisarensa C:n hallinnassa olevan henkilöauton. Ottamallaan autolla hän oli menettänyt sen hallinnan, jolloin auto oli suistunut tieltä ja vaurioitunut pahoin. Päätöksellään 12.12.1977 KO oli tuominnut A:n varomattomuudesta liikenteessä ja törkeästä moottoriajoneuvon luvattomasta käyttöönotosta ja vakuutusyhtiö oli vapaaehtoisen autovakuutuksen johdosta suorittanut B:lle korvauksia 21 990 markkaa, josta oli vähennetty vaurioituneen auton arvo 6 500 markkaa eli yhtiön korvaus on ollut 15 490 markkaa.</p>
      <p>Koska A oli luvatta ottanut auton käyttöönsä ja tahallisesti aiheuttanut vahingon, KO oli velvoittanut A:n vakuutussopimuslain 25 §:n, vahingonkorvauslain 2 luvun 1 §:n ja yleisten autovakuutusehtojen 43 kohdan nojalla korvaamaan vakuutusyhtiölle 15 490 markkaa 5 prosentin korkoineen 8.5.1979 lukien sekä korvaamaan yhtiön oikeudenkäyntikulut 400 markalla. Vaatimuksen vahingonkorvauksen määrän sovittelemisesta KO oli hylännyt, koska kysymys oli tahallisesta rikoksesta eikä ollut esitetty erityisiä syitä vaaditun vahingonkorvauksen alentamiseksi.</p>
      <p>Rovaniemen HO, jonka tutkittavaksi A oli saattanut jutun, t. 24.10.1979 oli havainnut, että KO oli 12.12.1977 julistamallaan päätöksellä tuominnut A:n rangaistukseen paitsi siitä, että tämä oli 8.10.1977 Kuusamon kunnan Autiosuolla ilman laillista oikeutta C:n hallusta ottanut käyttöönsä B:n henkilöauton ja kuljettanut sitä ilman asianmukaista ajolupaa, myös siitä, että hän oli mainitussa tilaisuudessa kuljettaessaan mainittua yhtiössä vahingon varalta vakuutettua autoa maantiellä laiminlyönyt sen huolellisuuden ja varovaisuuden noudattamista, jota olosuhteet vahingon välttämiseksi olivat edellyttäneet seurauksin, että auto oli suistunut tieltä ja vaurioitunut. Sen vuoksi ja kun auton vahingoittuminen siten oli aiheutunut A:n varomattomasta eikä tahallisesta menettelystä ja kun korvausvelvollisuus, huomioon ottaen A:n varallisuusolot ja muut olosuhteet, muodostuisi kohtuuttoman raskaaksi, HO oli jättänyt asian KO:n päätöksen varaan muutoin paitsi että KO:n A:n vakuutusyhtiölle maksettavaksi määräämää vahingonkorvausta 15 490 markkaa vahingonkorvauslain 2 luvun 1 §:n 2 momentin nojalla soviteltiin ja A velvoitettiin suorittamaan yhtiölle sanotun määrän asemesta puolet siitä eli 7 745 markkaa KO:n määräämine korkoineen.</p>
      <p>Vakuutusyhtiö ja A pyysivät lupaa hakea muutosta HO:n tuomioon ja lupahakemuksiinsa sisällyttivät muutoksenhakemukset.</p>
    </div>
    <div>
      <h2 id=""/>
      <p>KKO t. suostui muutoksenhakulupa-anomuksiin ja tutki jutun. A oli, niin kuin HO:n päätöksessä lausutaan, veljelleen B:lle kuulunutta, luvattomasti käyttöön ottamaansa autoa kuljettaessaan jättänyt noudattamatta olosuhteiden vahingon välttämiseksi edellyttämään huolellisuutta ja varovaisuutta, mistä oli ollut seurauksena, että auto oli suistunut tieltä ja vaurioitunut. Koska vakuutusosakeyhtiö P oli vapaaehtoisen autovakuutuksen perusteella korvannut B:lle auton vahingoittumisen, B:n oikeus vaatia A:lta korvausta vahingosta oli yleisten autovakuutusehtojen nojalla siirtynyt vakuutusyhtiölle. Tämän vuoksi ja ottamalla huomioon A:n suoritettavaa vahingonkorvauksen määrää kohtuullistettaessa hänen varallisuusolojensa ja muiden olosuhteiden lisäksi sen, ettei 10.10.1959 syntynyt A vahingon 8.10.1977 aiheuttaessaan vielä ollut täyttänyt 18 vuotta, KKO, soveltaen vahingonkorvauslain 2 luvun 1 §:n 2 momentin asemesta saman luvun 2 §:ää, katsoi, ettei ollut syytä muuttaa HO:n tuomion lopputulosta.</p>
      <div>
        <p>Ratkaisuun osallistuneet: oikeusneuvokset Miettinen, Jalanko, Nybergh ja Lehtonen sekä ylimääräinen oikeusneuvos Heikkilä</p>
      </div>
    </div>
  </finlex:content>
</finlex:document>
