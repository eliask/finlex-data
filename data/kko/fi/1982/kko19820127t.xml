<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820127t</dcterms:identifier>
  <finlex:ecliIdentifier>ECLI:FI:KKO:1982:II127</finlex:ecliIdentifier>
  <dcterms:title>KKO:1982-II-127</dcterms:title>
  <dcterms:description>
    <p>
      <strong>Huoneenvuokra</strong>
    </p>
    <p>
      <strong>"Pimeä vuokra"</strong>
    </p>
    <p>
      <strong>HVL 48 §:n 1 mom:n tulkinta</strong>
    </p>
    <p>
      <strong>Vuokran alentaminen</strong>
    </p>
    <p>
      <strong>Vuokran palauttaminen</strong>
    </p>
  </dcterms:description>
  <finlex:registerNumber>S81/320</finlex:registerNumber>
  <dcterms:date pvm="19820202">1982-02-02</dcterms:date>
  <finlex:fileCopyNumber>540</finlex:fileCopyNumber>
  <dcterms:issued pvm="19820827">1982-08-27</dcterms:issued>
  <dcterms:abstract>
    <p>Suullista sopimusta kirjalliseen vuokrasopimukseen merkkittyä korkeamman vuokran maksamisesta ei pidetty sellaisena vuokrasuhteissa noudatettavan hyvän tavan vastaisena sopimusehtona, joka on HVL 48 §:n 1 mom:n mukaan jätettävä huomioon ottamatta. Koska suullisesti sovittu vuokra ylitti kohtuullisen käyvän vuokran, vuokraa alennettiin sanotun pykälän 2 mom:n nojalla. Harkittaessa, kuinka pitkältä ajalta liikaa peritty vuokra on palautettava, otettiin muiden seikkojen lisäksi huomioon, että liikaa peritty vuokran osa oli vuokranantajien vaatimuksesta ollut suoritettava ns. pimeänä vuokrana.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19820127taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820127t.kko">
    <div>
      <h2 id="19820127taloa0">ASIAN KÄSITTELY ALEMMISSA OIKEUKSISSA</h2>
      <p>A:n B:tä vastaan ajamasta kanteesta Helsingin asunto-oikeus t. 29.9.1980 oli lausunut selvitetyksi, että A oli 30.5.1979 allekirjoitetulla vuokrasopimuksella vuokrannut B:ltä 1.6.1979 lähtien 20 neliömetrin suuruisen asuinhuoneiston Helsingissä. Asianosaiset olivat merkinneet kirjalliseen vuokrasopimukseen vuokran määräksi 250 markkaa kuukaudessa. Kantaja oli suorittanut ajalla 1.6.1979 - 30.9.1980 250 markan suuruisen kuukausivuokran lisäksi suullisen lisäehdon nojalla 300 markkaa kuukaudessa eli mainittuna aikana yhteensä 4 800 markkaa. Mainittu lisäehto, josta oli ilmeisesti sovittu yksinomaan vuokranantajan etuja silmällä pitäen, oli vuokrasuhteissa noudatettavan hyvän tavan vastainen ja siten huoneenvuokralain 48 §:n 1 momentin mukaan jätettävä kokonaisuudessaan huomioon ottamatta ja vuokralaisella oli oikeus saada takaisin kirjallisessa vuokrasopimuksessa sovitun lisäksi suorittamansa määrät. Sen vuoksi B oli velvoitettu palauttamaan A:lle hyvän tavan vastaisen ehdon nojalla perimänsä vuokra ajalta 1.6.1979 - 30.9.1980 4 800 markkaa.</p>
      <p>Helsingin HO, jonka tutkittavaksi B oli saattanut jutun, t. 4.2.1981 oli jättänyt asian asunto-oikeuden päätöksen varaan.</p>
      <p>Pyytäen valituslupaa B haki muutosta HO:n tuomioon. Saatuaan A:lta häneltä vaaditun vastauksen KKO myönsi B:lle valitusluvan.</p>
    </div>
    <div>
      <h2 id=""/>
      <p>KKO t. tutki jutun ja totesi, että esitetyn selvityksen mukaan asianosaiset olivat vuokrasuhteen alkaessa sopineet huoneiston vuokraksi 550 markkaa kuukaudessa. Kuitenkin oli kirjallisesti tehtyyn vuokrasopimukseen kuukausivuokran määräksi merkitty vain 250 markkaa. A:n oli sen lisäksi tullut erikseen suorittaa kuukausittain 300 markan suuruinen vuokran osa, kuten olikin tapahtunut.</p>
      <p>Sanotunlainen vuokran määrää ja maksamistapaa koskeva sopimus ei sinänsä ollut huoneenvuokralain säännösten vastainen. Vaikkei asianosaisten kerrottua menettelyä voitukaan pitää kaikin puolin hyväksyttävänä muun muassa sen vuoksi, että se oli omansa antamaan vuokrasuhteesta ulkopuolisille virheellisen kuvan, ei niin sanottua pimeää vuokraa koskevan sopimusehdon soveltaminen ollut sillä tavoin vuokrasuhteissa noudatettavan hyvän tavan vastaista tai muuten kohtuutonta, että se olisi huoneenvuokralain 48 §:n 1 momentin nojalla jätettävä huomioon ottamatta.</p>
      <p>Harkitessaan A:n vaatimusta vuokran alentamisesta KKO katsoi, että vuokra-arvoltaan samanveroisista huoneistoista paikkakunnalla maksettu kohtuullinen käypä vuokra oli ollut 340 markkaa kuukaudessa ja että sovittu 550 markan kuukausivuokra oli ilman huoneenvuokrasuhteissa hyväksyttävää syytä olennaisesti ylittänyt käyvän vuokran. Ottaen huomioon muiden asiassa ilmenneiden seikkojen lisäksi myös sen, että liikaa peritty vuokran osa 210 markkaa kuukaudessa oli B:n vaatimuksesta ollut suoritettava niin sanottuna pimeänä vuokrana, KKO katsoi, että B oli velvollinen palauttamaan liikaa perityn vuokran A:lle yhdeksän kuukauden ajalta.</p>
      <p>Mainitun perustein KKO harkitsi oikeaksi, kumoten alempien oikeuksien tuomiot sekä vapauttaen B:n velvollisuudesta suorittaa A:lle sanotuissa tuomioissa hänen maksettavakseen määrättyjä 4 800 markkaa, huoneenvuokralain 48 §:n 2 ja 3 momentin nojalla velvoitettiin B:n palauttamaan A:lle liikaa maksettuna vuokrana yhteensä 1 890 markkaa.</p>
      <div>
        <p>Ratkaisuun osallistuneet: oikeusneuvokset Salervo, Mälkki ja Lindholm sekä ylimääräiset oikeusneuvokset Karetie ja Roos</p>
      </div>
    </div>
  </finlex:content>
</finlex:document>
