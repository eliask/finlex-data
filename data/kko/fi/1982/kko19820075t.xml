<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820075t</dcterms:identifier>
  <finlex:ecliIdentifier>ECLI:FI:KKO:1982:II75</finlex:ecliIdentifier>
  <dcterms:title>KKO:1982-II-75</dcterms:title>
  <dcterms:description>
    <p>
      <strong>Kiinteistökiinnitys</strong>
    </p>
    <p>
      <strong>Kiinnityskelpoinen oikeus</strong>
    </p>
  </dcterms:description>
  <finlex:registerNumber>S81/531</finlex:registerNumber>
  <dcterms:date pvm="19820129">1982-01-29</dcterms:date>
  <finlex:fileCopyNumber>482</finlex:fileCopyNumber>
  <dcterms:issued pvm="19820603">1982-06-03</dcterms:issued>
  <dcterms:abstract>
    <p>Tontin puoliksi omistaneet A ja B olivat määräaikaisella kirjallisella sopimuksella jakaneet tontin samansuuruisiin maa-alueisiin ja sopineet, että A sai yksinomaiseen käyttöönsä ja hallintaansa toisen alueen ja B samalla tavalla toisen alueen. A:n hakemus kiinnityksen vahvistamisesta sopimuksen pysyvyyden vakuudeksi B:n omistamaan määräosaan tontista ja B:n vastaava hakemus A:n määräosaan hylättiin.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19820075taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820075t.kko">
    <div>
      <h2 id="19820075taloa0">ASIAN KÄSITTELY ALEMMISSA OIKEUKSISSA</h2>
      <p>Seija Niemi-Pynttäri sekä Yrjö Tuomikosken kuolinpesän osakkaat Elma ja Väinö Tuomikoski ja Maija-Liisa Ranttila, jotka omistivat tontista n:o 10 Raahen kaupungin 1. kaupunginosan korttelissa n:o 1, Niemi-Pynttäri puolet sekä Elma ja Väinö Tuomikoski ja Ranttila niin ikään puolet, olivat 19.6.1980 tehneet seuraavan kirjallisen sopimuksen:</p>
      <p>"Sopimus Raahen kaupungin I kaupunginosan korttelin n:o 1 tontin N:o 10 käytön ja hallinnan jaosta määräajaksi.</p>
      <p>Allekirjoittaneet Raahen kaupungin I kaupunginosan korttelin n:o 1 tontin n:o 10 määräosaiset yhteisomistajat Elma Tuomikoski ja hänen puolisonsa Yrjö Tuomikosken oikeudenomistajina Maija-Liisa Ranttila ja Väinö Tuomikoski sekä ylilääkäri Seija Niemi-Pynttäri ovat tänään sopineet yhteisomistamansa yllämainitun tontin käytön ja hallinnan jaosta määräajaksi seuraavaa:</p>
      <p>1. Elma Tuomikoski ja hänen puolisonsa Yrjö Tuomikosken oikeudenomistajat Maija-Liisa Ranttila ja Väinö Tuomikoski saavat yksinomaiseen käyttöönsä ja hallintaansa tämän sopimuksen liitteenä olevan kartan osoittaman koordinaattipisteiden A -B, koordinaattipisteen B-rajapyykin n:o 11, rajapyykkien n:o 11 - 27 rajapyykin n:o 27 ja koordinaattipisteen A rajoittaman 767,8 m<sup>2</sup>:n suuruisen alueen, joiden rajojen pituudet ovat Kauppakatua vastaan 14,573 metriä, tonttia n:o 12 vastaan 56,24 metriä, tonttia n:o 13 vastaan 12,543 metriä sekä tämän sopimuksen mukaan ylilääkäri Seija Niemi-Pynttärin hallintaan ja käyttöön tulevaa tontinosaa vastaan 57,162 metriä.</p>
      <p>2. Ylilääkäri Seija Niemi-Pynttäri saa yksinomaiseen käyttöönsä ja hallintaansa tämän sopimuksen liitteenä olevan kartan osoittaman koordinaattipisteiden A - B, koordinaattipisteen B-rajapyykki n:o 12, rajapyykin n:o 12 -21 ja rajapyykin n:o 21-koordinaattipisteen A rajaaman 767,8 m<sup>2</sup>:n suuruisen alueen, jonka rajojen pituudet Kauppakatua vastaan ovat 14,328 metriä, tonttia n:o 9 vastaan 58,14 metriä, tonttia n:o 4 vastaan 2,522 metriä, tonttia n:o 13 vastaan 9,807 metriä sekä tämän sopimuksen mukaan Elma Tuomikosken ja hänen puolisonsa Yrjö Tuomikosken oikeudenomistajien yksinomaiseen käyttöön ja hallintaan tulevaa tontinosaa vastaan 57,162 metriä.</p>
      <p>3. Todetaan, että Elma Tuomikoskella ja hänen puolisonsa Yrjö Tuomikosken oikeudenomistajilla ja näiden saantomiehillä on vanhastaan omistusoikeus tämän sopimuksen mukaan heidän käyttöönsä ja hallintaansa tulevalla tontinosalla karttaliitteessä mainittuihin rakennuksiin n:o 13 ja 14, ja että ylilääkäri Seija Niemi-Pynttärillä ja hänen saantomiehillään on vanhastaan omistusoikeus karttaliitteessä mainittuihin rakennuksiin n:o 15 ja 16, joista rakennus n:o 16 sijaitsee kokonaan ja rakennuksesta n:o 15 pääosa Seija Niemi-Pynttärin käyttöön ja hallintaan tämän sopimuksen mukaan tulevalla tontinosalla.</p>
      <p>4. Seija Niemi-Pynttärillä on oikeus pysyttää tontilla nyt sijaitsevan omistamansa rakennuksen n:o 15:n osa tämän sopimuksen mukaan Elma Tuomikosken ja hänen puolisonsa Yrjö Tuomikosken oikeudenomistajien käyttöön ja hallintaan tulevalla tontinosalla.</p>
      <p>5. Tämä sopimus on voimassa kolmekymmentäviisi (35) vuotta sopimuksen allekirjoittamisesta lukien.</p>
      <p>6. Mikäli tontinjakoa tässä sopimuksessa tarkoitetun tontin n:o 10 osalta olennaisesti muutetaan, kummallakin sopijapuolella on oikeus kuuden kuukauden irtisanomisajalla purkaa sopimus päättyväksi.</p>
      <p>7. Ennen tämän sopimuksen purkamista tai muuttamista on sopijapuolten hankittava asiasta asuntohallituksen lausunto.</p>
      <p>8. Kummallakin sopijapuolella on oikeus toista sopijapuolta enemmälti kuulematta hakea sopimuksen pysyvyyden vakuudeksi kiinnitys toisen yhteisomistajan omistamaan osuuteen yhteisomistuksen kohteena olevaan tonttiin n:o 10 Raahen kaupungin I kaupunginosan korttelissa n:o 1.</p>
      <p>9. Tätä sopimusta on tehty kaksi samansisältöistä kappaletta, yksi kummallekin sopijapuolelle."</p>
      <p>Niemi-Pynttäri, Elma ja Väinö Tuomikoski sekä Ranttila olivat 23.9.1980 Raahen RO:n kiinteistötuomarille jättämässään hakemuksessa anoneet, että toisaalta Niemi-Pynttärin omistamaan tontin määräosaan sekä toisaalta Elma ja Väinö Tuomikosken sekä Ranttilan omistamaan määräosaan vahvistettaisiin kiinnitys mainitun sopimuksen pysyvyyden vakuudeksi.</p>
      <p>Kiinteistötuomari p. 23.9.1980 oli, koska kiinteistön yhteisomistajien välisessä sopimuksessa omistajalle tuleva oikeus käyttää yhteisen kiinteistön määrättyä osaa ei ollut sellainen oikeus, jota kiinnityksestä kiinteään omaisuuteen annetun asetuksen 1 §:ssä oli tarkoitettu, hylännyt hakemuksen.</p>
      <p>Vaasan HO, jossa asianosaiset olivat hakeneet muutosta kiinteistötuomarin päätökseen, p. 2.4.1981 oli pysyttänyt kiinteistötuomarin päätöksen.</p>
      <p>Asianosaiset pyysivät yhteisesti valituslupaa ja hakivat muutosta HO:n päätökseen. Valituslupa myönnettiin.</p>
    </div>
    <div>
      <h2 id=""/>
      <p>KKO p. tutki asian ja jätti sen HO:n päätöksen varaan.</p>
      <div>
        <p>Ratkaisuun osallistuneet: oikeusneuvokset Heinonen, Mälkki, Riihelä ja af Hällström sekä ylimääräinen oikeusneuvos Rosokivi</p>
      </div>
    </div>
  </finlex:content>
</finlex:document>
