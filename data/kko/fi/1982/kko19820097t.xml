<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820097t</dcterms:identifier>
  <finlex:ecliIdentifier>ECLI:FI:KKO:1982:II97</finlex:ecliIdentifier>
  <dcterms:title>KKO:1982-II-97</dcterms:title>
  <dcterms:description>
    <p>
      <strong>Puhelinlaitos</strong>
    </p>
    <p>
      <strong>Konkurssi</strong>
    </p>
    <p>
      <strong>Kuittaus</strong>
    </p>
  </dcterms:description>
  <finlex:registerNumber>S81/925</finlex:registerNumber>
  <dcterms:date pvm="19820224">1982-02-24</dcterms:date>
  <finlex:fileCopyNumber>925</finlex:fileCopyNumber>
  <dcterms:issued pvm="19820622">1982-06-22</dcterms:issued>
  <dcterms:abstract>
    <p>Puhelinyhdistyksen jäsen oli ennen konkurssinsa alkua jäänyt yhdistykselle velkaa omistamiensa jäsenkirjojen edellyttämien puhelinliittymien kautta tapahtuneista puheluista. Yhdistyksen sääntöjen mukaan jäsenkirjan siirronsaaja oli ennen puhelimien yhdistämistä keskusasemaan velvollinen suorittamaan maksamatta olevat puhelimeen kohdistuvat maksut. Jäsenen konkurssipesä oli voidakseen realisoida jäsenkirjat, valtuuttanut puhelinyhdistyksen puhelinvälityksen myymään jäsenkirjat ja samalla, pidättäen oikeuden maksun takaisinsaantiin, ehdollisesti oikeuttanut yhdistyksen käyttämään mainitut saamisensa konkurssipesälle tilitettävän kauppahinnan kuittaamiseen. Koska jäsenkirjojen omistaminen ei perustanut puhelinyhdistykseen kohdistuvaa saamisoikeutta, eivätkä puhelinyhdistyksen ja jäsenen saamiset toisiltaan siten olleet olleet vastakkain jäsenen konkurssin alkaessa, ja kun mainittu sääntöjen määräys ei jäsenen konkurssissa perustanut puhelinyhdistykselle muita velkojia parempaa oikeutta maksun saantiin konkurssipesän varoista, puhelinyhdistyksellä ei ollut oikeutta kuitata jäseneltä olleilla puhelinmaksusaamisillaan jäsenen jäsenkirjojen myynnin perusteella konkurssipesälle suoritettavaa velkaansa.</p>
    <p>Vrt. <a href="http://www.finlex.fi/fi/oikeus/kko/kko/1977/19770032">KKO:1977-II-32</a>, 81-II</p>
    <p>Vrt. <a href="http://www.finlex.fi/fi/oikeus/kko/kko/1984/19840073">KKO:1984-II-73</a></p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19820097taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820097t.kko">
    <div>
      <h2 id="19820097taloa0">ASIAN KÄSITTELY ALEMMISSA OIKEUKSISSA</h2>
      <p>Oy A:n konkurssipesän puhelinyhdistystä B:tä vastaan ajamasta kanteesta Lahden RO p. 10.3.1980 oli katsonut selvitetyksi, että yhtiö, joka oli 5.6.1978 asetettu konkurssiin, oli omistanut puhelinyhdistyksen jäsenkirjat n:ot 35462 ja 49354. Yhtiö oli jäänyt ennen konkurssiin asettamistaan velkaa yhdistykselle jäsenkirjoihin liittyviä puhelinmaksuja yhteensä 2 635 markkaa 85 penniä. Yhdistys oli valvonut mainitun saatavansa yhtiön konkurssissa.</p>
      <p>Puhelinyhdistyksen säntöjen 3 §:ssä määrättiin, että siirrettäessä jäsenkirjoja uusille omistajille oli puhelimien keskusasemaan yhdistämisen edellytyksenä, että kaikki jäsenkirjoja rasittavat yhdistyksen saatavat oli suoritettu. Tämän vuoksi konkurssipesä oli realisoidessaan yhdistyksen välitysmyynnin kautta mainitut osakkeet joutunut suorittamaan yhdistykselle 8.8.1979 mainitut 2 635 markkaa 85 penniä. Samalla konkurssipesä oli kuitenkin ilmoittanut tulevansa vaatimaan suoritusta takaisin.</p>
      <p>Mainittujen maksujen periminen yhdistyksen sääntöjen 3 §:n nojalla konkurssipesän varoista päältäpäin johtaisi siihen, että yhdistys saavuttaisi konkurssipesän muihin velkojiin nähden lakiin perustumattoman etuoikeuden maksun saantiin, mikä loukkaisi velkojien tasaveroisuuden periaatetta, eikä yhdistyksellä näin ollen, yhtiön jouduttua konkurssiin, ollut laillista oikeutta nojautua sääntöjen 3 §:ssä olevaan yksityisoikeudelliseen säännökseen. Sen vuoksi RO oli velvoittanut puhelinyhdistyksen heti suorittamaan konkurssipesälle mainitut 2 635 markkaa 85 penniä 6 prosentin korkoineen 8.8.1979 lukien.</p>
      <p>Kouvolan HO, jonka tutkittavaksi puhelinyhdistys oli saattanut jutun t. 29.7.1981 oli jättänyt asian RO:n päätöksiä varaan.</p>
      <p>Pyytäen valituslupaa puhelinyhdistys haki muutosta HO:n tuomioon. Lupa myönnettiin ja oy A:n konkurssipesä antoi siltä hakemuksen johdosta pyydetyn vastauksen.</p>
    </div>
    <div>
      <h2 id=""/>
      <p>KKO t. tutki jutun ja totesi, että oy A oli hankkimalla puhelinyhdistykseltä RO:n päätöksessä mainitut kaksi jäsenkirjaa tullut osalliseksi niistä oikeuksista, jotka jäsenille yhdistyksen sääntöjen mukaan kuuluivat. Niiden mukaan jäsenkirjojen omistaminen ei perustanut osakeyhtiölle puhelinyhdistyksen kohdistuvaa saamisoikeutta. Osakeyhtiön saaminen puhelinyhdistykseltä oli syntynyt vasta osakeyhtiön omistamien jäsenkirjojen myynnin johdosta. RO:n päätöksessä mainitut puhelinyhdistyksen ennen osakeyhtiön konkurssin alkamista syntyneet saamiset ja osakeyhtiön saaminen puhelinyhdistykseltä eivät siten olleet olleet vastakkain osakeyhtiön konkurssin alkaessa. Yhdistyksen sääntöjen 3 §:n 2 momentin mukaan, jos jäsenkirjan siirtäjällä oli siirron aikana yhdistykselle joitakin maksuja suorittamatta, uusi omistaja ja velvollinen ne maksamaan ennenkuin hänen puhelimensa yhdistettiin yhdistyksen keskusasemaan. Mainittu sääntöjen määräys ei alempien oikeuksien mainitsemasta syystä kuitenkaan perustanut yhdistykselle sen jäsenten konkurssissa muita velkojia parempaa oikeutta maksun saantiin konkurssipesän varoista. Näillä perusteilla KKO katsoi, ettei puhelinyhdistyksellä ollut ollut oikeutta kuitata osakeyhtiöltä olleilla puhelinmaksusaamisillaan osakeyhtiön jäsenkirjojen myynnin perusteella konkurssipesälle suoritettavaa velkaansa. Sanotuilla perusteilla KKO katsoi, ettei ollut syytä muuttaa HO:n tuomion lopputulosta. Puhelinyhdistys velvoitettiin suorittamaan konkurssipesälle korvaukseksi sillä vastauksen antamisesta KKO:ssa olleista kuluista 800 markkaa.</p>
      <div>
        <p>Ratkaisuun osallistuneet: oikeusneuvokset Miettinen, Ådahl ja Surakka sekä ylimääräiset oikeusneuvokset Heikkilä ja Lager</p>
      </div>
    </div>
  </finlex:content>
</finlex:document>
