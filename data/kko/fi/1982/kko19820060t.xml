<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820060t</dcterms:identifier>
  <finlex:ecliIdentifier>ECLI:FI:KKO:1982:II60</finlex:ecliIdentifier>
  <dcterms:title>KKO:1982-II-60</dcterms:title>
  <dcterms:description>
    <p>
      <strong>Asunto-osakeyhtiö</strong>
    </p>
    <p>
      <strong>Yhtiön rakennus ja huoneistot</strong>
    </p>
  </dcterms:description>
  <finlex:registerNumber>S81/934</finlex:registerNumber>
  <dcterms:date pvm="19811118">1981-11-18</dcterms:date>
  <finlex:fileCopyNumber>4557</finlex:fileCopyNumber>
  <dcterms:issued pvm="19820512">1982-05-12</dcterms:issued>
  <dcterms:abstract>
    <p>As.oy:n osakkeenomistaja oli ilman yhtiön suostumusta uusinut hallitsemansa huoneiston ulkoikkunoita eikä ollut näyttänyt, että korjaustyö olisi ollut asumisen kannalta välttämätöntä. Uudet ikkunat oli kuitenkin tehty alkuperäisten ikkunoiden mittojen ja tyylin mukaan ja ne poikkesivat ulkonäöltään ainoastaan epäolennaisesti, lähinnä uudesta maalauksesta johtuen, rakennuksen muista vastaavanlaisista ikkunoista. Kun ikkunoita ei voitu saattaa entiselleen yhtiön kärsimän haitan vähäisyyteen nähden kohtuullisin kustannuksin, hylättiin yhtiön vaatimus osakkeenomistajan velvoittamisesta suorittamaan sanottu työ.</p>
    <p>Ään</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19820060taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820060t.kko">
    <div>
      <h2 id="19820060taloa0">ASIAN KÄSITTELY ALEMMISSA OIKEUKSISSA</h2>
      <p>As.oy A:n B:tä vastaan ajamasta kanteesta Turun RO p. 5.9.1980 oli lausunut selvitetyksi, että } oli yhtiön omistamassa rakennuksessa saamistaan kielloista huolimatta uusinut hallitsemansa huoneiston 3 ulkoikkunaa ilman asunto-osakeyhtiön suostumusta, minkä vuoksi RO oli asunto-osakeyhtiölain 11 §:n nojalla velvoittanut B:n 3 kuukauden kuluessa siitä, kun päätös oli saanut lainvoiman, saattamaan po. ikkunat samanlaisiksi kuin rakennuksen muut ikkunat uhalla, että yhtiö sai muutostyön tehdä B:n kustannuksella. B velvoitettiin suorittamaan asunto-osakeyhtiölle korvaukseksi oikeudenkäyntikuluista 1 400 markkaa.</p>
      <p>Turun HO, jonka tutkittavaksi B oli saattanut jutun, t. 31.7.1981 oli katsonut selvitetyksi, että B oli vuoden 1979 loppupuolella uusinut as.oy A:n omistamassa rakennuksessa osakkeenomistajana hallitsemansa huoneiston 3 ikkunaa, vaikka yhtiö oli B:n pyyntöjen johdosta 14.8.1979 ja seuranneen syyskuun 13 päivänä päivätyllä kirjeillä ilmoittanut hänelle, että ikkunoita ei voitu uusia. Siihen nähden, että ikkunat oli uusittu niiden lämmöneristyskyvyn parantamiseksi ja että Turun kaupungin kiinteistö- ja rakennustoimen lautakunnan talo- ja tonttijaosto oli myöntänyt B:lle avustusta energiataloudellisen korjaustoimenpiteisiin, ja koska oli selvitetty, että ikkunoiden uusimista ei ollut katsottava sellaiseksi julkisivumuutokseksi, joka edellyttäisi rakennuslautakunnan luvan saamista, eikä muutostöiden ollut näytetty vahingoittaneen yhtiön rakennusta eikä tuottaneen haittaa yhtiön muille osakkeenomistajille, HO ottane huomioon asunto-osakeyhtiöistä annetun lain 11 §:n säännökset oli, kumoten RO:n päätöksen, hylännyt kanteen ja vapauttanut B:n RO:n hänelle tuomitsemista velvoitteista.</p>
      <p>Pyytäen valituslupaa as.oy A haki muutosta HO:n tuomioon. Lupa myönnettiin ja B antoi häneltä valituksen johdosta pyydetyn vastauksen.</p>
    </div>
    <div>
      <h2 id=""/>
      <p>KKO t. tutki jutun ja totesi, ettei B ollut näyttänyt, että kysymyksessä oleva ikkunoiden uusiminen, jonka B oli suorittanut ilman asunto-osakeyhtiön suostumusta, olisi ollut asumisen kannalta välttämätön korjaustyö. Näin ollen B ei olisi asunto-osakeyhtiöistä annetun lain 11 §:n mukaan saanut uusia hallitsemansa huoneiston ulkoikkunoita. Jutussa oli kuitenkin selvitetty, että B:n asentamat uudet ulkoikkunat oli tehty alkuperäisten ikkunoiden mittojen ja tyylin mukaan ja että ne ulkonäöltään ainoastaan epäolennaisesti, lähinnä uudesta maalauksesta johtuen, poikkesivat rakennuksen muista vastaavanlaisista ikkunoista. Tämän vuoksi ja huomioon ottaen myös sen, ettei ikkunoiden saattaminen entiselleen ollut mahdollista yhtiön kärsimän haitan vähäisyyteen nähden kohtuullisin kustannuksin, 553 katsoi, ettei ollut syytä HO:n tuomion lopputuloksen muuttamiseen. Asian laadun vuoksi B sai kuitenkin pitää vahinkonaan hänellä vastauksen antamisesta KKO:ssa olleet kulut.</p>
      <div>
        <p>Oikeusneuvos Saarni-Rytkölä, joka oli eri mieltä, katsoi, ettei ole syytä muuttaa HO:n tuomiota, ja velvoitti asunto-osakeyhtiön korvaamaan B:lle vastauksen antamisesta aiheutuneet kulut 400 markalla.</p>
      </div>
      <div>
        <p>Ratkaisuun osallistuneet: oikeusneuvokset Salervo, Portin ja Lindholm sekä ylimääräinen oikeusneuvos Lager</p>
      </div>
    </div>
  </finlex:content>
</finlex:document>
