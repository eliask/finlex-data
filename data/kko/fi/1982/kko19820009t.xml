<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820009t</dcterms:identifier>
  <finlex:ecliIdentifier>ECLI:FI:KKO:1982:II9</finlex:ecliIdentifier>
  <dcterms:title>KKO:1982-II-9</dcterms:title>
  <dcterms:description>
    <p>
      <strong>Maksuton oikeudenkäynti</strong>
    </p>
    <p>
      <strong>Oikeudenkäyntiavustajan määrääminen</strong>
    </p>
  </dcterms:description>
  <finlex:registerNumber>R80/902</finlex:registerNumber>
  <dcterms:date pvm="19810901">1981-09-01</dcterms:date>
  <finlex:fileCopyNumber>3060</finlex:fileCopyNumber>
  <dcterms:issued pvm="19820128">1982-01-28</dcterms:issued>
  <dcterms:abstract>
    <p>Henkilö oli ollut syytteessä ja myös tuomittu rangaistukseen rikoksesta, josta säännöllisen rangaistusasteikon mukaan seurasi määräaikainen vankeusrangaistus. Sitä paitsi syytetty oli ollut sekä jutun alioikeuskäsittelyn että hovioikeuteen tehtävän muutoksenhaun aikaan työsiirtolassa suorittamassa vankeusrangaistusta. Rikoksen laatu ja vapaudenmenetys huomioon ottaen katsottiin, ettei syytetty olisi kyennyt ilman avustajaa asianmukaisesti valvomaan etuaan ja oikeuttaan jutun käsittelyssä ja muutoksen hakemisessa alioikeuden päätökseen.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19820009taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820009t.kko">
    <div>
      <h2 id="19820009taloa0">ASIAN KÄSITTELY ALEMMISSA OIKEUKSISSA</h2>
      <p>A oli 13.3.1980 Tuusulan KO:ssa rikosjutussa, jossa hän oli syytteessä törkeästä moottoriajoneuvon luvattomasta käyttöönottamisesta, anoessaan maksutonta oikeudenkäyntiä jutussa 14.2.1980 lukien myös pyytänyt, että hänen oikeudenkäyntiavustajakseen määrättäisiin varatuomari K.</p>
      <p>KO oli 13.3.1980 julistamallaan erillisellä päätöksellä hylännyt A:n pyynnön maksuttomasta oikeudenkäynnin myöntämisestä. Pääasiassa myöhemmin samana päivänä julistamallaan päätöksellä KO oli rikoslain 38 luvun 6 a §:n 2 momentin nojalla tuominnut A:n moottoriajoneuvon törkeästä luvattomasta käyttöönottamisesta 3 kuukaudeksi vankeuteen. A:lla aikaisemmin tuomittu 1 vuoden ehdollinen vankeusrangaistus, josta rikoslain 3 luvun 11 §:n nojalla oli vähennetty 4 päivää, oli samalla määrätty pantavaksi täytäntöön.</p>
      <p>A oli, saattaessaan pääasiaratkaisun ja maksuttoman oikeudenkäynnin epäämistä koskeneen ratkaisun HO:n tutkittavaksi, edelleen myös vaatinut varatuomari K:n määräämistä oikeudenkäyntiavustajakseen ja pyytänyt, että K:lle maksettaisiin valtion varoista palkkioksi toimenpiteisiin asian valmistelussa ja sen käsittelyssä KO:ssa 680 markkaa sekä korvaukseksi tarpeellisista kuluista 31 markkaa 60 penniä.</p>
      <p>Helsingin HO p. 2.9.1980 oli, pysyttäessään pääasiaratkaisun ja myöntänyt A:lle jutussa maksuttoman oikeudenkäynnin taannehtivasti 14.2.1980 lukien korvausvelvollisuudetta valtiolle, lausunut, että A:n oli katsottava kykenevän ilman oikeudenkäyntiavustajaa valvomaan etuaan ja oikeuttaan jutussa, ja sen vuoksi hylännyt oikeudenkäyntiavustajan määräämistä koskevan pyynnön.</p>
      <p>Pyytäen valituslupaa A haki muutosta HO:n sanottuun oikeudenkäyntiavustajan epäämistä koskevaan ratkaisuun. Lupa myönnettiin ja virallinen syyttäjä antoi hakemuksen johdosta vaaditun vastauksen.</p>
    </div>
    <div>
      <h2 id=""/>
      <p>KKO p.tutki asian ja totesi, että A oli rikosjutussa, jossa oikeudenkäyntiavustajan määräämistä koskeva pyyntö oli esitetty, ollut syytteessä ja myös tuomittu rangaistukseen rikoksesta, josta säännöllisen rangaistusasteikon mukaan seurasi määräaikainen vankeusrangaistus. Kysymyksessä ei siten ollut ollut sellainen yksinkertainen rikosasia, jossa maksuttomasta oikeudenkäynnistä annetun lain 10 §:n 2 momentin mukaan avustajaa ei saanut määrätä ilman erityistä syytä. A oli sitä paitsi 19.2. - 19.4.1980 välisen ajan ja siis sekä jutun alioikeuskäsittelyn että HO:een tehtävän muutoksenhakemuksen aikaan ollut työsiirtolassa suorittamassa aikaisemmin tuomittua vankeusrangaistusta. Rikoksen laatu ja vapaudenmenetys huomioon ottaen oli katsottava, ettei A olisi kyennyt ilman avustajaa asianmukaisesti valvomaan etuaan ja oikeuttaan rikosjutun käsittelyssä ja muutoksen hakemisessa KO:n päätökseen. Sen vuoksi KKO harkitsi oikeaksi, muuttaen HO:n päätöstä, maksuttomasta oikeudenkäynnistä annetun lain nojalla määrätä varatuomari K:n A:n oikeudenkäyntiavustajaksi taannehtivasti 14.2.1980 lukien. Valtion varoista määrättiin maksettavaksi K:lle palkkioksi A:n avustamisesta KO:ssa 680 markkaa ja korvaukseksi tarpeellisista kuluista siellä 31 markkaa 60 penniä sekä palkkioksi HO:n osalta 200 ja KKO:n osalta 600 markkaa eli yhteensä 1 511 markkaa 60 penniä.</p>
      <div>
        <p>Ratkaisuun osallistuneet: oikeusneuvokset Manner, Ådahl ja Lehtonen sekä ylimääräiset oikeusneuvokset Ketola ja Lager</p>
      </div>
    </div>
  </finlex:content>
</finlex:document>
