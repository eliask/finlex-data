<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820153t</dcterms:identifier>
  <finlex:ecliIdentifier>ECLI:FI:KKO:1982:II153</finlex:ecliIdentifier>
  <dcterms:title>KKO:1982-II-153</dcterms:title>
  <dcterms:description>
    <p>
      <strong>Oikeudenkäyntikulut</strong>
    </p>
  </dcterms:description>
  <finlex:registerNumber>S81/408</finlex:registerNumber>
  <dcterms:date pvm="19810414">1981-04-14</dcterms:date>
  <finlex:fileCopyNumber>1691</finlex:fileCopyNumber>
  <dcterms:issued pvm="19821008">1982-10-08</dcterms:issued>
  <dcterms:abstract>
    <p>Jutun alioikeudessa voittanut asianosainen oli HO:ssa, vastatessaan vastapuolen muutoksenhakemukseen, vaatinut korvausta HO:ssa olleista kuluistaan. HO:n katsottiin menetelleen virheellisesti kun se jättäessään pääasian alioikeuden ratkaisun varaan oli laiminlyönyt antaa lausunnon voittopuolen mainitusta kuluvaatimuksesta. Jutun hävinnyt asianosainen velvoitettiin korvaamaan voittopuolelle tällä vastauksen antamisesta HO:ssa olleet kulut. Se seikka, että HO oli tuomiossaan voittopuolen muutoksenhakemuksen johdosta tämän eduksi muuttanut alioikeuden päätöstä siltä osin kuin hänet oli "asian laadun vuoksi" määrätty pitämään oikeudenkäyntikulunsa vahinkonaan, ei vaikuttanut kulujen korvausvelvollisuuteen pääasian osalta.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19820153taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820153t.kko">
    <div>
      <h2 id="19820153taloa0">ASIAN KÄSITTELY ALEMMISSA OIKEUKSISSA</h2>
      <p>A Oy:n konkurssipesä oli B:lle tiedoksi annetun haasteen nojalla Tampereen RO:ssa lausunut, että pääurakoitsijana toiminut A Oy, jonka konkurssi oli alkanut 23.5.1979, oli 18.4. ja 9.5.1979 päivätyillä kahdella valtakirjalla valtuuttanut rakennuttajan, erään asunto-osakeyhtiön maksamaan B:lle aliurakoitsijan, toiminimen C:n haltijana, A Oy:llä asunto-osakeyhtiöltä urakkasopimuksen perusteella olevista saatavista, edellisellä valtakirjalla 54 500 ja jälkimmäisellä 15 000 markkaa sekä että asunto-osakeyhtiö oli suorittanut B:lle ensiksi mainitun valtakirjan perusteella 4.5.1979 14 000 markkaa ja viimeksi mainitun valtakirjan perusteella 28.5.1979 15 000 markkaa. Sen vuoksi ja kun A Oy velallisena siten oli viimeisinä 60 päivänä ennen konkurssin alkua ammattiinsa nähden epätavallisilla maksuvälineillä maksanut velkaansa, konkurssipesä oli vaatinut, että B velvoitettaisiin palauttamaan konkurssipesälle näin saamansa 29 000 markkaa korkoineen.</p>
      <p>RO, jossa B oli vastustanut kannetta ja vaatinut korvausta oikeudenkäyntikuluistaan, oli hylätessään 4.9.1980 julistamallaan päätöksellä kanteen kokonaisuudessaan samalla määrännyt, että B sai kuitenkin "asian laadun vuoksi" pitää oikeudenkäyntikulunsa omana vahinkonaan.</p>
      <p>Konkurssipesä ja B olivat hakeneet Turun HO:ssa muutosta RO:n päätökseen, konkurssipesä kanteensa uudistaen ja B vaatien, että konkurssipesä velvoitettaisiin korvaamaan hänen oikeudenkäyntikulunsa sekä RO:ssa että HO:ssa. Lisäksi B oli vastatessaan konkurssipesän muutoksenhakemukseen vaatinut sen velvoittamista korvaamaan hänellä HO:ssa vastauksen antamisesta olleet kulut.</p>
      <p>HO t. 6.3.1981 oli todennut, ettei konkurssipesän RO:ssa häviämä puheena oleva juttu ollut ollut niin sekava tai epätietoinen, että oikeudenkäyntiin olisi ollut perusteltua aihetta tai että muutakaan laillista perustetta oikeudenkäyntikulujen kuittaamiselle olisi esitetty. Sen vuoksi HO, pysyttäessään RO:n päätöksen muutoin, oli velvoittanut konkurssipesän korvaamaan B:lle tällä jutun vuoksi RO:ssa olleet kulut 6 000 markalla.</p>
      <p>Pyytäen valituslupaa B haki muutosta HO:n tuomioon ja uudisti vaatimuksensa konkurssipesän velvoittamisesta korvaamaan hänellä asiassa HO:ssa olleet kulut. Valituslupa myönnettään ja A Oy:n konkurssipesä antoi siltä muutoksenhakemuksen johdosta pyydetyn vastauksen.</p>
    </div>
    <div>
      <h2 id=""/>
      <p>KKO p. käsitteli asian ja havaitsi, että HO oli tuomiossaan laiminlyönyt lausua B:n esittämistä hänellä HO:ssa olleiden oikeudenkäyntikulujen korvaamista koskevista vaatimuksista. Viivytyksen välttämiseksi KKO otti nämä vaatimukset välittömästi ratkaistavakseen.</p>
      <p>A Oy:n konkurssipesän muutoksenhakemuksesta HO ei ollut muuttanut RO:n päätöstä. Kun konkurssipesä siten oli hävinnyt HO:ssa, sen oli oikeudenkäymiskaaren 21 luvun 3 §:n 1 momentin mukaan korvattava B:lle vastauksen antamisesta HO:ssa hänellä olleet kulut. Tätä korvausvelvollisuutta ei poistanut se seikka, että B samalla menestyksellisesti oli hakenut muutosta RO:n oikeudenkäyntikulujen korvaamista koskevaan ratkaisuun. B:n vastauskulut HO:ssa KKO arvioi 550 markaksi.</p>
      <p>B:n muutoksenhausta HO:ssa aiheutuneiden kulujen korvaamisesta KKO totesi, että RO ja HO olivat eri tavoin arvioineet konkurssipesän velvollisuutta korvata B:n oikeudenkäyntikulut RO:ssa. Oikeudenkäymiskaaren 21 luvun 4 §:n 1 momentista ilmenevän periaatteen mukaan B:lle ei ollut tuleva korvausta noista kuluista HO:ssa.</p>
      <p>Näillä perusteilla KKO velvoitti konkurssipesän suorittamaan B:lle oikeudenkäyntikulujen korvaukseksi HO:n osalta sanotut 550 markkaa. HO:n tuomiossa ja tässä päätöksessä B:n eduksi tehtyjen muutosten syyt huomioon ottaen, konkurssipesää ei velvoitettu korvaamaan B:lle hänelle muutoksenhakemisesta KKO:ssa aiheutuneita kuluja.</p>
      <div>
        <p>Ratkaisuun osallistuneet: oikeusneuvokset Miettinen, Mälkki, Portin ja Riihelä sekä ylimääräinen oikeusneuvos Karetie</p>
      </div>
    </div>
  </finlex:content>
</finlex:document>
