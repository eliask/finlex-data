<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820114t</dcterms:identifier>
  <finlex:ecliIdentifier>ECLI:FI:KKO:1982:II114</finlex:ecliIdentifier>
  <dcterms:title>KKO:1982-II-114</dcterms:title>
  <dcterms:description>
    <p>
      <strong>Asunto-osakeyhtiö</strong>
    </p>
    <p>
      <strong>As. oy, sen osakkeet ja osakkeenomistajat</strong>
    </p>
    <p>
      <strong>Lunastusmenettely</strong>
    </p>
  </dcterms:description>
  <finlex:registerNumber>S81/1211</finlex:registerNumber>
  <dcterms:date pvm="19820428">1982-04-28</dcterms:date>
  <finlex:fileCopyNumber>1848</finlex:fileCopyNumber>
  <dcterms:issued pvm="19820819">1982-08-19</dcterms:issued>
  <dcterms:abstract>
    <p>Asunto-osakeyhtiön yhtiöjärjestyksen lunastuslausekkeen mukaan, jos luovutetun osakkeen lunastamiseen halukkaita oli useampia, yhtiön hallitus päätti, kenelle näistä osake oli luovutettava. Tätä pidettiin asunto-osakeyhtiölain 23 §:ssä tarkoitettuna määräyksenä siitä, millä tavoin etuoikeus lunastamiseen oli ratkaistava.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19820114taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820114t.kko">
    <div>
      <h2 id="19820114taloa0">ASIAN KÄSITTELY ALEMMISSA OIKEUKSISSA</h2>
      <p>A:n as.oy B:tä vastaan ajamasta kanteesta Tammelan KO p. 2.12.1980 oli lausunut selvitetyksi, että Forssan piirin nimismies oli pakkohuutokaupalla 20.8.1980 myynyt as.oy B:n osakkeet n:ot 11873 - 12371, jotka oikeuttavat asunto-osakeyhtiön omistamassa talossa olevan 2 huonetta ja keittiön käsittävän 58 neliömetrin suuruisen huoneiston hallintaan, Forssan-Tammelan Säästöpankille, joka ei ollut asunto-osakeyhtiön osakas, 57 000 markan kauppahinnasta.</p>
      <p>Asunto-osakeyhtiön yhtiöjärjestyksen 7 §:n mukaan yhtiön osakkaalla oli oikeus lunastaa osakkeet, jotka oli luovutettu sille, joka ei ennestään ollut yhtiön osakas, mikä ehto oli merkitty myös yhtiön osakekirjaan. Asunto-osakeyhtiön osakkaat X ja A olivat esittäneet asunto-osakeyhtiön hallitukselle määräajassa lunastusvaatimuksen ja maksaneet myös lunastushinnan, minkä johdosta yhtiön hallitus oli 22.9.1980 päättänyt, että osakkeet tuli antaa X:lle. Sen vuoksi KO oli, koska asunto-osakeyhtiön yhtiöjärjestyksessä ei ollut määrätty millä tavoin etuoikeus lunastamiseen oli ratkaistava useampien siihen halullisten kesken ja asia tällöin asunto-osakeyhtiöistä annetun lain 23 §:n mukaan olisi tullut ratkaista arvalla, hyläten vaatimukset enemmälti, julistanut as.oy B:n hallituksen 22.9.1980 tekemän päätöksen mainittujen osakkeiden luovuttamisesta X:lle mitättömäksi.</p>
      <p>Turun HO, jonka tutkittavaksi as.oy B oli saattanut jutun, t. 23.10.1981 oli katsonut selvitetyksi, että as.oy B:n yhtiöjärjestyksen 7 §:n säännöksellä "Jos lunastamiseen halukkaita yhtiön osakkaita on useampia, päättää yhtiön hallitus siitä, kenelle näistä luovutettu osake on luovutettava" oli määrätty, millä tavoin etuoikeus lunastamiseen oli yhtiössä ratkaistava, ja että yhtiön hallitus oli kokouksessaan 22.9.1980, ratkaistessaan kenelle lunastamiseen halukkaista yhtiön osakkaista puheena olevat osakkeet oli luovutettava, toiminut yhtiöjärjestyksen määräysten mukaisesti. Sen vuoksi ja kun KO:n päätöksessä mainitusta asunto-osakeyhtiölain 23 §:n määräyksestä voitiin yhtiöjärjestyksen säännöksellä poiketa, HO oli, kumoten KO:n päätöksen, hylännyt A:n kanteen.</p>
      <p>Pyytäen valituslupaa A haki muutosta HO:n päätökseen. Lupa myönnettiin ja as.oy B antoi hakemuksen johdosta siltä pyydetyn vastauksen.</p>
    </div>
    <div>
      <h2 id=""/>
      <p>KKO t. tutki valituksen ja katsoi, ettei ollut syytä muuttaa HO:n tuomiota. A velvoitettiin suorittamaan yhtiölle korvaukseksi sillä vastauksen antamisesta KKO:ssa olleista kuluista 800 markkaa.</p>
      <div>
        <p>Ratkaisuun osallistuneet: oikeusneuvokset Heinonen, Takala, Nybergh ja Lehtonen sekä ylimääräinen oikeusneuvos Ketola</p>
      </div>
    </div>
  </finlex:content>
</finlex:document>
