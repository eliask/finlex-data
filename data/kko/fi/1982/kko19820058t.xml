<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820058t</dcterms:identifier>
  <finlex:ecliIdentifier>ECLI:FI:KKO:1982:II58</finlex:ecliIdentifier>
  <dcterms:title>KKO:1982-II-58</dcterms:title>
  <dcterms:description>
    <p>
      <strong>Ulosottolaki</strong>
    </p>
    <p>
      <strong>Ulosmittaus</strong>
    </p>
    <p>
      <strong>UL 4 luvun 5 §:n tulkinta</strong>
    </p>
  </dcterms:description>
  <finlex:registerNumber>S81/1007</finlex:registerNumber>
  <dcterms:date pvm="19820208">1982-02-08</dcterms:date>
  <finlex:fileCopyNumber>680</finlex:fileCopyNumber>
  <dcterms:issued pvm="19820506">1982-05-06</dcterms:issued>
  <dcterms:abstract>
    <p>Tavanomainen jääkaappi-pakastinyhdistelmä oli ruokatavaroiden kylmäsäilytystilan puuttuessa huoneistosta UL 4 luvun 5 §:n 1 mom:n 1 kohdassa tarkoitettu ulosmittauksessa erotettava talouskalu.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19820058taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820058t.kko">
    <div>
      <h2 id="19820058taloa0">ASIAN KÄSITTELY ALEMMISSA OIKEUKSISSA</h2>
      <p>Rovaniemen nimismiespiirin avustava ulosottomies oli 16.3.1981 ulosmitannut muun muassa B:n, Lapin lääninveroviraston ja C:n konkurssipesän A:lta olevien eri saamisten korkoineen suorittamiseksi jääkaappi-pakastinyhdistelmän, joka oli arvioitu 600 markan arvoiseksi. A oli Lapin lääninhallitukseen toimittamassaan valituskirjassa vaatinut ulosmittauksen kumoamista, koska jääkaappi-pakastin kuului välttämättömiin talouskaluihin eikä sitä niin ollen saanut ulosmitata.</p>
      <p>Lääninhallitus, keskeyttäen ulosmittauksen, oli 9.7.1981 antamallaan kahdella eri päätöksellä, koska ulosmitattua jääkaappi-pakastinyhdistelmää ei ollut luettava välttämättömiin huone- ja talouskaluihin eikä A ollut esittänyt lakiin perustuvaa syytä ulosmittauksen kumoamiseen, hylännyt A:n valituksen.</p>
      <p>Rovaniemen HO, jonka tutkittavaksi A oli saattanut asiat, p. 30.9.1981 oli jättänyt ne lääninhallituksen päätösten varaan.</p>
      <p>Pyytäen valituslupaa A haki muutosta HO:n päätökseen. Lupa myönnettiin ja asiassa annettiin samalla kielto täytäntöönpanon jatkamisesta. B ja Lapin lääninverovirasto antoivat niiltä pyydetyn vastaukset, mutta C:n konkurssipesä ei käyttänyt hyväkseen sille varattua tilaisuutta vastauksen antamiseen.</p>
    </div>
    <div>
      <h2 id=""/>
      <p>KKO p. tutki asian ja katsoi, että tavanomainen jääkaappi-pakastinyhdistelmä oli, kun huoneistosta oli ilmoitettu puuttuvan ruokatavaroiden kylmäsäilytystilat, mitä ilmoitusta ei ollut väitetty vääräksi, ulosottolain 4 luvun 5 *:n 1 momentin 1 kohdassa tarkoitettu ulosmittauksesta erotettava talouskalu. Sen vuoksi KKO kumosi valituksenalaiset HO:n ja lääninhallituksen päätökset sekä ulosmittauksen. Asianomaisen ulosottomiehen tuli ryhtyä tästä johtuviin tarpeellisiin toimiin heti, kun KKO:n päätös oli hänelle esitetty.</p>
      <div>
        <p>Ratkaisuun osallistuneet: oikeusneuvokset Saarni-Rytkölä, Takala, Portin ja Lindholm sekä ylimääräinen oikeusneuvos Surakka</p>
      </div>
    </div>
  </finlex:content>
</finlex:document>
