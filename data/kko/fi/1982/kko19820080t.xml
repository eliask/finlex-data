<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820080t</dcterms:identifier>
  <finlex:ecliIdentifier>ECLI:FI:KKO:1982:II80</finlex:ecliIdentifier>
  <dcterms:title>KKO:1982-II-80</dcterms:title>
  <dcterms:description>
    <p>
      <strong>Virkamiesasunto</strong>
    </p>
    <p>
      <strong>Huoneenvuokra</strong>
    </p>
    <p>
      <strong>Vuokrankorotuksen taannehtivuus</strong>
    </p>
  </dcterms:description>
  <finlex:registerNumber>R79/698</finlex:registerNumber>
  <dcterms:date pvm="19820309">1982-03-09</dcterms:date>
  <finlex:fileCopyNumber>1196</finlex:fileCopyNumber>
  <dcterms:issued pvm="19820611">1982-06-11</dcterms:issued>
  <dcterms:abstract>
    <p>Peruskoulun opettajille virkasuhteen perusteella vuokralle annettujen asuntojen vuokria voitiin kunnan viranomaisen päätöksellä korottaa vasta kullekin opettajalle erikseen annettua erityistiedoksiantoa seuranneen kuukauden alusta lukien.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19820080taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820080t.kko">
    <div>
      <h2 id="19820080taloa0">ASIAN KÄSITTELY ALEMMISSA OIKEUKSISSA</h2>
      <p>Opettajat A, B ja C olivat Tornion kaupungille 28.6.1977 tiedoksi toimitetun haasteen nojalla Tornion RO:ssa lausuneet, että kaupunki oli vuokranantajana korottanut kaupungin koululaitoksen palveluksessa olevien A:n ja hänen myötäpuolensa virkasuhdevuokra-asuntojen vuokria 1.3.1977 lukien. Vuokrien korotus oli saatettu vuokralaisten tietoon huhtikuussa 1977. Koska vuokrien yksipuolinen korottaminen taannehtivasti ei lain mukaan ollut mahdollista ja kun vuokrankorotus oli peritty korotusilmoitusta seuranneen kuukauden alusta lukien, A ja hänen myötäpuolensa olivat vaatineet, että vuokrankorotuksen vahvistettaisiin tullen voimaan vasta 1.5.1977 ja että kaupunki velvoitettaisiin palauttamaan maalis- ja huhtikuulta 1977 laittomasti perimänsä vuokrankorotukset A:lle 171 markkaa 60 penniä, B:lle 151 markkaa 20 penniä ja C:lle 191 markka 20 penniä korkoineen.</p>
      <p>Tornion kaupungin vastustettua kannetta RO p. 23.1.1978 oli lausunut selvitetyksi, että kunnallinen sopimusvaltuuskunta oli yleiskirjeellään 7.2.1977, joka oli saapunut Tornion kaupungille 14.2.1977, ilmoittanut, että valtioneuvosto oli päättänyt tarkistaa valtion virkamiesasuntojen vuokria 1.3.1977 lukien, ja tähän viitaten suositellut kunnallisten viranhaltija-asuntojen vuokrien tarkistamista viimeksi mainitusta päivästä lukien. Kaupunginhallitus oli 14.3.1977 päättänyt A:n ja hänen myötäpuolensa vuokrien tarkistuksesta 1.3.1977 lukien. Päätös oli tullut vuokralaisten tietoon vasta huhtikuussa 1977. Korotetut vuokrat oli peritty heidän palkastaan. Vaikka huoneenvuokralain 49 §:n tarkoittama ilmoitusmenettelyä ei ollut sanotun lain 49 b §:n 2 momentin mukaan sovellettava kunnan viranhaltija-asuntoihin, jollaisista nyt oli kysymys, RO oli katsonut, ettei kaupunki kuitenkaan ollut oikeutettu perimään korotettua vuokraa maaliskuulta 1977. Sen vuoksi RO oli, hyläten kanteen enemmälti, velvoittanut kaupungin palauttamaan A:lle ja hänen myötäpuolilleen maaliskuulta 1977 perimänsä vuokrankorotukset 5 prosentin korkoineen haasteen tiedoksiantopäivästä 28.6.1977.</p>
      <p>Vaasan HO, jonka tutkittavaksi A ja hänen myötäpuolensa sekä Tornion kaupunki olivat saattaneet jutun, t. 30.3.1979, koska po. vuokrasuhteeseen asiakirjoista saatavan selvityksen mukaan oli sovellettava valtion virkamiesasuntojen vuokrien määräämismenettelyä vastaavaa kunnallista järjestelmää, jonka mukaan kunnanhallituksen oli katsottava olleen oikeutettu valtioneuvoston päätöksen edellyttämissä rajoissa määräämään vuokrankorotuksen voimaantulon, oli, kumoten RO:n päätöksen, hylännyt kaupunkia vastaan ajetun kanteen ja vapauttanut kaupungin sille määrätystä maksuvelvollisuudesta.</p>
      <p>A ja hänen myötäpuolensa pyysivät että, koska lain soveltamisen kannalta muissa samanlaisissa tapauksissa oli tärkeätä saattaa juttu KKO:n tutkittavaksi, heille oikeudenkäymiskaaren 30 luvun 3 §:n 2 kohdan nojalla myönnettäisiin lupa hakea muutosta HO:n tuomioon, ja lupahakemukseensa sisällyttivät muutoksenhakemuksen. Hakemuksen johdosta Tornion kaupunki antoi siltä vaaditun vastauksen.</p>
    </div>
    <div>
      <h2 id=""/>
      <p>KKO t. myönsi esitetystä syystä muutoksenhakuluvan ja tutki jutun. Koska kaupunginhallituksen päätös oli annettu A:lle ja hänen myötäpuolilleen tiedoksi vasta huhtikuussa 1977 ja virkasuhteen perusteella vuokralle annettujen asuntojen vuokria oli voitu kunnan viranomaisen päätöksellä korottaa vasta kullekin vuokralaiselle erikseen annettua erityistiedoksiantoa seuranneen kuukauden alusta eli siis vasta 1.5.1977 lukien KKO harkitsee oikeaksi, kumoten HO:n tuomion, velvoittaa Tornion kaupungin palauttamaan maalis- ja huhtikuulta 1977 perimänsä vuokrankorotukset ja siten suorittamaan A:lle 171 markka 60 penniä, B:lle 151 markkaa 20 penniä ja C:lle 191 markkaa 20 penniä, kaikki määrät 5 prosentin korkoineen ja haasteen tiedoksiantopäivästä 28.6.1977 lukien.</p>
      <div>
        <p>Ratkaisuun osallistuneet: oikeusneuvokset Miettinen, Jalanko ja Ådahl sekä ylimääräiset oikeusneuvokset Heikkilä ja Lager</p>
      </div>
    </div>
  </finlex:content>
</finlex:document>
