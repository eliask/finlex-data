<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820046t</dcterms:identifier>
  <finlex:ecliIdentifier>ECLI:FI:KKO:1982:II46</finlex:ecliIdentifier>
  <dcterms:title>KKO:1982-II-46</dcterms:title>
  <dcterms:description>
    <p>
      <strong>Omavelkaisen takauksen vanhentuminen</strong>
    </p>
    <p>
      <strong>TakausA 4 §:n tulkintaa</strong>
    </p>
  </dcterms:description>
  <finlex:registerNumber>S81/890</finlex:registerNumber>
  <dcterms:date pvm="19820121">1982-01-21</dcterms:date>
  <finlex:fileCopyNumber>307</finlex:fileCopyNumber>
  <dcterms:issued pvm="19820421">1982-04-21</dcterms:issued>
  <dcterms:abstract>
    <p>Takaajat olivat, sitoutumatta maksamaan velkaa jonakin määrättynä aikana, menneet omavelkaiseen takaukseen jo erääntyneistä veroveloista. Takausasetuksen 4 §:n erityinen vanhentumisaika ei ollut sovellettavissa tällaiseen takaukseen.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19820046taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820046t.kko">
    <div>
      <h2 id="19820046taloa0">ASIAN KÄSITTELY ALEMMISSA OIKEUKSISSA</h2>
      <p>Hämeen lääninverovirasto oli A:lle ja B:lle 2.4.1980 tiedoksi toimituttamansa haasteen nojalla Ruoveden KO:ssa kertonut, että A ja B olivat 5.3.1979 sitoutuneet yhteisvastuulliseen omavelkaiseen takaukseen kommandiittiyhtiö C:n vero- ja veroluontoisista veloista 72 000 markkaan saakka. Yhtiö oli sittemmin asetettu konkurssiin, joka oli varojen vähäisyyden vuoksi rauennut. Sen vuoksi ja kun yhtiöllä oli maksamatta veroja, veroluontoisia maksuja, veronlisäyksiä, viivästyskorkoja ja jäämämaksuja yhteensä 78 868 markkaa 95 penniä Hämeen lääninverovirasto oli vaatinut, että A ja B velvoitettaisiin yhteisvastuullisesti suorittamaan lääninverovirastolle 72 000 markkaa laillisine korkoineen sekä korvaamaan sen oikeudenkäyntikulut asiassa.</p>
      <p>A:n ja B:n vastustettua kannetta KO p. 1.9.1980 oli lausunut selvitetyksi, että A ja B olivat 5.3.1979 sitoutuneet yhteisvastuulliseen omavelkaiseen takaukseen kommandiittiyhtiö C:n vero- ja veroluontoisista veloista 72 000 markkaan saakka. Koska kanteessa vaaditut verot ja maksut olivat olleet erääntyneitä A:n ja B:n sitoutuessa takausvastuuseen eikä saatavia ollut takauksen perusteella heiltä vaadittu vuoden kuluessa sen jälkeen, kun he olivat sitoutuneet vastaamaan edellä mainitun yhtiön velan maksamisesta, KO oli, ottaen huomioon takausmiehen edesvastausvelvollisuuden tarkemmasta määräämisestä annetun asetuksen 4 §:n säännöksen, hylännyt kanteen ja velvoittanut Hämeen lääninveroviraston suorittamaan A:lle ja B:lle korvaukseksi heidän yhteisistä oikeudenkäyntikuluistaan 3 887 markkaa 50 penniä.</p>
      <p>Turun HO, jonka tutkittavaksi Hämeen lääninverovirasto oli saattanut jutun, t. 10.7.1981 oli katsonut näytetyksi, että A ja B olivat 5.3.1979 antamassaan takaussitoumuksessa sitoutuneet vastuuseen vain ennen sitoumuksen allekirjoituspäivää erääntyneistä veroista ja veroluontoisista veloista. Sanotunlaisia työnantajasuorituksia, ennakkoveroja ja veronlisäyksiä oli näytetty tuohon päivään mennessä jääneen maksamatta yhteensä 63 984 markkaa 95 penniä. A ja B eivät olleet sitoutuneet maksamaan mainittuja suorituksia määrättynä aikana, joten hei eivät olleet KO:n mainitseman lainkohdan perusteella vapautuneet takaussitoumuksestaan, vaikka saatavia ei ollutkaan vaadittu vuoden kuluessa takaussitoumuksen antamisen jälkeen. Sen vuoksi HO oli kumoten KO:n päätöksen ja vapauttaen Hämeen lääninveroviraston korvaamasta A:n ja B:n oikeudenkäyntikuluja sekä hyläten kanteen enemmälti, velvoittanut A:n ja B:n yhteisvastuullisesti suorittamaan Hämeen lääninverovirastolle mainitut 63 984 markkaa 95 penniä 5 prosentin korkoineen haastepäivästä 2.4.1980 lukien. Lisäksi HO oli velvoittanut A:n ja B:n yhteisvastuullisesti suorittamaan lääninverovirastolle korvaukseksi sen oikeudenkäyntikuluista KO:n osalta 600 markkaa.</p>
      <p>Pyytäen valituslupaa A ja B hakivat muutosta HO:n tuomioon vaatien ensisijaisesti, että takaussaatava katsottaisiin vanhentuneeksi, koska omavelkaisen takauksen erityisen yhden vuoden vanhentumisajan oli katsottava alkaneen takaussitoumuksen antamisesta. Toissijaisesti hakijat vaativat, että kaikki lääninveroviraston kommandiittiyhtiö C:ltä takaussitoumuksen antamisen jälkeen saamat maksusuoritukset luettaisiin takaussopimuksen käsittävän velan lyhennykseksi. Lisäksi hakijat katsoivat, että he eivät olleet takaussitoumuksen mukaan vastuussa viivästyskorosta ja muista veronmaksun viivästymisen seuraamuksista.</p>
      <p>Valituslupa myönnettiin ja Hämeen lääninverovirasto antoi siltä pyydetyn vastauksen.</p>
    </div>
    <div>
      <h2 id=""/>
      <p>KKO t. katsoi, ettei ollut syytä muuttaa HO:n tuomiota. A ja B velvoitettiin yhteisvastuullisesti suorittamaan Hämeen lääninverovirastolle sillä vastauksen antamisesta KKO:ssa olleista kuluista 300 markkaa.</p>
      <div>
        <p>Ratkaisuun osallistuneet: oikeusneuvokset Manner, Takala, Nybergh ja Riihelä sekä ylimääräinen oikeusneuvos Roos</p>
      </div>
    </div>
  </finlex:content>
</finlex:document>
