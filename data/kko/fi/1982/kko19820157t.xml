<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820157t</dcterms:identifier>
  <finlex:ecliIdentifier>ECLI:FI:KKO:1982:II157</finlex:ecliIdentifier>
  <dcterms:title>KKO:1982-II-157</dcterms:title>
  <dcterms:description>
    <p>
      <strong>Huoneenvuokra</strong>
    </p>
    <p>
      <strong>Aravavuokratalo</strong>
    </p>
    <p>
      <strong>Vesimaksu</strong>
    </p>
  </dcterms:description>
  <finlex:registerNumber>S81/1035</finlex:registerNumber>
  <dcterms:date pvm="19820611">1982-06-11</dcterms:date>
  <finlex:fileCopyNumber>2720</finlex:fileCopyNumber>
  <dcterms:issued pvm="19821026">1982-10-26</dcterms:issued>
  <dcterms:abstract>
    <p>Asuntohallituksen yleisohjeiden mukaan aravavuokrataloissa ei saanut vuokran lisäksi periä vuokralaiselta erillisiä vesimaksuja, jollei niitä ollut hyväksytty alkuperäisessä lainapäätöksessä tai jollei niiden perimiseen ollut myöhemmin saatu asuntohallituksen lupaa. Vuokranantaja velvoitettiin palauttamaan tämän vastaisesti perityt vesimaksut.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19820157taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820157t.kko">
    <div>
      <h2 id="19820157taloa0">ASIAN KÄSITTELY ALEMMISSA OIKEUKSISSA</h2>
      <p>A oli Jäppilän kunnalle 30.5.1980 tiedoksi toimitetun haasteen nojalla Pieksämäen KO:ssa kertonut, että hän oli 29.4.1977 allekirjoitetulla vuokrasopimuksella vuokrannut kunnalta sen omistamasta vuonna 1977 valmistuneesta, Jäppilässä Heikinlammentiellä sijaitsevasta Kunnanvuokratalo A nimisestä rakennuksesta kaksi huonetta ja keittiön käsittävän 59 neliömetrin suuruisen huoneiston ja että kunta oli vuokrasopimuksessa olevan ehdon mukaisesti perinyt huoneistosta vuokran lisäksi 1.5.1977 - 30.4.1980 erillistä 10 markan suuruista vesimaksua henkilöä kohden kuukaudessa, vaikka asuntohallituksen vuonna 1977, 1978 ja 1979 antamien aravavuokratalojen vuokran määräytymisperusteita koskevien ohjeiden mukaan erillistä vesimaksua ei puheena olevassa talossa olisi saanut periä. Sen vuoksi ja kun asuntohallituksen vahvistamien perusteiden vastainen vuokrasopimuksen ehto erillisen vesimaksun perimisestä oli asuntolainoitettuun vuokrataloon kohdistuvista väliaikaisista rajoituksista 31.12.1975 annetun lain mukaan mitätön, A oli, samalla kun hän oli vaatinut vuokran alentamista, pyytänyt, että kunta velvoitettaisiin palauttamaan hänelle sanotulta ajalta laittomasti perityt vesimaksut yhteensä 720 markkaa korkoineen.</p>
      <p>Kunnan vastustettua kannetta KO p. 1.7.1980 oli lausunut, että kysymyksessä ei ollut kiinteistön varusteisiin kohdistuva käyttökorvaus vaan vesimaksun nimellä henkilöluvun mukaan peritty lisävuokra. Kun ei ollut väitettykään, että asuntohallitus olisi lainapäätöksissään taikka muulla tavoin oikeuttanut kunnan kantamaan tällaista vuokraa, ja kun tätä koskeva vuokrasopimuksen ehto asuntolainoitettuun vuokrataloon kohdistuvista väliaikaisista rajoituksista annetun lain 2 §:n mukaan oli mitätön, KO, samalla kun se oli hylännyt vuokran alentamista koskevan vaatimuksen, oli velvoittanut kunnan suorittamaan A:lle vaaditut 720 markkaa 5 prosentin korkoineen haasteen tiedoksiantopäivästä 30.5.1980 lukien.</p>
      <p>Itä-Suomen HO, jonka tutkittavaksi asianosaiset olivat saattaneet jutun, t. 10.9.1981 oli ratkaissut sen. Koska se seikka, ettei aravavuokrataloissa asuntohallituksen ohjeiden mukaan saanut periä erillisiä vesimaksuja ja ettei tällaisissa taloissa asuntolainoitettuun vuokrataloon kohdistuvista väliaikaisista rajoituksista 31.12.1975 annetun lain mukaan saanut periä asuntohallituksen määräämien perusteiden mukaan määräytyvää vuokraa korkeampaa vuokraa, ei tehnyt mitättömäksi vuokrasopimukseen otettua ehtoa erillisestä henkilöluvun mukaan perittävästä vesimaksusta ja kun huoneenvuokralain 24 §:n 2 momentin mukaan veden käytöstä oli voitu sopia suoritettavaksi eri korvaus, KO:n ei olisi tullut mainitsemillaan perusteilla velvoittaa kuntaa palauttamaan veden käytöstä erikseen perittyjä korvauksia, van ratkaista kysymys vuokran alentamisesta ja kunnan velvollisuudesta palauttaa A:lle tältä perimiään vuokra- ja vesimaksuja yksinomaan huoneenvuokralain 48 §:n 2 ja 3 momentin säännösten perusteella huomioon ottaen kokonaisvuokra. Sen vuoksi ja kun veden käyttökorvaus ei ollut liiallinen eikä kunnan perimä varsinainen vuokra ylittänyt vuokra-arvoltaan samanveroisista huoneistoista paikkakunnalla maksettua kohtuullista käypää vuokraa, HO oli, muuttaen KO:n päätöstä, hylännyt veden käytöstä perityn korvauksen palauttamista koskevan vaatimuksen aiheettomana ja vapauttanut kunnan tuomitusta vesimaksujen korvausvelvollisuudesta.</p>
      <p>Pyytäen valituslupaa A haki muutosta HO:n tuomioon. Lupa myönnettiin. Jäppilän kunta ei käyttänyt sille tarjottua tilaisuutta vastauksen antamiseen.</p>
    </div>
    <div>
      <h2 id=""/>
      <p>KKO t. tutki jutun ja totesi, että kysymyksessä olevana aikana voimassa olleiden asuntohallituksen yleisohjeiden mukaan ei aravavuokrataloissa ollut saanut vuokran lisäksi periä vuokralaiselta erillisiä vesimaksuja, jollei niitä ollut hyväksytty alkuperäisessä lainapäätöksessä tai niiden perimiseen ollut myöhemmin saatu asuntohallituksen lupaa. Tästä poikkeava ehto oli mitätön. Sen vuoksi KKO, soveltaen asuntolainoitettuun vuokrataloon kohdistuvista väliaikaisista rajoituksista 31.12.1975/1082 annetun lain 2 § 3 mom:ia sekä asuntolainoitettuun vuokrataloon kohdistuvista väliaikaisista rajoituksista annetun lain muuttamisesta 23.12.1977/991, 15.12.1978/954 ja 4.5.1979/460 annettujen lakien 6 §:ää, kumosi HO:n tuomion ja jätti asian KO:n päätöksen lopputuloksen varaan.</p>
      <div>
        <p>Ratkaisuun osallistuneet: oikeusneuvokset Leivonen, Hämäläinen ja af Hällström sekä ylimääräiset oikeusneuvokset Ketola ja Rosokivi</p>
      </div>
    </div>
  </finlex:content>
</finlex:document>
