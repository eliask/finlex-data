<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820054t</dcterms:identifier>
  <finlex:ecliIdentifier>ECLI:FI:KKO:1982:II54</finlex:ecliIdentifier>
  <dcterms:title>KKO:1982-II-54</dcterms:title>
  <dcterms:description>
    <p>
      <strong>Konkurssi</strong>
    </p>
    <p>
      <strong>Konkurssin edellytykset</strong>
    </p>
    <p>
      <strong>Perinnöstä luopuminen</strong>
    </p>
    <p>
      <strong>Perinnöstä luopuminen perittävän kuoleman jälkeen</strong>
    </p>
  </dcterms:description>
  <finlex:registerNumber>S81/1192</finlex:registerNumber>
  <dcterms:date pvm="19820107">1982-01-07</dcterms:date>
  <finlex:fileCopyNumber>4</finlex:fileCopyNumber>
  <dcterms:issued pvm="19820505">1982-05-05</dcterms:issued>
  <dcterms:abstract>
    <p>Luopumalla perinnöstä ei velallinen, vaikka hän samalla oli ilmoittanut luopumisen tapahtuvan lakimääräisen sijaisperillisen hyväksi, ollut konkurssisäännön 6 §:n 1 mom:n b kohdassa tarkoitetuin tavoin velkojainsa vahingoksi hukannut varojansa..</p>
    <p>Ään</p>
    <p>Vrt. <a href="http://www.finlex.fi/fi/oikeus/kko/kko/1990/19900179">KKO:1990:179</a></p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19820054taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820054t.kko">
    <div>
      <h2 id="19820054taloa0">ASIAN KÄSITTELY ALEMMISSA OIKEUKSISSA</h2>
      <p>Hämeen lääninverovirasto oli Tammelan KO:lle 26.3.1981 antamassaan hakemuksessa kertonut, että A oli hukannut omaisuuttaan velkojiensa vahingoksi ilmoittamalla 25.11.1980 allekirjoittamassaan asiakirjassa luopuvansa pesäosuudestaan 19.11.1980 kuolleen tyttärensä C:n kuolinpesässä tämän sisaren D:n hyväksi ryhtymättä lainkaan C:n kuolinpesään. A:lle oli maksuunpantu 1.5.1981 maksettavaksi erääntyvää jälkiveroa vuosilta 1976 - 1978 yhteensä 192 008 markkaa 57 penniä. Sen vuoksi ja kun A:lla ei ollut todettu olleen omaisuutta, lääninverovirasto oli vaatinut, että A:n omaisuus määrättäisiin konkurssisäännön 6 §:n 1 momentin b kohdan nojalla luovutettavaksi konkurssiin.</p>
      <p>A:n vastustettua hakemusta KO oli 15.4.1981 toimitetussa velallisen kuulustelussa julistamassaan päätöksessä lausunut selvitetyksi, että lääninverovirastolla oli A:lta selvä ja riidaton saaminen. Saamisen erääntymättömyys ei vaikuttanut asiaan. Kun A oli lääninveroviraston vahingoksi hukannut omaisuuttaan ilmoittamalla 25.11.1980 perintökaaren 17 luvun 3 §:ssä säädetyssä järjestyksessä luopuvansa, kuolinpesään ryhtymästä, 19.11.1980 kuolleen tyttärensä C:n jälkeen tulevasta omaisuudesta tämän sisaren D:n hyväksi ja kun A ei ollut väittänytkään, että hänellä olisi ollut muuta ulosottokelpoista omaisuutta, KO oli konkurssissäännön 6 §:n nojalla määrännyt, että A:n omaisuus oli luovutettava konkurssiin.</p>
      <p>Turun HO, jonka tutkittavaksi A oli saattanut asian, p. 16.10.1981 oli jättänyt sen KO:n päätöksen varaan.</p>
      <p>Pyytäen valituslupaa A haki muutosta HO:n päätökseen vaatien, että lääninveroviraston konkurssihakemus hylättäisiin. Lupa myönnettiin ja lääninverovirasto antoi siltä hakemuksen johdosta pyydetyn vastauksen.</p>
    </div>
    <div>
      <h2 id=""/>
      <p>KKO p. tutki asian ja totesi, että A oli yhdessä miehensä B:n kanssa 25.11.1980 allekirjoittamassaan asiakirjassa ilmoittanut seuraava: "Perintökaaren 17 luvun 3 §:ssä säädetyssä tarkoituksessa ilmoitamme luopuvamme pesäosuuksistamme kuolinpesään ryhtymättä marraskuun 19. päivänä 1980 kuolleen alaikäisen tyttäremme C:n jälkeen hänen sisarensa D:n (syntynyt 8.12.1970) hyväksi." Määräys edunsaajasta oli vailla merkitystä, sillä D olisi toissijaisen perillisenä myös ilman sitä A:n sijasta perinyt C:n. Näin ollen A ei ollut tuolla määräyksellä kohdaltaan ryhtynyt perintöön eikä vastaanottanut sitä. Luopumalla kysymyksessä olevalla asiakirjalla perintöoikeudestaan A ei ollut konkurssisäännön 6 §:n 1 momentin b kohdassa edellytetyin tavoin velkojainsa vahingoksi luovutustoimin tai muulla sellaiseen verrattavalla menettelyllä hukannut varojansa. Sen vuoksi KKO, kumoten HO:n ja KO:n päätökset, hylkäsi lääninveroviraston konkurssihakemuksen.</p>
      <div>
        <h3>Eri mieltä olevien jäsenten lausunnot</h3>
        <p>Oikeusneuvos Nybergh: C:n kuoleman johdosta A on tullut hänen kuolinpesänsä osakkaaksi. A:lle kuulunut pesäosuus on ulosottolain 4 luvun 11 §:n mukaan ollut ulosottokelpoista omaisuutta. Luopumalla pesäosuudestaan D:n hyväksi A on siten konkurssisäännön 6 §:n 1 momentin b kohdassa tarkoitetulla tavalla velkojainsa vahingoksi hukannut varojansa. Näillä perusteilla katson, ettei ole syytä HO:n päätöksen lopputuloksen muuttamiseen.</p>
        <p>Oikeusneuvos Leivonen oli samaa mieltä kuin oikeusneuvos Nybergh.</p>
      </div>
      <div>
        <p>Ratkaisuun osallistuneet: oikeusneuvos Mälkki sekä ylimääräiset oikeusneuvokset Surakka ja Roos</p>
      </div>
    </div>
  </finlex:content>
</finlex:document>
