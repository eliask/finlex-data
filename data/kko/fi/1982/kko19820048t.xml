<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820048t</dcterms:identifier>
  <finlex:ecliIdentifier>ECLI:FI:KKO:1982:II48</finlex:ecliIdentifier>
  <dcterms:title>KKO:1982-II-48</dcterms:title>
  <dcterms:description>
    <p>
      <strong>Avioliittolaki</strong>
    </p>
    <p>
      <strong>Avioero</strong>
    </p>
  </dcterms:description>
  <finlex:registerNumber>S81/135</finlex:registerNumber>
  <dcterms:date pvm="19810924">1981-09-24</dcterms:date>
  <finlex:fileCopyNumber>3570</finlex:fileCopyNumber>
  <dcterms:issued pvm="19820427">1982-04-27</dcterms:issued>
  <dcterms:abstract>
    <p>Mies oli puolisoille myönnetyn asumuseron aikana joitakin kertoja yöpynyt erillään asuneen vaimonsa ja tämän huoltoon uskottujen puolisoiden lasten asunnossa. Siitä huolimatta puolisot AL 76 §:n 1 mom:n nojalla tuomittiin avioeroon.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19820048taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820048t.kko">
    <div>
      <h2 id="19820048taloa0">ASIAN KÄSITTELY ALEMMISSA OIKEUKSISSA</h2>
      <p>Mikael A oli Irmeli A:lle 4.3.1980 tiedoksi toimituttamansa haasteen nojalla Helsingin RO:ssa kertonut, että RO oli 18.1.1979 julistamallaan lainvoiman saaneella päätöksellä tuominnut A:n puolisot asumuseroon. Koska A:n puolisot olivat asumuseron saatuaan asuneet erillään yli vuoden palaamatta sen jälkeenkään yhteiselämään, Mikael A oli vaatinut, että heidät tuomittaisiin avioeroon. Lisäksi hän oli ilmoittaen suostuvansa siihen, että puolisoiden alaikäiset lapset 21.1.1967 syntynyt Marianne ja 28.6.1971 syntynyt Janne uskottaisiin Irmeli A:n huoltoon, vaatinut, että hänet oikeutettaisiin esittämällään tavalla pitämään sanottuja lapsiaan luonaan.</p>
      <p>Vastustettuaan Mikael A:n kannetta Irmeli A oli puolestaan Mikael A:lle 19.3.1980 tiedoksi toimituttamansa haasteen nojalla RO:ssa kertonut, että hän ja Mikael A olivatkin asumuseron saatuaan palanneet yhteiselämään, minkä vuoksi hän oli vaatinut asumuserotuomion julistamista rauenneeksi. Siltä varalta, että asianomaiset tuomittaisiin avioeroon, Irmeli A oli vaatinut, että heidän edellä mainitut alaikäiset lapsensa uskottaisiin hänen huoltoonsa ja että Mikael A velvoitettaisiin suorittamaan lapsille elatusapua.</p>
      <p>Mikael A:n vastustettua Irmeli A:n kannetta RO p. 23.4.1980 oli lausunut selvitetyksi, että A:n aviopuolisot, jotka oli vihitty avioliittoon 11.12.1965, olivat jo ennen sanottua asumuseropäätöstä muuttaneet erilleen sekä että he asumuseron saatuaan olivat asuneet yli vuoden erillään eikä puolisoiden siitä huolimatta, että Mikael A:n oli näytetty asumuseron aikana vierailleen Irmeli A:n asunnossa ja siellä yöpyneenkin, ollut katsottava palanneen yhteiselämään sillä tavoin kuin avioliittolain 69 a §:n 4 momentissa tarkoitettiin. Sen vuoksi RO oli, hyläten Irmeli A:n kanteen, avioliittolain 76 §:n 1 momentin ja 80 §:n 1 ja 2 momentin, holhouslain 23 §:n 2 momentin ja lapsen elatuksesta annetun lain säännösten nojalla tuominnut A:n puolisot avioeroon sekä uskonut heidän alaikäiset lapsensa Marianne ja Janne A:n Irmeli A:n huoltoon ja velvoittanut Mikael A:n suorittamaan elatusapua kummallekin lapselle erikseen 450 markkaa kuukausittain etukäteen päätöksen julistamispäivästä 23.4.1980 lukien, kunnes lapset kykenivät elättämään itsensä tai ehkä toisin määrättiin, ei kuitenkaan enää lasten täytettyä 18 vuotta. Mikael A oikeutettiin pitämään mainittuja lapsia luonaan kaksi kertaa kuukaudessa, kunkin kuukauden ensimmäisenä ja kolmantena viikonloppuna perjantai-illasta kello 18.00 sunnuntai-iltaan kello 18.00 saakka sekä lisäksi vuosilomansa aikana yhtäjaksoisesti kahden viikon ajan, ei kuitenkaan Irmeli A:n vuosiloman aikana.</p>
      <p>Helsingin HO, jonka tutkittavaksi Irmeli A oli saattanut jutun, t. 10.12.1980 oli jättänyt asian RO:n päätöksen varaan.</p>
      <p>Pyytäen valituslupaa Irmeli A haki muutosta HO:n tuomioon ja vaati oman kanteensa hyväksymistä ja häntä vastaan ajetun kanteen hylkäämistä. Lupa myönnettiin ja Mikael A antoi häneltä pyydetyn vastauksen.</p>
    </div>
    <div>
      <h2 id=""/>
      <p>KKO t. tutki jutun ja totesi, että Mikael ja Irmeli A olivat jo ennen kuin Ro oli 18.1.1979 myöntänyt heille asumuseron muuttaneet asumaan erilleen toisistaan. He olivat 11.10.1978 allekirjoittaneet asumus- ja avioeron varalta laaditun sopimuksen ja 27.8.1979 vahvistaneet sen heidän välillään toimitetuksi ositukseksi sitoutuen samalla olemaan sitä moittimatta. Jutussa oli näytetty, että Mikael A oli asumuseron aikana usein vieraillut Irmeli A:n ja tämän huoltoon uskottujen lasten luona ja joitakin kertoja yöpynyt näiden asunnossa. Mikael ja Irmeli A eivät kuitenkaan olleet palanneet yhteiselämään eikä sillä seikalla, että Mikael A oli joitakin kertoja yöpynyt Irmeli A:n asunnossa, ollut oikeudellista merkitystä asumuseron raukeamisen kannalta. Sen vuoksi KKO katsoi, ettei ollut syytä muuttaa HO:n tuomion lopputulosta. Irmeli A velvoitettiin suorittamaan Mikael A:lle korvaukseksi hänellä vastauksen antamisesta KKO:ssa olleista kuluista 650 markkaa.</p>
      <div>
        <p>Ratkaisuun osallistuneet: oikeusneuvokset Jalanko, Pirkko Surakka ja Hiltunen sekä ylimääräiset oikeusneuvokset Pentti Surakka ja Lager</p>
      </div>
    </div>
  </finlex:content>
</finlex:document>
