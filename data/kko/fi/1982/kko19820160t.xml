<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820160t</dcterms:identifier>
  <finlex:ecliIdentifier>ECLI:FI:KKO:1982:II160</finlex:ecliIdentifier>
  <dcterms:title>KKO:1982-II-160</dcterms:title>
  <dcterms:description>
    <p>
      <strong>Ulosottolaki</strong>
    </p>
    <p>
      <strong>Turvaamistoimi</strong>
    </p>
    <p>
      <strong>Poliisi</strong>
    </p>
    <p>
      <strong>Poliisin toimivalta</strong>
    </p>
  </dcterms:description>
  <finlex:registerNumber>S81/1132</finlex:registerNumber>
  <dcterms:date pvm="19820604">1982-06-04</dcterms:date>
  <finlex:fileCopyNumber>2577</finlex:fileCopyNumber>
  <dcterms:issued pvm="19821104">1982-11-04</dcterms:issued>
  <dcterms:abstract>
    <p>Koska poliisin tehtäviin ei kuulu puhevallan käyttäminen haettaessa valtion puolesta UL 7 luvun mukaisia turvaamistoimenpiteitä, keskusrikospoliisin niitä koskeva hakemus menetetyksi ehkä tuomittavan rikoksen tuottaman taloudellisen hyödyn perinnän turvaamiseksi jätettiin tutkittavaksi ottamatta.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19820160taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820160t.kko">
    <div>
      <h2 id="19820160taloa0">ASIAN KÄSITTELY ALEMMISSA OIKEUKSISSA</h2>
      <p>Keskusrikospoliisi oli Uudenmaan lääninhallituksessa lausunut, että sen tutkittavana oli ammattimaista alkoholijuoman luvatonta valmistamista koskeva juttu, johon syylliseksi epäiltynä oli vangittu maalari A, joka omisti muun muassa Uudenmaan läänissä kolme tilaa. Tutkimuksissa oli ilmennyt todennäköisiä perusteita sen tueksi, että A oli valmistanut vuosien 1978 -1981 aikana ainakin 9 888 litraa alkoholia ja että rikoksen kautta saatu hyöty oli ainakin 494 000 markkaa. Koska oli perusteltua aihetta olettaa, että rikoksista todennäköisin syin epäilty A kätkemällä tai hävittämällä omaisuuttaan koetti välttää rikoksen perusteella tuomittavan menettämisseuraamuksen täytäntöönpanoa, keskusrikospoliisi oli pyytänyt lääninhallitusta panettamaan takavarikkoon ja myymis- ja hukkaamiskieltoon rikollista hyötyä vastaavan osan A:n omaisuudesta.</p>
      <p>Lääninhallitus p. 11.5.1981 oli tutkinut asian ja koska valtion oikeus menetetyksi ehkä tuomittavaan rikoksen tuottamaan taloudelliseen hyötyyn ei ollut saatava, jonka vakuudeksi ulosottolain 7 luvun säännösten mukaan voitiin myöntää takavarikko tai myymis- ja hukkaamiskielto, hylännyt hakemuksen.</p>
      <p>Helsingin HO, jolta keskusrikospoliisi oli hakenut muutosta, p. 27.10.1981 oli katsonut, ettei ollut syytä muuttaa lääninhallituksen päätöstä.</p>
      <p>Pyytäen valituslupaa keskusrikospoliisi haki muutosta HO:n päätökseen. Lupa myönnettiin ja A antoi kirjallisen vastauksen hakemukseen.</p>
    </div>
    <div>
      <h2 id=""/>
      <p>KKO p. käsitteli asian. Koska poliisin tehtäviin ei kuulunut puhevallan käyttäminen haettaessa valtion puolesta ulosottolain 7 luvussa tarkoitettuja turvaamistoimenpiteitä, KKO poisti HO:n ja lääninhallituksen päätökset sekä jätti keskusrikospoliisin sanottuja toimenpiteitä koskevan hakemuksen tutkimatta.</p>
      <div>
        <p>Ratkaisuun osallistuneet: oikeusneuvokset Takala, Portin, Mörä ja Lindholm sekä ylimääräinen oikeusneuvos Paasikoski</p>
      </div>
    </div>
  </finlex:content>
</finlex:document>
