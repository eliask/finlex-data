<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820177t</dcterms:identifier>
  <finlex:ecliIdentifier>ECLI:FI:KKO:1982:II177</finlex:ecliIdentifier>
  <dcterms:title>KKO:1982-II-177</dcterms:title>
  <dcterms:description>
    <p>
      <strong>Lakiosa</strong>
    </p>
  </dcterms:description>
  <finlex:registerNumber>S81/994</finlex:registerNumber>
  <dcterms:date pvm="19810310">1981-03-10</dcterms:date>
  <finlex:fileCopyNumber>1217</finlex:fileCopyNumber>
  <dcterms:issued pvm="19821208">1982-12-08</dcterms:issued>
  <dcterms:abstract>
    <p>Perittävä oli luovuttaessaan osittain lahjanluontoisella oikeustoimella kiinteistönsä yhdelle perillisistään määrännyt omistusoikeuden siirtymään vasta hänen kuollessaan. Sittemmin hän oli muuttanut luovutusehtoja niin, että omistusoikeus siirtyi jo aikaisemmin. Sen jälkeen oli vielä erikseen sovittu suorituksista, joiden seurauksena lahjana saadun omaisuuden arvo oli vähentynyt. Kiinteistölahjana saadun omaisuuden arvo määrättiin ottaen huomioon myös tuo viimeinen sopimus ja sen ajankohdan kiiteistöarvon mukaan.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19820177taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820177t.kko">
    <div>
      <h2 id="19820177taloa0">ASIAN KÄSITTELY ALEMMISSA OIKEUKSISSA</h2>
      <p>Martta Heinonen, Hilja Lyhykäinen sekä Väinö ja Pekka Öykkönen olivat Maija Mäenpäälle 3.2.1976 tiedoksi toimitetun haasteen nojalla Ilomantsin KO:ssa lausuneet, että Heinosen, Lyhykäisen, Väinö ja Pekka Öykkösen, 13.1.1964 kuolleen Lauri Öykkösen, Erkki Öykkösen, Tuovi Öykkösen sekä Mäenpään äiti, 17.3.1975 kuollut Anna Öykkönen oli 5.10.1962 vahvistetulla kauppakirjalla myynyt Ilomantsin kunnan Sonkajan kylässä omistamansa Korkeasillan tilan RN:o 5:6 ja Sillankorvan talon RN:o 60 irtaimistoineen Mäenpäälle elinikäistä eläkettä vastaan ja ehdoin, että hallintaoikeus myytyihin tiloihin siirtyi Mäenpäälle heti ja omistusoikeus Anna Öykkösen kuoleman jälkeen. Mäenpään laiminlyötyä sanotun eläkkeen suorittamisen hän ja Anna Öykkönen olivat 14.12.1967 vahvistetulla edellä mainitun kauppakirjan täydennyksellä muuttaneet kaupan ehtoja siten, että kauppahinnaksi oli sovittu 22 000 markkaa, josta 10 000 markkaa oli kuitattu maksetuksi Anna Öykkösen Mäenpäältä jo saamina rahasuorituksina ja eläke-etuuksina. Loppuosa kauppahinnasta oli sovittu suoritettavaksi siten, että Mäenpää otti vastattavakseen tiloja rasittaneesta 2 166,59 markan asutuslainasta ja sitoutui suorittamaan Anna Öykköselle 9 833,41 markkaa viiden vuoden kuluessa 14.12.1967 lukien. Edelleen kauppakirjan täydennyksessä selitettiin, että Anna Öykkönen luopui sanotusta eläkeoikeudestaan ja että omistusoikeus kyseisiin tiloihin siirtyi Mäenpäälle 14.12.1967. Mäenpään laiminlyötyä edelleenkin kauppahinnan suorittamisen hän ja Anna Öykkönen olivat 14.3.1973 allekirjoitetussa sopimuskirjassa, jossa sanottu Mäenpään laiminlyönti oli nimenomaisesti todettu, uudelleen sopineet tilojen kauppahinnan maksamisesta. Sopimuskirjan mukaan Mäenpää oli suorittanut asiakirjan allekirjoittamistilaisuudessa Anna Öykköselle 10 000 markkaa, minkä lisäksi Anna Öykkönen oli sopimuskirjalla saanut elinikäisen asumisoikeuden Sillankorvan tilan rakennuksissa, oikeuden viljellä tilojen peltoja ja ottaa tilojen metsästä poltto- ja tarvepuuta metsänhoidollista hakkuuta silmällä pitäen Mäenpään osoituksen mukaisesti. Edelleen sopimuskirjassa selitettiin, että Anna Öykkösen ostama irtain omaisuus kuului hänelle. Lisäksi Mäenpää oli sanotussa asiakirjassa sitoutunut suorittamaan Tuovi Öykköselle 7 000 markkaa sekä Lauri Öykkösen lapsille, 2.4.1961 syntyneelle Timo Öykköselle ja 30.7.1963 syntyneelle Olavi Öykköselle, kummallekin erikseen, 5 000 markkaa heti sen jälkeen kun mainittujen tilojen metsäalueet oli myyty, kuitenkin viimeistään viiden vuoden kuluessa sopimuspäivästä lukien. Sopimuskirjassa mainittua 10 000 markan rahasuoritusta Mäenpää ei kuitenkaan tiettävästi ollut suorittanut Anna Öykköselle.</p>
      <p>Anna Öykkönen oli vielä 3.6.1974 tekemässään testamentissa määrännyt, että Tuovi, Timo ja Olavi Öykköselle mainitun sopimuskirjan mukaan tulevat rahasuoritukset muodostivat heidän koko perintöosuutensa Anna Öykkösen jälkeen sekä että kaikki muu Anna Öykkösen omaisuus oli jaettava tasan Heinosen, Lyhykäisen sekä Väinö, Pekka ja Erkki Öykkösen kesken.</p>
      <p>Kun Anna Öykkösen tarkoitus oli alunperin ollut, että Mäenpää saisi tilat omistukseensa vasta Anna Öykkösen kuoltua, Anna Öykkösen Mäenpäälle kerrotuin tavoin luovuttamien tilojen arvo oli määrättävä Anna Öykkösen kuolinpäivän arvon mukaiseksi eli 357 354 markaksi. Näin ollen Anna Öykkönen, joka oli myöhemmin lisäksi katunut sanottua kauppaansa muiden rintaperillisten oikeutta loukkaavana, oli luovuttanut Mäenpäälle, joka ei ollut suorittanut tiloista tosiasiallisesti mitään vastiketta, sellaisen lahjan, jolla oli ilmeisesti tarkoitettu suosia Mäenpäätä muiden lakiosaan oikeutettujen perillisten vahingoksi. Anna Öykkösen jälkeen 26.5.1975 toimitetussa perunkirjoituksessa oli kuolinpesän säästöksi todettu 14 674,28 markkaa. Mainituilla perusteilla Heinonen, Lyhykäinen sekä Väinö ja Pekka Öykkönen olivat vaatineet, että Mäenpää velvoitettaisiin suorittamaan heille kullekin lakiosan täydennyksenä kunkin lakiosaa vastaavat 1/16 osan tilojen arvon ja pesän säästön yhteenlasketusta määrästä 372 028,28 markasta eli 21 400 markkaa laillisine korkoineen sekä korvausta heidän oikeudenkäyntikuluistaan.</p>
      <p>Mäenpää oli kanteesta kuultuna kiistänyt tilojen esitetyn arvon ja huomauttanut, että niiden arvo tulisi määrätä vuoden 1962 hintatason mukaisesti 24 000 markaksi. Tilojen luovutusehdot eivät muutoinkaan, huomioon ottaen Mäenpään Anna Öykköselle suorittamien vastikkeiden määrän, osoittaneet mitään suosimistarkoitusta. Mainituilla perusteilla Mäenpää oli vastustanut esitettyjä vaatimuksia sekä puolestaan vaatinut, että Heinonen ja hänen myötäpuolensa velvoitettaisiin yhteisvastuullisesti korvaamaan Mäenpään oikeudenkäyntikulut jutussa.</p>
      <p>KO p. 15.11.1976 oli todennut, että Anna Öykkönen oli 10.5.1962 tehdyllä kauppakirjalla myynyt tyttärelleen Mäenpäälle Ilomantsin kunnan Sonkajan kylässä sijaitsevat Korkeasilta-nimisen tilan RN:o 5:6 ja Sillankorva-nimisen tilan RN:o 60 kauppakirjassa määriteltyä eläke-etuutta vastaan ja että Anna Öykkönen ja Mäenpää olivat 14.12.1967 tehdyllä lisäyksellä sopineet mainitun kauppakirjan ehtojen muuttamisesta kauppahinnan ja omistusoikeuden siirtymisen osalta, minkä lisäksi he olivat 14.3.1973 laaditulla sopimuskirjalla sopineet kauppahinnan maksujärjestelyistä.</p>
      <p>Edelleen KO oli todennut, että Anna Öykkönen oli kuollut 17.3.1975, että hänen jälkeensä oli toimitettu perunkirjoitus 26.5.1975 ja että Heinonen ja hänen myötäpuolensa olivat, vaatiakseen lakiosansa täydennystä, ottaneet Mäenpäätä vastaan haasteen, joka oli annettu hänelle tiedoksi 3.2.1976.</p>
      <p>Koska mainittua kauppaa, ottaen huomioon kauppahintaa ja sen suorittamista koskevat kauppaehdot, niiden muutokset, kauppahinnan maksamattomuus ja muut asiassa ilmi tulleet seikat, oli pidettävä lahjana, jolla oli ilmeisesti alun perin tarkoitettu suosia sen saajaa lakiosaan oikeutettujen perillisten vahingoksi, ja koska Anna Öykkösen esitetyn selvityksen valossa oli katsottava myöhemmin muuttaneen mieltään sanotun suosimisajatuksen osalta sekä koska kaikki asiassa esitetty huomioon ottaen olisi kohtuutonta pitää kiinteistön arvon määrittämisajankohtana muuta kuin Anna Öykkösen kuolinhetken arvoa, KO, vaatimukset enemmälti hyläten, oli ottaen huomioon, että edellä mainittu oikeustoimi oli loukannut kantajien oikeutta heidän lakiosaansa ja että tuona kiinteistöjen arvona oli esitettyyn selvitykseen nähden pidettävä 145 000 markkaa sekä että Anna Öykkösen kuolinpesän säästönä oli pidettävä 14 674 markkaa 28 penniä, velvoittanut Mäenpään heti maksamaan Heinoselle, Lyhykäiselle sekä Väinö ja Pekka Öykköselle kullekin erikseen 9 979 markkaa 64 penniä 5 prosentin korkoineen haasteen tiedoksiantopäivästä 3.2.1976 lukien sekä korvaamaan kantajien yhteiset oikeudenkäyntikulut asian laatuun nähden kohtuullisiksi harkituilla 1 300 markalla.</p>
      <p>Itä-Suomen HO, jonka tutkittavaksi Mäenpää oli saattanut jutun, t. 27.8.1981 oli todeten, että Anna Öykkönen oli myynyt kysymyksessä olevat tilat Mäenpäälle alkuaan 5.10.1962 vahvistetulla kauppakirjalla, katsonut selvitetyksi, että Mäenpää oli suorittanut Anna Öykköselle tämän 14.3.1973 allekirjoitetussa sopimuskirjassa maksetuiksi kuittaamat 10 000 markkaa, sitoutunut samassa asiakirjassa suorittamaan Tuovi, Timo ja Olavi Öykköselle yhteensä 17 000 markkaa sekä antamaan Anna Öykköselle kanteessa mainitut, HO:n 4 000 markan arvoiseksi arvioimat etuudet. Lisäksi Mäenpää oli 14.12.1967 vahvistetulla kauppakirjan täydennyksellä ottanut vastattavakseen 2 166,59 markan asutuslainasta. Sitä vastoin HO oli katsonut, ettei Anna Öykkösen sanottuun kauppakirjan täydennykseen sisältyvää kuittausta 10 000 markan rahasuoritusten ja eläke-etuuksien saamisesta voitu pitää jutussa ilmitulleiden seikkojen perusteella riittävänä näyttönä siitä, että Mäenpää olisi todella suorittanut sanotun määrän rahana tai eläke-etuuksina Anna Öykköselle. Kun Anna Öykkösen luovuttamien tilojen arvo oli KO:n mainitsemin perustein määrättävä Anna Öykkösen kuolinhetken arvon mukaan ja tuoksi arvoksi oli katsottava KO:n toteamat 145 000 markkaa ja kun tilojen kerrottua luovutusta oli tilojen sanotun arvon ja Mäenpään suorittamien ja antamien vastikkeiden ja etuuksien arvon erotuksen eli 111 833,41 markan osalta pidettävä sellaisena lahjana, jolla Anna Öykkönen oli ilmeisesti tarkoittanut suosia Mäenpäätä muiden lakiosaan oikeutettujen perillisten vahingoksi sekä kun Anna Öykkösen kuolinpesän arvoksi oli katsottava KO:n toteamat 14 674,28 markkaa, muodostui niiden varojen kokonaismääräksi, jota lakiosia määrättäessä oli pidettävä perusteena, 126 507,69 markkaa. Mainituilla perusteilla HO, muuttaen KO:n päätöstä ja hyläten kanteen enemmälti, oli alentanut Mäenpään lakiosien täydennyksenä suoritettavan määrän Heinosen, Lyhykäisen sekä Väinö ja Pekka Öykkösen kunkin osalta erikseen 7 906 markaksi 73 penniksi, mistä kullekin tulevasta määrästä oli kuitenkin vähennettävä se omaisuuden arvo, minkä Mäenpää näyttäisi asianomaisen saaneen Anna Öykkösen jälkeen ehkä toimitetussa perinnönjaossa.</p>
      <p>Pyytäen valituslupaa Mäenpää haki muutosta HO:n päätökseen. KKO myönsi 30.11.1981 Mäenpäälle valitusluvan siltä osin kuin jutussa oli kysymys siitä, minkä ajankohdan mukaan Anna Öykkösen luovuttaman omaisuuden arvo perintökaaren 7 luvun 3 §:n 3 momentin säännösten nojalla oli määrättävä, sekä siirsi kysymyksen valitusluvan myöntämisestä muulta osalta ratkaistavaksi valituksen käsittelyn yhteydessä. Heinonen ja hänen myötäpuolensa antoivat heiltä hakemuksen johdosta pyydetyn vastauksen.</p>
    </div>
    <div>
      <h2 id=""/>
      <p>KKO t. myöntämättä valituslupaa muulta kuin jo myönnetyltä osalta tutki jutun siltä osin kuin valituslupa oli myönnetty. Anna Öykkönen oli 5.10.1962 allekirjoittamassaan kauppakirjassa määrännyt, että omistusoikeus kiinteistöihin siirtyisi Mäenpäälle vasta hänen kuollessaan. Tuon ehdon Anna Öykkönen oli 14.12.1967 vahvistetulla kauppakirjan täydennyksellä ja selvennyksellä muuttanut niin, että omistusoikeus siirtyi Mäenpäälle jo tuona päivänä. Sen jälkeen Mäenpää oli vielä 14.3.1973 Anna Öykkösen kanssa tekemällään sopimuksella sitoutunut suorituksiin, joiden seurauksena hänen edellä mainittujen luovutuskirjojen nojalla Anna Öykköseltä lahjana saamansa omaisuuden arvo oli vähentynyt. Arvioitaessa, käsittikö Anna Öykkösen Mäenpäälle tekemä kiinteistönluovutus perintökaaren 7 luvun 3 §:n 3 momentin mukaan pesän varoihin lisättävän lahjan, sekä niitä perusteita, joiden nojalla sellaisen lahjan arvo oli määrättävä, oli otettava huomioon myös tuo viimeinen sopimus Mäenpään suoritusvelvollisuudesta. Tämän vuoksi KKO katsoi, että lahjan arvo oli määrättävä tuon sopimuksen ajankohdan eli siis vuoden 1973 arvon mukaan. Jutussa esitetty selvitys ei osoittanut että kysymyksessä olevien kiinteistöjen arvo vuonna 1973 olisi ollut pienempi kuin HO:n vuodelta 1975 määräämä 145 000 markkaa. KKO katsoi sen vuoksi pesään lisättävän omaisuusarvon osalta, ettei ollut syytä muuttaa HO:n tuomion lopputulosta.</p>
      <div>
        <p>Ratkaisuun osallistuneet: oikeusneuvokset Salervo, Manner, Nybergh ja Hiltunen sekä ylimääräinen oikeusneuvos Roos</p>
      </div>
    </div>
  </finlex:content>
</finlex:document>
