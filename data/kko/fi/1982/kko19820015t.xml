<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820015t</dcterms:identifier>
  <finlex:ecliIdentifier>ECLI:FI:KKO:1982:II15</finlex:ecliIdentifier>
  <dcterms:title>KKO:1982-II-15</dcterms:title>
  <dcterms:description>
    <p>
      <strong>Pesänjakaja</strong>
    </p>
    <p>
      <strong>Pesänjakajan määrääminen</strong>
    </p>
  </dcterms:description>
  <finlex:registerNumber>S81/174</finlex:registerNumber>
  <dcterms:date pvm="19810929">1981-09-29</dcterms:date>
  <finlex:fileCopyNumber>3635</finlex:fileCopyNumber>
  <dcterms:issued pvm="19820303">1982-03-03</dcterms:issued>
  <dcterms:abstract>
    <p>PK 23 luvun 6 §:n 1 mom:ssa tarkoitettu tilaisuuden varaaminen pesän osakkaille lausua mielipiteensä asiasta voidaan tehdä kirjatulla kirjeellä, jossa ilmoitetaan pesänjakajaksi ehdotettu henkilö ja hakemuksen käsittelypäivä tuomioistuimessa.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19820015taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820015t.kko">
    <div>
      <h2 id="19820015taloa0">ASIAN KÄSITTELY ALEMMISSA OIKEUKSISSA</h2>
      <p>Ylitornion KO p. 3.9.1980 oli, koska 25.5.1955 kuolleen Albert A:n jälkeen ei ollut toimitettu perinnönjakoa ja kun kuolinpesän osakkaista Leo ja Ensio A olivat pyytäneet V:n määräämistä pesänjakajaksi, johon olivat suostuneet muut pesänosakkaat paitsi B, jolle kuitenkin oli kirjatulla kirjeellä annettu tieto ko. pesänjakajahakemuksen käsittelypäivästä, perintökaaren 23 luvun 4 §:n nojalla määrännyt V:n, joka oli tehtävään suostunut, toimittamaan pesänjakajana perinnönjaon Albert A:n jälkeen.</p>
      <p>Rovaniemen HO, jossa B oli hakenut muutosta KO:n päätökseen, p. 23.12.1980 oli, koska B:lle oli varattu tilaisuus lausua mielipiteensä pesänjakajan määräämistä koskevasta hakemuksesta, mitä seikkaa B ei ollut kiistänyt, hyläten B:n vaatimuksen asian palauttamisesta KO:een, jättänyt asian KO:n päätöksen varaan.</p>
      <p>Pyytäen valituslupaa B haki muutosta HO:n päätökseen vaatien että, koskei hänelle KO:ssa ollut perintökaaren 23 luvun 6 §:n mukaisessa järjestyksessä varattu tilaisuutta lausua mielipiteensä pesänjakajan määräämistä koskevasta hakemuksesta, asia palautettaisiin KO:een. Valituslupa myönnettiin. Leo ja Ensio A antoivat heiltä hakemuksen johdosta pyydetyn vastauksen.</p>
    </div>
    <div>
      <h2 id=""/>
      <p>KKO p. tutki asian. B:lle oli 8.8.1980 lähetetty kirjattu kirje, jossa hänelle oli ilmoitettu pesänjakajan määräämistä koskevan hakemuksen käsittelyaika KO:ssa ja pesänjakajaksi ehdotettu henkilö. Hän oli myöntänyt vastaanottaneensa tämän kirjeen. Näin ollen hänelle oli perintökaaren 23 luvun 6 §:n mukaisesti varattu tilaisuus lausua mielipiteensä asiasta. Sen vuoksi KKO katsoi, ettei ollut syytä muuttaa HO:n päätöksen lopputulosta.</p>
      <div>
        <p>Ratkaisuun osallistuneet: oikeusneuvokset Leivonen, Ådahl ja Surakka sekä ylimääräiset oikeusneuvokset Heikkilä ja Lager</p>
      </div>
    </div>
  </finlex:content>
</finlex:document>
