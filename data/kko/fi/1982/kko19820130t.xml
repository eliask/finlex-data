<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820130t</dcterms:identifier>
  <finlex:ecliIdentifier>ECLI:FI:KKO:1982:II130</finlex:ecliIdentifier>
  <dcterms:title>KKO:1982-II-130</dcterms:title>
  <dcterms:description>
    <p>
      <strong>Maksuton oikeudenkäynti</strong>
    </p>
    <p>
      <strong>Oikeudenkäyntiavustaja</strong>
    </p>
  </dcterms:description>
  <finlex:registerNumber>H81/194</finlex:registerNumber>
  <dcterms:date pvm="19820407">1982-04-07</dcterms:date>
  <finlex:fileCopyNumber>1665</finlex:fileCopyNumber>
  <dcterms:issued pvm="19820827">1982-08-27</dcterms:issued>
  <dcterms:abstract>
    <p>Tavanomaisessa elatusavun vahvistamista koskevassa jutussa sosiaalilautakunnan huostaan otettu lapsi, jolle oli myönnetty maksuton oikeudenkäynti, ei ollut maksuttomasta oikeudenkäynnistä annetun lain 10 §:n mukaisesti oikeudenkäyntiavustajan tarpeessa, koska lautakunnalla oli velvollisuus avustaa lasta tällaisessa oikeudenkäynnissä.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19820130taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820130t.kko">
    <div>
      <h2 id="19820130taloa0">ASIAN KÄSITTELY ALEMMISSA OIKEUKSISSA</h2>
      <p>Oulun kaupungin sosiaalilautakunta oli alaikäisen Kari A:n holhoojana Oulun RO:ssa Taavetti A:ta vastaan ajamassaan elatusavun vahvistamista koskevassa jutussa, annettuaan oikeuteen kirjallisen vakuutuksen Kari A:n varallisuusoloista, pyytänyt, että Kari A:lle myönnettäisiin maksuton oikeudenkäynti 10.7.1980 lukien ja että asianajaja X määrättäisiin tämän avustajaksi.</p>
      <p>RO p. 8.9.1980 oli, koska sosiaalilautakunta oli lastensuojelulain 21 §:n mukaan Kari A:n holhooja ja lautakunnan tällä perusteella sekä elatusturvalain 36 §:n 1 momentin nojalla oli ajettava kannetta lapsen elatusvelvollisuuden vahvistamiseksi, hylännyt pyynnön.</p>
      <p>Vaasan HO, jossa sosiaalilautakunta holhoojantoimessaan oli hakenut muutosta RO:n päätökseen, p. 23.12.1980 oli, koska Kari A, huomioon ottaen hänen tulonsa ja varansa, ei kyennyt kokonaisuudessaan suorittamaan asian käsittelyä vaatimia menoja, mutta lautakunnalla, joka oli hänen holhoojansa, oli mahdollisuus määrätä alaisensa, siihen sopiva virkamies toimimaan Kari A:n avustajana, HO oli jättänyt asian RO:n päätöksen varaan muutoin paitsi että Kari A:lle myönnettiin maksuton oikeudenkäynti ilman korvausvelvollisuutta valtiolle taannehtivasti 10.7.1980 lukien.</p>
      <p>Pyytäen valituslupaa sosiaalilautakunta holhoojantoimessaan haki muutosta HO:n päätökseen. Lupa myönnettiin. Asianomaisen virallinen syyttäjä antoi pyydetyn vastauksen, mutta Taavetti A ei käyttänyt hänelle varattua tilaisuutta vastauksen antamiseen.</p>
    </div>
    <div>
      <h2 id=""/>
      <p>KKO p. tutki asian ja katsoi, että sosiaalilautakunnalla oli huostaan ottamansa Kari A:n holhoojana velvollisuus avustaa lasta oikeudenkäynnissä lautakunnalle tavanomaisessa elatusavun vahvistamista koskevassa jutussa. Kari A, jolle oli myönnetty maksuton oikeudenkäynti, ei siten ollut maksuttomasta oikeudenkäynnistä annetun lain 10 §:n mukaisesti oikeudenkäyntiavustajan tarpeessa. Sen vuoksi HO:n päätöksen lopputulosta ei muutettu.</p>
      <div>
        <p>Ratkaisuun osallistuneet: oikeusneuvokset Salervo, Ådahl, Surakka ja Hiltunen sekä ylimääräinen oikeusneuvos Lager</p>
      </div>
    </div>
  </finlex:content>
</finlex:document>
