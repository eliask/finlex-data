<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820028t</dcterms:identifier>
  <finlex:ecliIdentifier>ECLI:FI:KKO:1982:II28</finlex:ecliIdentifier>
  <dcterms:title>KKO:1982-II-28</dcterms:title>
  <dcterms:description>
    <p>
      <strong>Osatalokkaan lunastusoikeus</strong>
    </p>
    <p>
      <strong>MK 7 luvun 1 §</strong>
    </p>
    <p>
      <strong>Yhteisomistussuhteen purkaminen</strong>
    </p>
  </dcterms:description>
  <finlex:registerNumber>501 RD 1976</finlex:registerNumber>
  <dcterms:date pvm="19820129">1982-01-29</dcterms:date>
  <finlex:fileCopyNumber>462</finlex:fileCopyNumber>
  <dcterms:issued pvm="19820319">1982-03-19</dcterms:issued>
  <dcterms:abstract>
    <p>Yhteisomistajan luovutettua kaupunkikiinteistöstä omistamansa osuuden A vaati osuuden ostajaan kohdistamassaan kanteessa saada kiinteistön osatalokkaana MK 7 luvun 1 §:n nojalla lunastaa kyseessä olevan kiinteistöosuuden. Se seikka, että kiinteistö oli jo ennen lunastuskanteen nostamista eräistä yhteisomistussuhteista annetun lain nojalla määrätty myytäväksi ja että A, ostettuaan kiinteistön julkisessa huutokaupassa sanotun kanteen ollessa vireillä HO:ssa, oli jo saanut omistusoikeuden myös kanteen kohteena olevaan kiinteistöosuuteen, ei estänyt lunastusoikeuden käyttämistä. Lunastuskanne hylättiin, koska lunastushintaa ei ollut talletettu alioikeuteen ennen jutun käsiteltäväksi ottamista.</p>
    <p>Ään</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19820028taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820028t.kko">
    <div>
      <h2 id="19820028taloa0">ASIAN KÄSITTELY ALEMMISSA OIKEUKSISSA</h2>
      <p>A oli Joensuun RO:ssa avoimelle yhtiölle B:lle 1975 tiedoksi toimituttamansa haasteen nojalla lausunut, että avoin yhtiö oli 27.3.1973 allekirjoitetulla kauppakirjalla ostanut perustettavan yhtiön lukuun X:lle kuuluneet osuudet talosta ja tontista n:o 1 Joensuun kaupungissa korttelissa n:o 14 50 000 markan kauppahinnasta. Saantoa koskeva lainhuudatusmenettely oli sittemmin pantu vireille, mutta asian käsittelyä oli hakijan pyynnöstä jatkuvasti lykätty. Kun A oli mainitun kaupan tekemisen aikaan sanotun kiinteistön yhteisomistajista suurimman yksityisen osuuden omistaja, hän oli vaatinut, että hänet oikeutettaisiin lunastamaan itselleen sanotun kaupan kohteena olleet kiinteistöosuudet kauppakirjassa mainitusta hinnasta.</p>
      <p>Avoimen yhtiön vastustettua kannetta sillä perusteella, että KKO oli 28.12.1974 antamallaan päätöksellä määrännyt talon ja tontin n:o 1 Joensuun kaupungissa korttelissa n:o 14 myytäväksi huutokaupalla yhteisomistussuhteen purkamiseksi RO p. 25.6.1975 oli, koska A ei ollut ennen jutun vireille panoa eikä sen vireillä ollessa tallettanut RO:lle lunastushintaa, hylännyt kanteen ja velvoittanut A:n suorittamaan avoimelle yhtiölle korvaukseksi oikeudenkäyntikuluista 400 markkaa.</p>
      <p>Itä-Suomen HO, jonka tutkittavaksi A oli saattanut jutun, t. 1.4.1976 oli tutkinut sen; ja koska HO oli 4.12.1973 antamallaan päätöksellä, jonka KKO oli 28.12.1974 antamallaan päätöksellä jättänyt pysyväksi, eräistä yhteisomistussuhteista 25.4.1958 annetun lain säännösten nojalla määrännyt ko. talon ja tontin myytäväksi huutokaupalla yhteisomistussuhteen purkamista varten eikä tuon talon ja tontinosien lunastaminen sen jälkeen ollut enää ollut mahdollista, HO oli jättänyt asian RO:n päätöksen lopputuloksen varaan.</p>
      <p>A pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen. Avoin yhtiö B vastasi A:n hakemukseen.</p>
    </div>
    <div>
      <h2 id=""/>
      <p>KKO t. myönsi muutoksenhakuluvan ja tutki jutun. HO:n tuomiossa mainittu talo ja tontti oli, niin kuin 11.9.1975 toimitetun julkisen huutokaupan pöytäkirja ja nojalla 26.9.1975 laadittu kauppakirja osoittivat, KKO:n 28.12.1974 antaman päätöksen perusteella toimeen pannussa huutokaupassa myyty yhteisomistussuhteen purkamiseksi. Huutokaupassa kiinteistö oli myyty A:lle, joka näin ollen oli saanut omistusoikeuden koko kiinteistöön ja siis myös kanteessa tarkoitettuun kiinteistöosuuteen. Tuo saanto yhtä vähän kuin KKO:n edellä mainittu myyntimääräys eivät kuitenkaan syrjäyttäneet maakaaren 7 luvun 1 §:ään perustuvaa osatalokkaan lunastusoikeutta, jonka käyttämistä tarkoittava kanne oli pantu vireille ennen kiinteistöön kohdistuvan yhteisomistussuhteen purkautumista. Sanottuun maakaaren säännökseen perustuvan lunastusvaatimuksen hyväksymisen yhtenä edellytyksenä oli, että lunastushinta oli talletettu tuomioistuimeen ennen kuin lunastusvaatimuksen sisältävä kanne otettiin tuomioistuimessa käsiteltäväksi. A oli kuitenkin tallettanut lunastushinnan vasta RO:n päätöksen julistamisen jälkeen. Näillä perusteilla KKO jätti HO:n tuomion lopputuloksen pysyväksi.</p>
      <div>
        <h3>Eri mieltä olevien jäsenten lausunnot</h3>
        <p>Oikeusneuvos Mälkki: myönnän, kuten enemmistökin, muutoksenhakuluvan. Tutkiessani jutun katson, ettei KKO:n 28.12.1974 antama, kiinteistön myyntiä huutokaupalla yhteisomistussuhteen purkamiseksi koskenut päätös ole ollut esteenä A:n lunastusoikeuden käyttämiselle niin kauan kuin myynti on ollut toimittamatta. Kun A kuitenkaan ei ole ennen kanteensa vireille panoa tai sen vireillä ollessa ennen RO:n päätöksen julistamista tallettanut RO:lle lunastushintaa, päädyn KKO:n tuomiolauselmasta ilmenevään lopputulokseen.</p>
        <p>Oikeusneuvos Jalanko oli samaa mieltä kuin oikeusneuvos Mälkki.</p>
      </div>
      <div>
        <p>Ratkaisuun osallistuneet: oikeusneuvokset Mörä, af Hällström ja Lindholm</p>
      </div>
    </div>
  </finlex:content>
</finlex:document>
