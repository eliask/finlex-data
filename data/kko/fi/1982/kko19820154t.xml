<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820154t</dcterms:identifier>
  <finlex:ecliIdentifier>ECLI:FI:KKO:1982:II154</finlex:ecliIdentifier>
  <dcterms:title>KKO:1982-II-154</dcterms:title>
  <dcterms:description>
    <p>
      <strong>Takaus</strong>
    </p>
    <p>
      <strong>Takaussitoumuksen tulkintaa</strong>
    </p>
  </dcterms:description>
  <finlex:registerNumber>S80/592</finlex:registerNumber>
  <dcterms:date pvm="19820913">1982-09-13</dcterms:date>
  <finlex:fileCopyNumber>3750</finlex:fileCopyNumber>
  <dcterms:issued pvm="19821012">1982-10-12</dcterms:issued>
  <dcterms:abstract>
    <p>Takaajat olivat menneet takaukseen velallisen liikesuhteesta johtuvien velkojen maksamisesta kommandiittiyhtiölle. Kommandiittiyhtiö oli sen jälkeen muutettu osakeyhtiöksi A ja tämä sittemmin yhdistetty osakeyhtiöön B. Takaus ei käsittänyt velkoja, jotka olivat syntyneet sen jälkeen kun oy A oli yhdistetty oy B:hen.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19820154taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820154t.kko">
    <div>
      <h2 id="19820154taloa0">ASIAN KÄSITTELY ALEMMISSA OIKEUKSISSA</h2>
      <p>B Oy oli K:lle, L:lle ja M:lle 24.8.1978 ja N:lle seuranneena päivänä tiedoksi toimituttamansa haasteen nojalla Uudenkaupungin RO:ssa lausunut, että K ja hänen myötäpuolensa olivat 14.2.1969 menneet kommandiittiyhtiö C:n hyväksi omavelkaiseen takaukseen saatavista enintään 10 prosentin korkoineen ja perimiskuluineen, jotka kommandiittiyhtiölle syntyisivät liikesuhteessa K:n ja hänen myötäpuoliensa perustaman X Oy:n kanssa. Kommandiittiyhtiö oli sittemmin muutettu osakeyhtiöksi A ja sulautettu osakeyhtiöön B. Koska X Oy oli jättänyt maksamatta B Oy:n 48 528 markan 59 pennin tilisaatavan ja lunastamatta hyväksymiään vekseleitä yhteensä 89 739 markan 19 pennin määrän, B Oy oli vaatinut, että K ja hänen myötäpuolensa velvoitettaisiin takauksensa perusteella suorittamaan sille mainitut tili- ja vekselisaatavat, yhteensä 138 267 markkaa 78 penniä ja vekseleistä 12.7.1978 mennessä aiheutuneet kulut 2 052 markkaa 86 penniä sekä suorittamaan tilisaatavalle 48 528 markalle 59 pennille 16 prosentin koron 30.6.1978 lukien ja vekselisaatavalle 89 739 markalle ja 19 pennille laillisen koron 13.7.1978 lukien.</p>
      <p>K:n ja hänen myötäpuoliensa vastustettua kannetta RO p. 4.9.1978 oli katsonut jääneen näyttämättä, että K ja hänen myötäpuolensa olisivat menneet omavelkaiseen takaukseen X Oy:n veloista B Oy:lle, ja sen vuoksi hylännyt kanteen vaatimuksineen sekä velvoittanut B Oy:n korvaamaan K:n ja L:n yhteiset oikeudenkäyntikulut 339 markalla ja määrännyt valtion varoista maksettavaksi maksuttoman oikeudenkäynnin saaneiden M:n ja N:n oikeudenkäyntiavustajalle palkkioksi 335 markkaa, jotka B Oy:n oli korvattava valtiolle.</p>
      <p>Turun HO, jonka tutkittavaksi B Oy oli saattanut jutun, t. 29.2.1980 oli jättänyt asian RO:n päätöksen varaan sekä velvoittanut B Oy:n suorittamaan K:lle ja L:lle yhteisesti korvaukseksi heillä jutun vuoksi HO:ssa olleista kuluista 300 markkaa ja korvaamaan valtiolle sen varoista M:n ja N:n oikeudenkäyntiavustajalle HO:ssa palkkioksi maksetut 200 markkaa.</p>
      <p>Pyytäen valituslupaa B Oy haki muutosta HO:n tuomioon. Lupa myönnettiin. K ja hänen myötäpuolensa antoivat heiltä hakemuksen johdosta pyydetyn vastauksen.</p>
    </div>
    <div>
      <h2 id=""/>
      <p>KKO t. tutki jutun ja totesi, että K, L, M ja N olivat 14.2.1969 sitoutuneet yhteisvastuulliseen omavelkaiseen takaukseen liikesuhteesta johtuvien X Oy:n velkojen maksamisesta kommandiittiyhtiölle C kuluineen ja korkoineen. Kommandiittiyhtiö oli 11.4.1974 muutettu osakeyhtiöksi A ja tämä osakeyhtiö oli 27.3.1975 yhdistetty B Oy:öön.</p>
      <p>Selvitystä puuttui siitä, että kanteessa tarkoitetut velat johtuisivat X Oy:n liikesuhteesta kommandiittiyhtiöön tai siihen osakeyhtiöön, joksi kommandiittiyhtiö oli 11.4.1974 muutettu. Takaussitoumuksensa perusteella K, L, M ja N eivät olleet vastuussa niistä veloista, jotka olivat syntyneet sen jälkeen kun viimeksi mainittu osakeyhtiö oli yhdistetty B Oy:öön.</p>
      <p>Näillä perusteilla KKO katsoi, ettei ollut syytä muuttaa HO:n tuomion lopputulosta. B Oy velvoitettiin suorittamaan K:lle ja L:lle yhteisesti korvaukseksi heillä vastauksen antamisesta KKO:ssa olleista kuluista 500 markkaa ja korvaamaan valtiolle sen varoista M:n ja N:n oikeudenkäyntiavustajalle KKO:ssa palkkioksi maksetut 350 markkaa.</p>
      <div>
        <p>Ratkaisuun osallistuneet: oikeusneuvokset Salervo, Manner ja Hiltunen sekä ylimääräiset oikeusneuvokset Karetie ja Roos</p>
      </div>
    </div>
  </finlex:content>
</finlex:document>
