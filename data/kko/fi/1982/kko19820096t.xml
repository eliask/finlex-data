<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820096t</dcterms:identifier>
  <finlex:ecliIdentifier>ECLI:FI:KKO:1982:II96</finlex:ecliIdentifier>
  <dcterms:title>KKO:1982-II-96</dcterms:title>
  <dcterms:description>
    <p>
      <strong>Työsopimuslaki</strong>
    </p>
    <p>
      <strong>Yleissitova työehtosopimus</strong>
    </p>
    <p>
      <strong>TSL 17 §:n 1 mom:n tulkintaa</strong>
    </p>
  </dcterms:description>
  <finlex:registerNumber>R77/658</finlex:registerNumber>
  <dcterms:date pvm="19811210">1981-12-10</dcterms:date>
  <finlex:fileCopyNumber>4872</finlex:fileCopyNumber>
  <dcterms:issued pvm="19820622">1982-06-22</dcterms:issued>
  <dcterms:abstract>
    <p>Kunnallista työehtosopimusta ei pidetty sellaisena työehtosopimuksena, jota työsopimuslain 17 §:n 1 mom:n nojalla olisi sovellettava yksityisen työnantajan ja työntekijän väliseen työsuhteeseen.</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19820096taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820096t.kko">
    <div>
      <h2 id="19820096taloa0">ASIAN KÄSITTELY ALEMMISSA OIKEUKSISSA</h2>
      <p>Helsingin RO p. 29.4.1975 oli havainnut, että kantaja A oli ollut vastaajan B:n palveluksessa Keskustan päiväkoti nimisessä lastenhoitolaitoksessa lastenhoitoharjoittelijana 1.2. -31.7.1972 ja sen jälkeen laitosapulaisena 15.6.1973 saakka. Mainitulta ajalta B oli maksanut A:lle palkkaa ja luontoisetuja yhteensä 6 804 markkaa 25 penniä ja 7.12.1973 lisäksi 964 markkaa.</p>
      <p>A oli katsonut, että B olisi ollut velvollinen noudattamaan. Kaupunkien ja kauppalain kuukausipalkkaisia työntekijöitä (toimihenkilöitä) koskevan 18.4.1973 solmitun työehtosopimuksen määräyksiä. Koska mainittuun työehtosopimukseen sidotut kunnat kuitenkin toimivat siinä määrin taloudellisesti eri periaatteita noudattaen muun muassa siinä, että sosiaalisten seikkojen vuoksi voitiin sopia myönnettäväksi työntekijöille etuisuuksia, jotka eivät olleet suhteessa rahalliseen tuottoon, ei voitu katsoa, että A olisi työskennellyt sanotun työehtosopimuksen mukaisella tai siihen rinnastettavalla alalla, minkä vuoksi ja kun lisäksi A ei ollut vastoin B:n kiistämistä näyttänyt, että edellä mainittu työehtosopimus olisi soveltamisalallaan yleisenä pidettävä, RO oli katsonut, ettei B työnantajana ollut ollut velvollinen noudattamaan mainitun työehtosopimuksen määräyksiä.</p>
      <p>Edellä lausutun vuoksi RO oli hylännyt kanteen.</p>
      <p>Helsingin HO, jonka tutkittavaksi A oli saattanut jutun, t. 1.6.1977 oli jättänyt asian RO:n päätöksen varaan.</p>
      <p>A pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen. B vastasi hakemukseen. KKO hankki asiassa työtuomioistuimen lausunnon, minkä johdosta A ja B vielä antoivat heiltä pyydetyt vastaukset.</p>
    </div>
    <div>
      <h2 id=""/>
      <p>KKO t. myönsi muutoksenhakuluvan, tutki jutun ja katsoi selvitetyksi, että A oli 1.2.1972 - 15.6.1973 välisenä aikana ollut työsopimuslain 1 §:n mukaisesta työsuhteessa yksityisen, Keskustan Päiväkoti -nimisen lastenhoitolaitoksen pitäjään B:hen. Laatunsa puolesta A:n työ oli kuulunut kanteen perusteena olevan kaupunkien ja kauppalain kuukausipalkkaisia päätoimisia työntekijöitä (toimihenkilöitä) koskevan työehtosopimuksen soveltamispiiriin. Koska tuota työehtosopimusta ei kuitenkaan sen taka, että siihen sidotut määräytyivät kunnallisista työehtosopimuksista annetun lain 1 §:n mukaan eikä yksityisen päiväkodin pitäjä sen enempää kuin muukaan yksityinen työnantaja voinut työehtosopimuslain 4 §:n nojalla tulla siihen sidotuksi, ollut pidettävä sellaisena työehtosopimuksena, jota työsopimuslain 17 §:n 1 momentin nojalla olisi sovellettava A:n ja B:n väliseen työsuhteeseen, KKO katsoi, ettei ollut syytä HO:n tuomion lopputuloksen muuttamiseen. A velvoitettiin suorittamaan B:lle korvaukseksi hänellä vastausten antamisesta KKO:ssa olleista kuluista 650 markkaa.</p>
      <div>
        <p>Ratkaisuun osallistuneet: oikeusneuvokset Salervo, Saarni-Rytkölä ja Lindholm sekä ylimääräiset oikeusneuvokset Ketola ja Aro</p>
      </div>
    </div>
  </finlex:content>
</finlex:document>
