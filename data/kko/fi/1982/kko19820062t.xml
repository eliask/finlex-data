<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820062t</dcterms:identifier>
  <finlex:ecliIdentifier>ECLI:FI:KKO:1982:II62</finlex:ecliIdentifier>
  <dcterms:title>KKO:1982-II-62</dcterms:title>
  <dcterms:description>
    <p>
      <strong>Merioikeus</strong>
    </p>
    <p>
      <strong>Laivanisännän vastuu</strong>
    </p>
  </dcterms:description>
  <finlex:registerNumber>R79/1107</finlex:registerNumber>
  <dcterms:date pvm="19811013">1981-10-13</dcterms:date>
  <finlex:fileCopyNumber>3940</finlex:fileCopyNumber>
  <dcterms:issued pvm="19820513">1982-05-13</dcterms:issued>
  <dcterms:abstract>
    <p>Kauppa-aluksen lastiruuman tikkaat olivat irronneet kiinnityskohdistaan seurauksella, että eräs ahtaaja noustessaan tikkaita oli pudonnut ruumaan, jolloin hän oli saanut surmansa. Ahtaaja ei ollut varustamon palveluksessa. Varustamoa pidettiin vastuussa onnettomuudesta aluksen puutteellisen merikelpoisuuden takia. Vastuusta ei rajoitettu merilain 13 §:n nojalla koska onnettomuuden katsottiin johtuneen varustamon omasta laiminlyönnistä.</p>
    <p>Ään</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19820062taloa0">MÅLETS HANDLÄGGNING I DE LÄGRE INSTANSERNA</a>
  </dcterms:tableOfContents>
  <finlex:content id="s19820062t.kko">
    <div>
      <h2 id="19820062taloa0">MÅLETS HANDLÄGGNING I DE LÄGRE INSTANSERNA</h2>
      <p>Försäkringsbolaget A, från Warzava i Polen, hade i Mariehamns RR anfört, att rederiaktiebolaget B tillhöriga kylmotorfartyget m/s Herrö 15.5.1971 hade legat förtöjt vid det polska moderfiskefartyget m/s Pomorze i norra delen av Atlantiska oceanen utanför Amerikas Förenta Staters kust och inlastat frusen fisk från m/s Pomorze. Sjömannen R, från Kolobrzeg i Polen, hade tillhört den grupp av m/s Pomorzes besättning, som stuvat lasten ombord på m/s Herrö. Då R längs den ordinarie lejdaren klättrat upp från lastrummets botten till luckan vid huvuddäcket, hade lejdaren, som varit av järn, lossnat från sina fästen strax innan R hade nått huvuddäcket, med påföljd att R hade störtat till lastrummets botten och lejdaren, som vägt cirka 300 kilogram, fallit över honom så att han strax därpå avlidit. På denna grund hade R:s änka S och hans minderåriga döttrar T, född 8.2.1959, och U, född 16.11.1960, yrkat ersättning för förlust av försörjare, för änkans del 19 340 amerikanska dollar, för T:s del 4 688,35 dollar och för U:s del 5 392,98 dollar ävensom för begravningskostnader och gravsten 2 247,33 dollar, för transport av liket till Polen och för besiktnings- och övriga dylika kostnader 5 991,76 dollar samt dessutom för kostnader föranledda av likets omhändertagande i Polen och transport till den avlidnes hemort i Polen och för andra kostnader med anledning av dödsfallet och begravningen 420,69 dollar eller sammanlagt 38 081,11 dollar. Denna fordran hade transporterats på försäkringsbolaget. På denna grund och enär rederiaktiebolaget försummat att tillse att m/s Herrö varit i sjövärdigt skick, och då det såsom redare för m/s Herrö varit ansvarigt för att lejdare, avsedda för arbetare ombord på fartyget, varit så konstruerade och byggda att olyckor av ifrågavarande slag ej kunde uppstå, hade försäkringsbolaget yrkat, att rederiaktiebolaget ålades att till försäkringsbolaget i skadestånd erlägga 30 081,11 amerikanska dollar jämte laga ränta, antingen i sagda myntslag eller finska mark enligt på betalningsdagen gällande kurs.</p>
      <p>Sedan rederiaktiebolaget motsagt käromålet hade RR, där parterna yrkat ersättning för sina rättegångskostnader, och sedan två vid målets handläggning närvarande sjöfartssakkunniga avgivit utlåtande, medelst utslag 26.9.1977 avgjort målet och funnit, att däri framgick följande:</p>
      <p>15.5.1971 hade en arbetsstyrka om sex man från polska moderfiskefartyget m/s Pomorze, vilket vid tillfället var sysselsatt med oceanfiske österom Amerikas Förenta Stater, utfört lastningsarbete på rederiaktiebolaget B tillhöriga kyllastfartyget m/s Herrö genom att stuva frusen fisk i fartygets lastrum. De båda fartygen låg förtöjda vid varandra i öppen sjö och lastningen av Herrö utfördes med Pomorzes lastningsanordningar på så sätt, ett Herrös lastbom var sammankopplad med Pomorzes bom och lastningshivena kördes med moderfartygets winchar och wire från detta fartygs däck, varvid Herrös styrbords treans winch hanterades av polsk winchman. Av samstämmiga uttalanden hade det framgått att lastningen skedde under sjöhävning, som bland annat förorsakade att hivena slog mot luckkarvlarna i de lastrum där inlastningen pågick. Sjögången hade också givit anledning till att två man från Herrös besättning hade, före lastningen börjat, beordrats ned i bland annat III:ans lastrum för att stadga upp mellandäcksluckorna.</p>
      <p>Sedan inlastningen slutförts i III:ans lastrum på Herrö hade den polska arbetsgruppen, i vilken ingick R, fått order att lämna lastrummet för andra arbetsuppgifter, varvid man börjat avlägsna sig längs den lejdare, som förde från lastrummets botten och upp till lucköppningen. R klättrade upp som den tredje i gruppen och då han befann sig endast cirka en meter från lucköppningens kant lossnade lejdaren från sina fästen och föll ned i lastrummet, medförande R, som i fallet hamnade under den tunga järnlejdaren och skadades så svårt att han efter att ha blivit förd till Pomorze avled. Enligt verkställd läkarundersökning var R:s död en följd av de skallskader han fått vid fallet i Herrös lastrum.</p>
      <p>Till följd av R:s förolyckande hade försäkringsbolaget A, på vilket bolag R:s efterlämnade änka S, för egen del och såsom förmyndare för makarnas minderåriga barn T och U transporterat samtliga sina fordringar gentemot Herrös ägare, genom skriftlig stämning, som delgivits 17.4.1975, krävt rederiaktiebolaget B på sammanlagt US dollar 38 081,11.</p>
      <p>I målet hade också framkommit, att certepartiet mellan ägaren till Pomorze som betraktare och ägaren till Herrö som bortfraktare, förutsatte fri lossning och stuvning (Free in and out and free stowed) för Herrös vidkommande, d.v.s. att Pomorze's rederi skulle ombesörja lastningen ombord på Herrö.</p>
      <p>Kyllastfartyget m/s Herrö, som var byggt på Nystads Varv i Nystad, hade övertagits av rederiaktiebolaget B 7.2.1971, efter att ha genomgått föreskrivna besiktninger och 5.2.1971 erhållit av Klassificeringssällskapet Lloyd's Register of Shipping utfärdet säkerhetscertifikat, gällande till 4.8.1971. Ur certifikatet framgick att besiktningen utvisat att Herrös skrov, maskiner och utrustning i alla avseenden varit i tillfredsställande skick.</p>
      <p>Det hade icke framkommit att någon av de lejdare, varom nu var fråga, under fartygets resor efter övertagandet 7.2.1971 fram till olycksdagen 15.5. samma år skulle för de ombordvarande ha viset sig funktionsdugliga eller farliga att använda. Ej heller hade skador på desamma konstaterats. Efter olyckan hade vid kontroll-besiktningar och i utlåtanden framhållits att lejdaren såväl till konstruktionen som till fastsättningssättet icke fyllt nödiga krav och Sjöfartsstyrelsen, som dock ansett att lejdarna i oskadat skick borde vad fastsättningen beträffade med god marginal ha kunnat uppböra den sammanlagda vikten av lejdaren och en man, hade konstaterat att fastsättningen av lejdarna inte var den bästa möjliga.</p>
      <p>Vid prövning av målet hade RR funnit, att den sannolika orsaken till att lejdaren i Herrös lastrum lossnade från sina fästen och förorsakade R:s död varit att Pomorze's lastningshiv träffat lejdaren med sådan kraft att den skadats. Då det under rättegången icke visats, att ifrågavarande lejdare skulle ha företett yttra skönjbara tecken på konstruktionsfel eller sådana skador, som hade givit anledning till grundligare granskning än normalt från Herrös sida, kunde vare sig fartygets rederi eller någon i fartygets tjänst vara ansvarig för det inträffade.</p>
      <p>RR hade även funnit, att förolyckade R vid olyckstillfället var anställd som stuvare av Pomorze's rederi såsom varandra lastägare och att han därför under stuvningsarbetet ombord på Herrö icke kunde anses ha utfört arbete i detta fartygs tjänst, varför i 229 § 2 mom. sjölagen föreskrivet begränset redaransvar i detta fall borde anses föreligga. Nu ifrågavarande talan borde därför enligt nämnda lagrum ha anhängiggjorts inom två år från 15.5.1971, då skadan inträffade.</p>
      <p>I anseende till det anförda förkastade RR käromålet och ålade försäkringsbolaget att ersätta rederiaktierbolaget dess rättegångskostnader med 31 952,20 mark.</p>
      <p>Åbo HovR, under vars prövning försäkringsbolaget drog målet, u. 15.6.1979 hade funnit, att olyckan orsakats därav, att den i målet nänmda lejdaren på m/s Herrö ej varit godtagbart fastsatt. Denna omständighet måste, med hänsyn till att svagheten i lejdarens fastsättning hade varit skönjbar allt sedan rederiet mottagit fartyget, läggas rederiaktiebolaget till last såsom försummelse i upprätthållandet av fartygets sjövärdighet och grunda skadeståndsskyldighet för detsamma.</p>
      <p>Då fråga var om ersättning på grund av försummelse av rederiaktiebolaget självt, var jämlikt 13 § 2 mom. sjölagen rederiaktiebolagets ansvar icke begränsat och stadgandet i 229 § 4 mom. samma lag angående preskription ägde sålunda ej tillämpning på försäkringsbolagets ifrågavarande fordran, varför rederiet var pliktigt att utge ersättning till försäkringsbolaget för dettas skada.</p>
      <p>I målet var utrett, att R:s änka S genom sin mans död gått förlustig sin försörjare och härigenom sin utkomst ända tills R skulle ha uppnått 65 års ålder och kommit i åtnjutande av pension. Döttrarna T och U hade genom dödsfallet gått förlustiga sin utkomst ända tills de avslutat sina studier och själva kunde försörja sig eller uppnått en ålder av 24 år, likväl så att de erhållit i pension sammanlagt 2 956 polska zlotys i månaden tills de avslutat sina studier.</p>
      <p>Sålunda hade S gått förlustig en summa motsvarande 19 340 dollar, dottern T 4 688,35 dollar och dottern U 5 392,98 dollar. Vidare hade kostnaderna för begravning och gravsten uppgått till 2 247,33 dollar, samtliga kostnader för transporten av liket från olycksplatsen till Polen, besiktnings- och övriga dylika kostnader till 5 991,76 dollar ävensom kostnaderna för likets omhändertagande i Polen och transport till den avlidnes hemort i Polen samt andra kostnader med anledning av dödsfallet och begravningen till 420,69 dollar. Sammanlagt hade kostnaderna sålunda uppgått till 38 081,11 dollar.</p>
      <p>Vid angivna förhållanden och enär samtliga fordringar transporterats på försäkringsbolaget, hade HovR, med upphävande av RR:s utslag, ålagt rederiaktiebolaget att till försäkringsbolaget erlägga yrkade 38 081 dollar 11 cent, antingen i sagda myntslag eller i finska mark enligt på betalningsdagen gällande kurs, jämte 5 procents ränta från 17.4.1975, varvid dock såsom avdrag skulle beaktas den pension R:s bägge döttrar erhöll. Vid denna utgång av målet kvittades rättegångskostnaderna jämlikt 21 kap. 4 § rättegångsbalken.</p>
      <p>Försäkringsbolaget A och rederiaktiebolaget B anhöll i till HD ingivna skrifter, som även innefattade deras ändringsansökningar, med stöd av 30 kap. 3 § rättegångsbalken om tillstånd att söka ändring i HovR:s dom. Parterna bemötte varandra ansökningar.</p>
    </div>
    <div>
      <h2 id=""/>
      <p>HD d. handlade ansökningarna om fullföljdstillstånd. Enär försäkringsbolaget i HovR upprepat sitt i RR framställda yrkande, att rederiaktiebolaget måtte förpliktas betala skadeståndet 38 081,11 amerikanska dollar med oförminskat belopp, men HovR förordnat att från denna summa skulle avdragas vissa belopp, som översteg 2 000 mark, kunde försäkringsbolaget jämlik 30 kap. 5 § 1 mom. rättegångsbalken i lydelse av lag 10.2.1965 meddelas fullföljdstillstånd på de grunder som angavs i 3 § 1 punkten sagda kapitel, sådant stadgandet lydde i lagen 14.6.1958. HD undanröjde därför HovR:s tillkännagivande, att fullföljdstillstånd inte kunde meddelas försäkringsbolaget på dessa grunder, och upptog även försäkringsbolagets ansökan till prövning enligt sagda 3 § 1 punkten i 30 kap. rättgångsbalken.</p>
      <p>HD prövade rätt bifalla tillståndsansökningarna och taga målet i övervägande. HD fann utrett, att den lejdare, varom i målet var fråga, enligt ritningarna var fästad upptill med skruvar i det 30 millimeter tjocka trävirke som utgjorde kanten på luckan. Skruvarnas diameter var 8 millimeter och skruvhattarnas 15 millimeter. Hålen i lejdarens sida, där skruvarna var insänkta, hade en diameter om 14 millimeter. Nedtill var lejdarens fästanordningar svetsade vid huvuddäck med en svag svetsfog på vardera sidan. Lejdaren saknade stöd i mitten. Övriga lastrumslejdare var fästade på samma sätt. Efter olyckan hade det konstaterats, att för dessa lejdare fästskruvarna delvis saknades och delvis var bristfälliga. Med beaktande av detta samt av att fartyget skulle begagnas för lastning även i öppen sjö, varvid lejdarna kunde utsättas för hårda stötar och slag, fann HD i likhet med HovR, att fastsättningen av lejdaren inte var acceptabel och att fartyget sålunda inte i detta avseende var sjövärdigt. Bristerna var åtminstone delvis sådana, att de hade varit skönjbara vid en noggrann besiktning och att de därför bort upptäckas av rederiet. Felet måste därför tillräknas rederiet såsom sådant eget fel för vilket enligt 13 § 2 mom. sjölagen icke gällde i paragrafen föreskriven ansvarsbegränsning. HD konstaterade vidare, att den i HovR:s dom nämnda pension, som T och U erhöll av polska staten, översteg de belopp om 4 688,35 respektive 5 392,98 amerikanska dollar som för deras del utdömts som ersättning för förlust av försörjare. På dessa och i övrigt på av HovR anförda grunder fann HD skäl inte föreligga till annan ändring av det slut, som HovR kommit till i sin dom, än att försäkringsbolagets ersättningsanspråk till sistnämnda del eller i fråga om sammanlagt 10 081,33 amerikanska dollar förkastades och utlåtandet, att pensionerna skulle avdras från ersättningsbeloppet, undanröjdes. Det belopp rederiaktiebolaget ålades att betala till försäkringsbolaget nedsattes sålunda till 27 999 amerikanska dollar 78 cent att betalas i den valuta och med den ränta HovR förordnat.</p>
      <p>Justitierådet Portin, som var skiljaktig, yttrade: jag finner utrett, att den lejdare, varom i målet är fråga, enligt ritningarna var fästad upptill med skruvar i det 30 millimeter tjocka trävirke som utgjorde kanten på luckan. Skruvarnas diameter var 8 millimeter och skruvhattarnas 15 millimeter. Hålen i lejdarens sida, där skruvarna var insänkta, hade en diameter om 14 millimeter. Nedtill var lejdarens fästanordningar svetsade vid huvuddäck med en svag svetsfog på vardera sidan. Lejdaren saknade stöd i mitten. Övriga lastrumslejdare var fästade på samma sätt. Efter olyckan har det konstaterats, att för dessa lejdare fästskruvarna delvis saknades och delvis var bristfälliga. Med beaktande av detta samt av att fartyget skulle begagnas för lastning även i öppen sjö, varvid lejdarna kunde utsättas för hårda störar och slag, finner jag i likhet med majoriteten, att fastsättningen av lejdaren inte var acceptabel och att fartyget sålunda inte i detta avseende var sjövärdigt.</p>
      <p>Rederiet har visat, att fastsättningen med vissa ändringar var av liknande slag som på några av rederiets tidigare byggda fartyg, på vilka skador inte konstaterats. Vid klassificeringsgranskning 5.2.1971 hade anmärkning mot konstruktionen inte gjorts. Sjöfartsstyrelsen har i utlåtande 14.1.1976 uttalat, att fastsättningen av lejdaren inte var den bästa möjliga, men att fastsättningen i oskadat skick med god mariginal dock bort kunna uppbära den sammanlagda vikten av lejdaren och en man. I ärendet hade inte framkommit sådan försummelse som skulle ge anledning till rättsliga åtgärder från sjöfartsstyrelsens sida. Under dessa förhållanden finner jag, att rederiets tekniske övervakare av fartygsbygget inte förfarit vårdslöst genom att inte på förhand upptäcka bristerna.</p>
      <p>Emedan lejdarens fastsättning till konstruktion och utförande inte var sådan, att arbete i lastrummet kunde utföras på ett för de arbetandes liv och hälsa betryggande sätt, finner jag rederiaktiebolaget vara ansvarigt för den uppkomna skadan. Då bristen i sjövärdighet inte berott på fel eller försummelse på rederiets sida har rederiet enligt 13 § 1 och 2 mom. sjölagen varit berättigat att begränsa sitt ansvar. Talan mot rederiet hade därför enligt 229 § 4 mom. sjölagen bort anhängiggöras inom två är från den dag skadan skedde eller senast 15.5.1973. Stämningen i målet har dock delgivits rederiet först 17.4.1975.</p>
      <p>På ovan angivna grunder fastställer jag, med upphävande av HovR:s dom, det slut som RR kommit till i sitt utslag.</p>
      <div>
        <p>I avgörandet deltog presidenten Olsson, justitieråden Riihelä och af Hällström samt extraordinarie justitierådet Lager</p>
      </div>
    </div>
  </finlex:content>
</finlex:document>
