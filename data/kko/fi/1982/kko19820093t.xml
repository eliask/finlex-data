<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820093t</dcterms:identifier>
  <finlex:ecliIdentifier>ECLI:FI:KKO:1982:II93</finlex:ecliIdentifier>
  <dcterms:title>KKO:1982-II-93</dcterms:title>
  <dcterms:description>
    <p>
      <strong>Yleinen tie</strong>
    </p>
    <p>
      <strong>Tiekorvaus</strong>
    </p>
  </dcterms:description>
  <finlex:registerNumber>M78/185</finlex:registerNumber>
  <dcterms:date pvm="19820426">1982-04-26</dcterms:date>
  <finlex:fileCopyNumber>1802</finlex:fileCopyNumber>
  <dcterms:issued pvm="19820621">1982-06-21</dcterms:issued>
  <dcterms:abstract>
    <p>Maatila muodostui useasta eri tilasta (rekisteriyksiköstä). Kysymys etäisyyshaitan syntymisestä ratkaistiin koko maatilan eikä vain yhden tilan (rekisteriyksikön) puitteissa.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19820093taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820093t.kko">
    <div>
      <h2 id="19820093taloa0">ASIAN KÄSITTELY ALEMMISSA OIKEUKSISSA</h2>
      <p>Oulun lääninhallitus oli 17.3.1969 vahvistanut tie- ja vesirakennushallituksen laatiman, valtatien n:o 4 parantamisen yhteydessä välillä Temmes - Haaransilta toteutettavan yksityisten teiden järjestelysuunnitelman ja tie- ja vesirakennuslaitoksen Oulun piirin hakemuksesta 12.9.1969 tekemällään päätöksellä määrännyt pidettäväksi siitä johtuvan tietoimituksen, A ja B olivat Temmeksen kunnan Temmeksen kylässä sijaitsevan Jokelan tilan RN:o 20:10 omistajina tietoimituksessa lausuneet, että Jokelan tilan talouskeskuksesta valtatielle n:o 4 ollut yksityisen tien liittymä oli tiehankeen vuoksi siirretty 110 metriä pohjoisemmaksi, mistä johtuen matka eräälle Jokelan tilan talouskeskuksesta etelään päin olevalle peltoalueelle oli pidentynyt 110 metriä eli edestakaisena 220 metriä. Tämän vuoksi A ja B olivat vaatineet valtiolta tienpitäjänä korvaukseksi etäisyyshaitasta peltotyöliikenteen osalta 1 716 markkaa. Toimitusmiehet olivat 2.12.1976 lopetetuksi julistamassaan toimituksessa velvoittaneet valtion tienpitäjänä suorittamaan A:lle ja B:lle korvaukseksi etäisyyshaitasta peltotyöliikenteen osalta 1 620 markkaa 6 prosentin korkoineen 1.1.1977 lukien.</p>
      <p>Tyytymättömänä toimitusmiesten päätökseen tie- ja vesirakennushallitus oli hakenut siihen muutosta Pohjois-Suomen MO:ssa vaatien etäisyyshaittakorvauksen poistamista. Jokelan tilan peltoalueet sijaitsivat talouskeskuksesta pohjoiseen eli suunnassa, johon liittymä oli siirretty, joten matka peltoalueille ei ollut pidentynyt.</p>
      <p>Kuultuaan asianosaisia ja toimitusinsinööriä sekä suoritettuaan katselmuksen MO p. 25.5.1978 oli poistunut etäisyyshaittakorvauksen, koska matkan Jokelan tilan kysymyksessä olevalle peltoalueelle ei ollut näytetty tiehankkeen vuoksi pidentyneen.</p>
      <p>A ja B hakivat muutosta MO:n päätöksen ja lausuivat muutoksenhakemuksessaan muun muassa, että heidän viljelmänsä muodostui useasta eri tilasta ja että viljelmään kuului päätilan Jokelan tilan lisäksi muun muassa Temmeksen kunnan Temmeksen kylässä sijaitseva Vainion tila RN:o 27:9. Kun tiehankkeessa oli Jokelan tilan talouskeskuksesta valtatielle n:o 4 ollut yksityisen tien liittymä siirretty 110 metriä pohjoisemmaksi, oli matka talouskeskuksesta etelään olevalle Vainion tilalle pidentynyt edestakaisen 220 metriä. Näillä perusteilla A ja B vaativat, että valtio tienpitäjänä velvoitettaisiin suorittamaan heille etäisyyshaittakorvauksen 1 620 markkaa laillisine korkoineen ja korvaamaan heidän oikeudenkäyntikulunsa 500 markalla.</p>
      <p>Hakemuksen johdosta antoivat tie- ja vesirakennushallitus selityksen sekä toimitusinsinööri ja maanmittaushallitus kumpikin lausunnon.</p>
    </div>
    <div>
      <h2 id=""/>
      <p>KKO t. tutki jutun. Asiassa esitetyn selvityksen mukaan A:n ja B:n maatila muodostui useasta yhdysviljelyksessä olevasta eri tilasta, muun muassa edellä mainituista Jokelan ja Vainion tiloista. Kysymys etäisyyshaitan syntymisestä oli ratkaistava koko viljelmäkokonaisuuden käsittävän maatilan eikä vain Jokelan tilan puitteissa. Kun Jokelan tilalla olevasta maatilan talouskeskuksesta valtatielle n:o 4 johtanut yksityisen tien liittymä oli tiehankeen johdosta siirretty talouskeskukseen nähden 110 metriä pohjoisemmaksi, oli matka talouskeskuksesta etelään päin olevalle Vainion tilalle pidentynyt sanotut 110 metriä. KKO katsoi, että tästä oli aiheutunut A:lle ja B:lle maatilansa käytössä peltotyöliikenteen osalta etäisyyshaittaa, joka tienpitäjän oli korvattava 800 markalla. Sen vuoksi KKO velvoitti valtion tienpitäjänä suorittamaan A:lle ja B:lle etäisyyshaittakorvauksen peltotyöliikenteen osalta 800 markkaa 6 prosentin korkoineen 1.1.1977 lukien sekä korvaamaan heidän oikeudenkäyntikulunsa vaaditulla 500 markalla.</p>
      <div>
        <p>Ratkaisuun osallistuneet: oikeusneuvokset Manner, Portin ja Mörä sekä ylimääräiset oikeusneuvokset Karetie ja Surakka</p>
      </div>
    </div>
  </finlex:content>
</finlex:document>
