<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820005t</dcterms:identifier>
  <finlex:ecliIdentifier>ECLI:FI:KKO:1982:II5</finlex:ecliIdentifier>
  <dcterms:title>KKO:1982-II-5</dcterms:title>
  <dcterms:description>
    <p>
      <strong>Jutun palauttaminen</strong>
    </p>
    <p>
      <strong>Isyyslaki</strong>
    </p>
    <p>
      <strong>Isyyden vahvistaminen</strong>
    </p>
  </dcterms:description>
  <finlex:registerNumber>S80/1202</finlex:registerNumber>
  <dcterms:date pvm="19811009">1981-10-09</dcterms:date>
  <finlex:fileCopyNumber>3878</finlex:fileCopyNumber>
  <dcterms:issued pvm="19820119">1982-01-19</dcterms:issued>
  <dcterms:abstract>
    <p>Isyyden vahvistamista koskevassa jutussa kannetta ei olisi tullut hylätä määräämättä hankittavaksi vielä saatavissa olevaa selvitystä. Juttu palautettiin tätä varten alioikeuteen.</p>
    <p>Ks. <a href="http://www.finlex.fi/fi/oikeus/kko/kko/1979/19790030">KKO:1979-II-30</a>, 79-II-48</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19820005taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820005t.kko">
    <div>
      <h2 id="19820005taloa0">ASIAN KÄSITTELY ALEMMISSA OIKEUKSISSA</h2>
      <p>Kalevi A holhoojansa Annikki A:n edustamana oli Mikael B:lle 18.5.1979 tiedoksi toimituttamansa haasteen nojalla Laitilan KO:ssa lausunut, että B oli Kalevi A:n siittämisaikana maannut Annikki A:n ja siittänyt 18.9.1968 syntyneen Kalevi A:n. Sen vuoksi Kalevi A oli vaatinut, että B vahvistettaisiin olevan Kalevi A:n isä ja että B velvoitettaisiin suorittamaan Kalevi A:lle elatusapua 250 markkaa kuukaudessa 18.5.1974 lukien.</p>
      <p>Kuultuaan B:tä kanteesta ja Laitilan kunnan lastenvalvojaa jutussa KO p. 10.10.1979 oli lausunut jääneen näyttämättä, että B olisi maannut Annikki A:n lapsen siittämisajankohtana, ja sen vuoksi hylännyt kanteen. Eräistä veri- ja muita periytyviä ominaisuuksia koskevista tutkimuksista annetun lain 5 §:n nojalla jäi oikeusantropologisen tutkimuksen kulut valtion vahingoksi.</p>
      <p>Turun HO, jonka tutkittavaksi Annikki A holhoojantoimessaan oli saattanut jutun, t. 22.8.1980 oli jättänyt asian KO:n päätöksen varaan.</p>
      <p>Pyytäen valituslupaa Annikki A Kalevi A:n holhoojana haki muutosta HO:n tuomioon. Lupa myönnettiin ja B antoi häneltä hakemuksen johdosta pyydetyn vastauksen.</p>
    </div>
    <div>
      <h2 id=""/>
      <p>KKO p. tutki jutun ja havaitsi, että B oli kiistänyt maanneensa Annikki A:n Kalevi A:n siittämisaikaan. Veri- ja oikeusantropologisissa tutkimuksissa saatu yhdistetty tutkimustulos kuitenkin puhui B:n isyyden puolesta. Kun myös jutussa esitetty muu näyttö oli yhdensuuntainen Annikki A:n kertomuksen kanssa, alempien oikeuksien ei olisi pitänyt hylätä kannetta määräämättä hankittavaksi juttuun vielä saatavissa olevaa selvitystä. Sen vuoksi KKO isyyslain 30 §:n 1 momentin sekä oikeudenkäymiskaaren 14 luvun 1 ja 4 §:n säännökset huomioon ottaen harkitsi oikeaksi, kumoten HO:n tuomion ja KO:n päätöksen, palauttaa jutun B:n henkilökohtaista kuulemista ja HLA-tyypityksen suorittamista sekä muun mahdollisen saatavissa olevan ja tarpeelliseksi katsottavan lisäselvityksen hankkimista varten Laitilan KO:een, jonka tuli ilmoituksetta ottaa juttu lain mukaan uudelleen käsiteltäväkseen.</p>
      <div>
        <p>Ratkaisuun osallistuneet: oikeusneuvokset Jalanko, Ådahl ja Hiltunen sekä ylimääräiset oikeusneuvokset Surakka ja Heikkilä</p>
      </div>
    </div>
  </finlex:content>
</finlex:document>
