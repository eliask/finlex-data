<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820119t</dcterms:identifier>
  <finlex:ecliIdentifier>ECLI:FI:KKO:1982:II119</finlex:ecliIdentifier>
  <dcterms:title>KKO:1982-II-119</dcterms:title>
  <dcterms:description>
    <p>
      <strong>Työntekijän tapaturmakorvaus</strong>
    </p>
    <p>
      <strong>Työmatka</strong>
    </p>
  </dcterms:description>
  <finlex:registerNumber>VA80/191</finlex:registerNumber>
  <dcterms:date pvm="19820430">1982-04-30</dcterms:date>
  <finlex:fileCopyNumber>1898</finlex:fileCopyNumber>
  <dcterms:issued pvm="19820824">1982-08-24</dcterms:issued>
  <dcterms:abstract>
    <p>Kesken työpäivän sairastunut työntekijä oli käytyään lääkärin vastaanotolla palannut työpaikalle tuodakseen lääkärintodistuksen työnantajalle. Välittömästi tämän jälkeen aloittamallaan kotimatkalla hän oli loukkaantunut liikenneonnettomuudessa. Tapaturman katsottiin sattuneen TapVakL 4 §:ssä tarkoitetulla työstä johtuvista olosuhteista tehdyllä matkalla työpaikalta asuntoon ja sen johdosta määrättiin suoritettavaksi lainmukainen korvaus.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19820119taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820119t.kko">
    <div>
      <h2 id="19820119taloa0">ASIAN KÄSITTELY ALEMMISSA OIKEUKSISSA</h2>
      <p>A, joka oli Suomen Trikoo Oy Ab:n työssä Tampereen kaupungissa, oli 22.8.1978 lähtenyt kesken työpäivän sairauden vuoksi lääkärin vastaanotolle, joka määräsi hänet heti sairaslomalle, ja palannut sen jälkeen työpaikalleen tuomaan lääkärintodistusta. Matkalla työpaikalta asuntoonsa A oli joutunut liikenneonnettomuuteen, minkä seurauksena hän oli vammautunut eri puolille ruumista.</p>
      <p>Sitten kun asiasta lainmukaisen kervauksen saamista varten oli ilmoitettu Keskinäiselle yhtiölle Teollisuusvakuutukselle, jossa Suomen Trikoo Oy Ab oli vakuuttanut työntekijänsä tapaturmavakuutuslain mukaisesti työtapaturman varalta, ja vakuutusyhtiö oli alistanut epäävän päätöksensä vakuutusoikeuden harkittavaksi, vakuutusoikeus p. 14.3.1980, koskei kerrottu tapaturma ollut kohdannut A:ta tapaturmavakuutuslain 4 §:ssä tarkoitetulla työstä johtuvissa olosuhteissa tehdyllä matkalla työpaikalta asuntoon ja kun häntä ei ollut saman lain 57 §:n 2 eikä 3 momentin mukaisesti vapaaehtoisesti vakuutettu Keskinäisessä yhtiössä Teollisuusvakuutuksessa, oli sanotun lain nojalla evännyt korvauksen.</p>
      <p>A haki muutosta vakuutusoikeuden päätökseen. Keskinäinen yhtiö Teollisuusvakuutus antoi siltä asiassa vaaditun vastauksen.</p>
    </div>
    <div>
      <h2 id=""/>
      <p>KKO p. tutki asian ja totesi, että A oli 22.8.1978, sairastuttuaan kesken työpäivän ja käytyään sen johdosta lääkärin vastaanotolla, palannut työpaikalle tuodakseen sairaudestaan saamansa lääkärintodistuksen työnantajalle. Tämän jälkeen välittömästi aloittamallaan kotimatkalla A oli loukkaantunut liikenneonnettomuudessa. Kun tämä tapaturma oli näin ollen kohdannut A:ta tapaturmavakuutuslain 4 §:ssä tarkoitetulla työstä johtuvissa olosuhteissa tehdyllä matkalla työpaikalta asuntoon, KKO harkitsi oikeaksi, kumoten vakuutusoikeuden päätöksen, sanotun lain nojalla määrätä Keskinäisen yhtiön Teollisuusvakuutuksen suorittamaan A:lle kysymyksessä olevan tapaturman johdosta lainmukaisen korvauksen ja palauttaa asian vakuutusoikeuteen siitä aiheutuvia toimia varten.</p>
      <div>
        <p>Ratkaisuun osallistuneet: oikeusneuvokset Portin, Mörä ja Lindholm sekä ylimääräiset oikeusneuvokset Karetie ja Surakka</p>
      </div>
    </div>
  </finlex:content>
</finlex:document>
