<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820079t</dcterms:identifier>
  <finlex:ecliIdentifier>ECLI:FI:KKO:1982:II79</finlex:ecliIdentifier>
  <dcterms:title>KKO:1982-II-79</dcterms:title>
  <dcterms:description>
    <p>
      <strong>Osakeyhtiö</strong>
    </p>
    <p>
      <strong>Osakkeen lunastaminen</strong>
    </p>
  </dcterms:description>
  <finlex:registerNumber>S81/614</finlex:registerNumber>
  <dcterms:date pvm="19820203">1982-02-03</dcterms:date>
  <finlex:fileCopyNumber>579</finlex:fileCopyNumber>
  <dcterms:issued pvm="19820611">1982-06-11</dcterms:issued>
  <dcterms:abstract>
    <p>Oy:n osakkeita lunastettaessa lunastushintaan ei ollut sisällytettävä ostajan suorittaman leimaveron määrää, joka ostajalla oli oikeus saada valtiolta takaisin leimaverolain 95 §:n 2 mom:n nojalla.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19820079taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820079t.kko">
    <div>
      <h2 id="19820079taloa0">ASIAN KÄSITTELY ALEMMISSA OIKEUKSISSA</h2>
      <p>Oy A:n B:tä vastaan ajamasta kanteesta Lappeenrannan RO p. 9.4.1980 oli lausunut selvitetyksi, että B oli 4.12.1979 vakuutusyhtiö S:n allekirjoittamalla ja 11.12.1979 itse allekirjoittamallaan kauppakirjalla ostanut vakuutusyhtiöltä oy X:n osakkeet n:ot 23767 - 25305, jotka oikeuttavat sanotun osakeyhtiön Lappeenrannan kaupungissa omistamassa talossa sijaitsevan 57 m<sup>2</sup>:n suuruisen liikehuoneiston hallintaan. Kauppahinta osakkeista oli 159 600 markkaa ja siirtyi osakkeiden omistus- ja hallintaoikeus ostajalle heti.</p>
      <p>Oy X:n vahvistetun yhtiöjärjestyksen 5 §:n 2 momentissa määrättiin: "jos osake siirtyy muun saannon kuin perinnön tai avio-oikeuden perusteella henkilölle, joka ennestään ei omista osakkeita tässä yhtiössä, ovat muut osakkeenomistajat oikeutetut kuukauden kuluessa siitä, kun siirrosta on yhtiölle ilmoitettu, lunastamaan mainitun osakkeen sen luovutushinnasta. Ellei luovutushintaa voida määritellä, pidetään lunastushintana sitä arvoa, mikä osakkeella oli viimeisen tilinpäätöksen mukaan yhtiössä."</p>
      <p>Oy X:n osakas oy A oli B:lle 2.1.980 tiedoksiannetulla lunastusvaatimuksella ilmoittanut käyttävänsä oy X:n osakkaana lunastusoikeuttaan. Lisäksi oy A oli 11.1.1980 tarjonnut B:lle osakkeista tämän maksaman kauppahinnan 159 600 markkaa rahassa ja tallettanut sanotun summan Lappeenrannan maistraattiin.</p>
      <p>Edelleen RO oli todennut, että osakeyhtiölain voimaanpanosta annetun lain 7 §:n säännöksen mukaan, jos osakkeen luovuttamista tai hankkimista rajoittava määräys oli otettu yhtiöjärjestykseen ennen 1.1.1980 tapahtunutta uuden osakeyhtiölain voimaantuloa määräykseen oli sovellettava mainitussa §:ssä säädetyin poikkeuksin vanhaa osakeyhtiöistä annettua lakia.</p>
      <p>Edellä sanottuun nähden RO oli katsonut, että oy A oli säädetyssä järjestyksessä ja oikeassa ajassa esittänyt lunastusvaatimuksensa, minkä vuoksi ja kun sillä seikalla, että B oli suorittanut osakkeista siirtoleimaveron, ei ollut asian ratkaisulle merkitystä, RO oli velvoittanut B:n heti luovuttamaan oy A:lle ostamansa ko. osakkeet.</p>
      <p>Kouvolan HO, jonka tutkittavaksi B oli saattanut jutun, t. 29.4.1981 oli jättänyt asian RO:n päätöksen varaan.</p>
      <p>Pyytäen valituslupaa B haki muutosta HO:n tuomioon. Lupa myönnettiin ja oy A antoi siltä hakemuksen johdosta pyydetyn vastauksen.</p>
    </div>
    <div>
      <h2 id=""/>
      <p>KKO t. tutki jutun ja totesi, että ostajalla, jolta lunastettiin hänen ostamansa osakkeet, oli oikeus leimaverolain 95 §:n 2 momentin nojalla saada kaupan johdosta mahdollisesti suorittamansa leimaveron määrä takaisin valtiolta ja että sen vuoksi lunastaja ei ollut velvollinen suorittamaan ostajalle tätä määrää eikä sitä ollut otettava huomioon lunastushintaa laskettaessa. Näillä ja HO:n tuomiossa mainituilla perusteilla KKO katsoi, ettei ollut syytä muuttaa HO:n tuomion lopputulosta ja velvoitti B:n suorittamaan oy A:lle korvaukseksi sillä vastauksen antamisesta KKO:ssa olleista kuluista 650 markkaa.</p>
      <div>
        <p>Ratkaisuun osallistuneet: oikeusneuvokset Heinonen, Hämäläinen ja af Hällström sekä ylimääräiset oikeusneuvokset Ketola ja Rosokivi</p>
      </div>
    </div>
  </finlex:content>
</finlex:document>
