<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820106t</dcterms:identifier>
  <finlex:ecliIdentifier>ECLI:FI:KKO:1982:II106</finlex:ecliIdentifier>
  <dcterms:title>KKO:1982-II-106</dcterms:title>
  <dcterms:description>
    <p>
      <strong>Väliintulo oikeudenkäynnissä</strong>
    </p>
  </dcterms:description>
  <finlex:registerNumber>S80/1145</finlex:registerNumber>
  <dcterms:date pvm="19810702">1981-07-02</dcterms:date>
  <finlex:fileCopyNumber>2525</finlex:fileCopyNumber>
  <dcterms:issued pvm="19820630">1982-06-30</dcterms:issued>
  <dcterms:abstract>
    <p>A, joka oli ostanut kiinteistön, oli myyjien häntä vastaan ajamassa kaupan mitättömäksi julistamista koskevassa jutussa myöntänyt kanteen oikeaksi. Kun A ei AL 38 §:n 1 mom:n säännös huomioon ottaen voinut luovuttaa kiinteistöä ilman puolisonsa B:n suostumusta, B:llä katsottiin olevan välitöntä oikeudellista tarvetta käyttää jutussa puhevaltaa. Kanne hylättiin A:n myöntämisestä huolimatta.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19820106taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820106t.kko">
    <div>
      <h2 id="19820106taloa0">ASIAN KÄSITTELY ALEMMISSA OIKEUKSISSA</h2>
      <p>Eero C ja hänen vaimonsa Eila C olivat pojalleen A:lle tiedoksi toimituttamansa haasteen nojalla Tyrvään KO:ssa lausuneet, että heidän myytyään A:lle 7.11.1970 tehdyllä kauppakirjalla Mouhijärven kunnassa tilan X 80 000 markan kauppahinnasta sekä muilla kauppakirjasta lähemmin ilmenevillä ehdoilla, A oli ilman hyväksyttävää syytä laiminlyönyt kauppahinnan suorittamisen sekä muiden kaupan ehtojen täyttämisen eikä myöskään ollut ottanut tilaa hallintaansa osoittaen siten, että hän oli jo kauppaa tehtäessä käsittänyt itsensä kykenemättömäksi täyttämään sitoumustaan eikä ollut niitä aikonutkaan täyttää. Sen vuoksi ja koska A oli menettelyllään olennaisesti rikkonut kauppaehdot niin, ettei todellista kauppaa voitu katsoa syntyneen, ja kun kauppa muutoinkin oli tehty sellaisissa olosuhteissa, että A:n ostajana niistä tietoisena oli kunnianvastaista ja arvotonta vedota oikeustoimeen, C:n puolisot olivat vaatineet, että selostettu kiinteistönkauppa ja sen nojalla myönnetty lainhuuto julistettaisiin mitättömäksi.</p>
      <p>Oikeudenkäynnin aikana oli KO:een saapunut A:n vaimo B, joka oli lausunut, että kanteen tarkoituksena oli vain saada siirretyksi po. kiinteistö kantajien omistukseen ilman hänen suostumustaan ja että kysymys kaupan purkamisesta siten koski hänen etuaan. Sen vuoksi ja kun kaupan purkamiselle oli ollut laillisia edellytyksiä, B oli vaatinut, että kanne hylättäisiin, ja korvausta oikeudenkäyntikuluistaan.</p>
      <p>Kuultuaan kanteesta A:ta, joka oli myöntänyt sen oikeaksi, sekä väliintulijoina myös po. kauppakirjassa kauppahinnan saajiksi merkittyjä A:n neljä sisarta ja osuuspankki M:ää tilaan kiinnitettyjen velkakirjojen haltijana, KO p. 27.4.1979 oli lausunut selvitetyksi, että A oli 5.11.1970 vahvistetulla kauppakirjalla ostanut äidiltään Eila C:ltä tämän puolison Eero C:n tilan X 80 000 markan kauppahinnasta, joka kauppahinta oli sovittu suoritettavaksi siten, että ostaja oli ottanut vastaukseen myyjän ja tämän miehen Eero C:n veloista osuuspankki M:lle, yhteismäärältään 48 993,46 markkaa, minkä velkojen siirron osuuspankki oli hyväksynyt, että ostaja suorittaa neljälle sisarelleen, kullekin 7 500 markkaa sekä myyjälle ja tämän puolisolle yhteisesti 1 006,54 markkaa ja että myyjä ja tämän puoliso pidättivät itselleen myydyllä tilalla vapaan asumisoikeuden elinajakseen yhdessä huoneessa sekä osuuden keittiöön. Tilan omistusoikeus oli siirtynyt A:lle 1.1.1971, jolloin hän myös oli ottanut tilan haltuunsa ja vasta myöhemmin avioiduttuaan siirtynyt pois tilalta. Myyjät olivat asuneet tilalla ja nauttineet hyväkseen tilan tuoton. Merkitystä kauppakirjan ehtojen täyttämistä arvosteltaessa ei ollut sillä seikalla, kuinka A oli hoitanut hänen vastattavakseen uskottuja velkoja, koska velat olivat velkojan suostumuksella siirtyneet A:lle, ja kuka oli maksanut tilan tuotosta verot eikä silläkään että A ei ollut maksanut sisarilleen näiden osuuksia, koska nämä eivät olleet osuuksiaan vaatineet. Edellä olevan perusteella ja koska A:n myöntämisestä huolimatta oli katsottava jääneen näyttämättä, että kauppahinta tai muut kauppakirjassa mainitut kauppaehdot olisivat olennaisessa määrin jääneet suorittamatta ja täyttämättä ja että kauppa olisi syntynyt sellaisissa olosuhteissa, että ostajan niistä tietoisena oli kunnianvastaista ja arvotonta vedota oikeustoimeen, ja kun kanne koski A:n omaisuutta, johon tämän puolisolle B:llä oli avio-oikeus ja ilmeistä oli, että kanteella oli pyritty tämän omaisuuden vähentämiseen ilman B:n suostumusta, KO oli hylännyt kanteen kokonaisuudessaan sekä velvoittanut kantajat ja vastaajan yhteisvastuullisesti suorittamaan jutussa sivuväliintulijana esiintyneelle B:lle tämän oikeudenkäyntikulut 2 400 markalla.</p>
      <p>Turun HO, jonka tutkittavaksi C:n puolisot olivat saattaneet jutun, t. 11.7.1980 oli katsonut, että A oli tosin myöntänyt kanteen oikeaksi, mutta koska kanne avioliittolain 38 §:n 1 momentin ja 40 §:n säännökset huomioon ottaen koski myös väliintulijana puhevallan ottaneen B:n etua, myöntämistä ei sinänsä ollut asetettava ratkaisun perustaksi. Selvitetyksi HO oli katsonut, että Eero ja Eila C:n sekä A:n tarkoituksena oli ollut järjestää po. kaupalla tilan hallinta ja viljeleminen vastaisuudessa, mistä oli ollut osoituksena sekin, että osa kauppahinnasta oli määrätty maksettavaksi A:n sisaruksille. A oli melko pian kaupanteon jälkeen muuttanut pois tilalta eikä hän ollut suorittanut kauppakirjan perusteella mitään. Tilaa olivat kaupanteon jälkeenkin hallinneet ja viljelleet Eero ja Eila C, jotka myös olivat suorittaneet kiinteistöä koskevat maksut sekä siihen kiinnitettyjen velkojen korot ja lyhennykset. Jutussa ei ollut edes väitetty, että A:n ja B:n avioliitto olisi purkautumassa. Edellä olevan johdosta HO oli katsonut, ettei B vastustaessaan kannetta ollut esittänyt sellaisia syitä, jotka avioliittolain 40 §:n mukaan olisi jutussa otettava huomioon. Sen vuoksi ja kun A oli myöntänyt kanteen oikeaksi HO oli, kumoten KO:n päätöksen ja vapauttaen Eero ja Eila C:n siinä määrätystä oikeudenkäyntikulujen korvausvelvollisuudesta, selittänyt kanteessa tarkoitetun 5.11.1970 tehdyn kaupan purkautuneeksi.</p>
      <p>Pyytäen valituslupaa B haki muutosta HO:n tuomioon. Lupa myönnettiin Eero ja Eila sekä A antoivat heiltä hakemuksen johdosta pyydetyn vastauksen.</p>
    </div>
    <div>
      <h2 id=""/>
      <p>KKO t. käsitteli jutun ja totesi, että A oli myöntänyt oikeaksi jutussa häntä vastaan ajetun kanteen, jossa oli vaadittu 5.11.1970 vahvistetun ko. tilaa koskevan kaupan julistamista mitättömäksi. Avioliittolain 38 §:n 1 momentin säännös huomioon ottaen A ei voinut kuitenkaan luovuttaa sanottua tilaa, johon hänen puolisollaan B:llä oli avio-oikeus, ilman tämän suostumusta tai, mikäli niin tapahtui, B:llä oli viimeksi mainitun pykälän 2 momentin nojalla oikeus vaatia luovutuksen julistamista pätemättömäksi. B oli siten välitöntä oikeudellista tarvetta käyttää puhevaltaa myös tässä jutussa päätettäessä kanteessa tarkoitetun kiinteistökaupan pätevyydestä.</p>
      <p>KKO tutki jutun. Koska B oli vastustanut kannetta, sitä ei voitu hyväksyä yksinomaan A:n myöntämisen perusteella. Kiinteistön omistusoikeus oli mainitun 5.11.1970 vahvistetun kaupan perusteella siirtynyt 1.1.1971 A:lle. Hänelle oli 2.2.1971 myönnetty tilaan lainhuuto. Tämän vuoksi ei se seikka, että A oli ehkä jollakin tavalla rikkonut kiinteistönkaupassa hänelle asetettuja maksuehtoja, oikeuttanut Eila ja Eero C:n kanteesta purkamaan kauppaa mainitun sopimuksen rikkomisen perusteella. Jutussa ei myöskään ollut näytetty, että kauppa olisi tehty sellaisissa olosuhteissa, että A:n niistä tietoisena olisi kunnian vastaista ja arvotonta vedota sanottuun oikeustoimeen. Tämän vuoksi KKO, kumoten HO:n tuomion, jätti asian sen lopputuloksen varaan, johon KO hylätessään Eila ja Eero C:n jutussa ajaman kanteen oli päätynyt.</p>
      <div>
        <p>Ratkaisuun osallistuneet: oikeusneuvokset Salervo, Heinonen, Hämäläinen ja Lindholm sekä ylimääräinen oikeusneuvos Surakka</p>
      </div>
    </div>
  </finlex:content>
</finlex:document>
