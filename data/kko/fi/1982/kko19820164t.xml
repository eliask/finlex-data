<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820164t</dcterms:identifier>
  <finlex:ecliIdentifier>ECLI:FI:KKO:1982:II164</finlex:ecliIdentifier>
  <dcterms:title>KKO:1982-II-164</dcterms:title>
  <dcterms:description>
    <p>
      <strong>Lainhuudatus</strong>
    </p>
    <p>
      <strong>Lainhuudatuspäätöksen purkaminen</strong>
    </p>
    <p>
      <strong>Purku</strong>
    </p>
    <p>
      <strong>Lainhuudatus- ja kiinnityspäätös</strong>
    </p>
  </dcterms:description>
  <finlex:registerNumber>H80/731</finlex:registerNumber>
  <dcterms:date pvm="19820210">1982-02-10</dcterms:date>
  <finlex:fileCopyNumber>744</finlex:fileCopyNumber>
  <dcterms:issued pvm="19821109">1982-11-09</dcterms:issued>
  <dcterms:abstract>
    <p>Tuomiokunnan kihlakunnantuomarilla oli oikeus hakea käräjätuomarin tekemän lainhuudatuspäätöksen purkamista.</p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19820164taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820164t.kko">
    <div>
      <h2 id="19820164taloa0">ASIAN KÄSITTELY ALEMMISSA OIKEUKSISSA</h2>
      <p>Rovaniemen tuomiokunnan kihlakunnantuomari oli KKO:een 2.12.1980 saapuneessa kirjoituksessa pyytänyt, että käräjätuomari A:n 28.8.1980 lainvoiman saaneella päätöksellä N:lle myöntämä lainhuuto tonttiin N:o 3 korttelissa N:o 216 Rovaniemen kaupungin IV kaupunginosassa purettaisiin, koska lainhuutoa myönnettäessä ei ollut ollut olemassa huudatuskelpoista kiinteistöä, ja tuo päätös näin ollen perustui ilmeisesti väärään lain soveltamiseen.</p>
      <p>Hakemuksen johdosta käräjätuomari A antoi häneltä vaaditun selityksen, mutta N ei käyttänyt hänelle varattua tilaisuutta vastata hakemukseen.</p>
    </div>
    <div>
      <h2 id=""/>
      <p>KKO p. tutki asian. Purettavaksi pyydetyllä päätöksellä oli N:lle myönnetty lainhuuto tonttiin n:o 3 korttelissa n:o 216 Rovaniemen kaupungin IV kaupunginosassa ja samalla annettu kaavoitusalueiden jakolain 100 §:ssä tarkoitettu kiinteistötuomarin suostumus tontinmuodostukseen. KKO:een saadun selvityksen mukaan kysymyksessä oleva tontti oli merkitty tonttirekisteriin 9.9.1980, jolloin se oli sanotun lain 120 §:n mukaisesti muodostunut kiinteistöksi. Tonttirekisteriin merkitsemisestä oli tonttikirjanpitäjältä saapuneen ilmoituksen perusteella tehty merkintä kiinnitysrekisterin hakemistoon 11.9.1980. KKO:een hankitun rasitustodistuksen mukaan tontti oli vapaa kiinnityksistä.</p>
      <p>Ottaen huomioon lainhuudatuksesta ja kiinteistönsaannon moittimisajasta annetun lain 1 ja 10 §:n säännökset puheena oleva lainhuuto olisi ollut annettavissa hakemusasiakirjojen perusteella vasta viimeksi mainittuna päivänä. Lainhuuto oli siis lakia virheellisesti soveltaen annettu kiinteistöön, jota ei vielä silloin ollut ollut olemassa. KKO kuitenkin katsoi, että tapahtunut virhe oli korjattavissa oikaisemalla lainhuutoa sen antamispäivän osalta. Tämän vuoksi KKO harkitsi lailliseksi oikeudenkäymiskaaren 31 luvun 7 §:n 1 momentin 4 kohdan, 14 §:n 1 momentin ja 16 §:n nojalla oikaista puheena olevaa lainhuutoa siten, että se katsottiin annetuksi 11.9.1980. Rovaniemen tuomiokunnan kihlakunnantuomarin tuli huolehtia siitä, että tästä oikaisusta tehtiin merkinnät lainhuudatusasiain pöytäkirjaan, lainhuutorekisteriin ja annetuista lainhuudoista laadittavaan luetteloon sekä, mikäli mahdollista, alkuperäiseen saantokirjaan ja lainhuudatusasiainpöytäkirjasta hakijalle kirjoitettuun otteeseen.</p>
      <p>Lainhuutopäätöksestä ja sen perusteena olevista asiakirjoista ilmeni, ettei käsiteltäessä suostumuksen saamista tontinmuodostukseen koskenutta hakemusta ollut menetelty kaavoitusalueiden jakolaissa säädetyllä tavalla. Tämän vuoksi KKO korkeimmasta oikeudesta annetun lain 1 §:n 2 momentin nojalla päätti lähettää jäljennöksen päätöksestään Rovaniemen HO:lle sellaisia oikeudenkäymiskaaren 8 luvun 1 §:ssä tarkoitettuja tarkastus- ja valvontatoimia varten, joihin HO katsoi olevan aihetta.</p>
      <div>
        <p>Ratkaisuun osallistuneet: oikeusneuvokset Leivonen, Ådahl ja Hämäläinen sekä ylimääräiset oikeusneuvokset Ketola ja Mäkinen</p>
      </div>
    </div>
  </finlex:content>
</finlex:document>
