<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820067t</dcterms:identifier>
  <finlex:ecliIdentifier>ECLI:FI:KKO:1982:II67</finlex:ecliIdentifier>
  <dcterms:title>KKO:1982-II-67</dcterms:title>
  <dcterms:description>
    <p>
      <strong>Rangaistuksen mittaaminen</strong>
    </p>
    <p>
      <strong>Ehdollinen rangaistus</strong>
    </p>
    <p>
      <strong>Rangaistus</strong>
    </p>
  </dcterms:description>
  <finlex:registerNumber>R81/347</finlex:registerNumber>
  <dcterms:date pvm="19811124">1981-11-24</dcterms:date>
  <finlex:fileCopyNumber>4642</finlex:fileCopyNumber>
  <dcterms:issued pvm="19820517">1982-05-17</dcterms:issued>
  <dcterms:abstract>
    <p>Syytetyt tuomittiin vankeusrangaistukseen varkaudesta, joka oli tehty murtautumalla ja aiheuttamalla asianomistajille noin 5.000 markan vahingot. Kysymys myös rangaistuksen määräämisestä ehdolliseksi.</p>
  </dcterms:abstract>
  <p>III-jaosto</p>
  <dcterms:tableOfContents>
    <a href="19820067taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820067t.kko">
    <div>
      <h2 id="19820067taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän ja eräiden asianomistajien syytteestä Porvoon RO p. 3.12.1979 oli lausunut selvitetyksi, että A ja B olivat Porvoossa 16.1.1979 vastaisena yönä särkemällä ikkunan tunkeutuneet erääseen bingohalliin ja siellä rikkomalla lasin yhdestä raha-automaatista ja murtamalla mukanaan olleella ruuvimeisselillä kahden raha-automaatin lippaat auki varastaneet rahaa yhteensä 480,50 markkaa ja lisäksi anastaneet muutaman rasian savukkeita. Sen vuoksi RO oli tuominnut A:n ja B:n kummankin rikoslain 28 luvun 1 §:n 1 mom:n nojalla varkaudesta 25 päiväsakkoa käsittävään rangaistukseen ja velvoittanut heidät yhteisvastuullisesti suorittamaan asianomistajille korvaukseksi anastetusta omaisuudesta ja muusta vahingosta yhteensä 5 075 markkaa 50 penniä korkoineen.</p>
      <p>Helsingin HO, jonka tutkittavaksi virallinen syyttäjä oli saattanut jutun, p. 5.3.1981 oli jättänyt asian RO:n päätöksen varaan.</p>
      <p>Pyytäen valituslupaa, koska rangaistuskäytännön yhtenäisyyden vuoksi oli syytä saattaa KKO:n tutkittavaksi, olivatko tuomitut rangaistukset oikeat, virallinen syyttäjä haki muutosta HO:n päätökseen vaatien tuomittujen rangaistusten korottamista. Lupa myönnettiin. Syytetyille varattiin mahdollisuus vastineen antamiseen.</p>
    </div>
    <div>
      <h2 id=""/>
      <p>KKO p. tutki jutun ja katsoi että koska varkaus oli tehty murtautuen ja asianomistajille oli aiheutettu huomattava eli 5 075,50 markan vahinko, tuomitut rangaistukset eivät olleet oikeassa suhteessa rikoksen törkeysasteeseen. Sen vuoksi KKO harkitsi oikeaksi siten muuttaa HO:n päätöstä, että A ja B tuomittiin HO:n määräämien sakkorangaistusten asemesta HO:n soveltaman lainkohdan nojalla kumpikin 2 kuukauden vankeusrangaistukseen. B:lle, jota ei ollut aikaisemmin tuomittu rikosrekisteriin merkittävään rangaistukseen, tuomittu rangaistus määrättiin ehdollisesta rangaistuksesta annetun lain säännösten nojalla ehdolliseksi.</p>
      <div>
        <p>Ratkaisuun osallistuneet: oikeusneuvokset Manner, Takala ja Nybergh sekä ylimääräiset oikeusneuvokset Mäkinen ja Roos</p>
      </div>
    </div>
  </finlex:content>
</finlex:document>
