<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820057t</dcterms:identifier>
  <finlex:ecliIdentifier>ECLI:FI:KKO:1982:II57</finlex:ecliIdentifier>
  <dcterms:title>KKO:1982-II-57</dcterms:title>
  <dcterms:description>
    <p>
      <strong>Työsopimus</strong>
    </p>
    <p>
      <strong>Työsopimuksen lakkaaminen</strong>
    </p>
    <p>
      <strong>Vahingonkorvaus</strong>
    </p>
    <p>
      <strong>Eduntasoitus</strong>
    </p>
  </dcterms:description>
  <finlex:registerNumber>S81/826</finlex:registerNumber>
  <dcterms:date pvm="19820204">1982-02-04</dcterms:date>
  <finlex:fileCopyNumber>607</finlex:fileCopyNumber>
  <dcterms:issued pvm="19820506">1982-05-06</dcterms:issued>
  <dcterms:abstract>
    <p>Työnantajan työsopimuksen laittoman purkamisen johdosta työntekijälle suoritettavasta vahingonkorvauksesta ei ollut vähennettävä työttömyyskassasta saatuja työttömyyskorvauksia.</p>
    <p>Vrt. <a href="http://www.finlex.fi/fi/oikeus/kko/kko/1974/19740063">KKO:1974-II-63</a>, 78-II-45</p>
    <p>Vrt. <a href="http://www.finlex.fi/fi/oikeus/kko/kko/1995/19950215">KKO:1995:215</a></p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19820057taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820057t.kko">
    <div>
      <h2 id="19820057taloa0">ASIAN KÄSITTELY ALEMMISSA OIKEUKSISSA</h2>
      <p>Lohjan KO p. 25.11.1980 oli lausunut selvitetyksi, että B oli ollut toistaiseksi voimassa olevassa työsuhteessa Oy A:han ja että yhtiö oli laittomasti purkanut hänen työsopimuksensa. Sen vuoksi KO oli velvoittanut yhtiön suorittamaan B:lle sopimussuhteen ennenaikaisesta lakkaamisesta johtuvana korvauksena 4 kuukaudelta yhteensä 7 684 markkaa 96 penniä 5 prosentin korkoineen 23.9.1980 lukien.</p>
      <p>Helsingin HO, jonka tutkittavaksi yhtiön oli saattanut jutun, t. 10.6.1981 oli lausunut, että B, joka oli saanut työsuhteen purkamista seuranneelta työttömyyskaudelta työttömyysavustusta 14 viikon ajalta, ei ollut ilmoittanut sanottujen avustusten määrää ja siten jättänyt esittämättä työsopimussuhteen ennenaikaisesta lakkaamisesta hänelle aiheutuneen vahingon määrästä sellaista selvitystä, jonka perusteella vahingon suuruus voitaisiin laskea. Sen vuoksi HO oli siten muuttanut KO:n päätöstä, että yhtiön B:lle työsopimussuhteen ennenaikaisesta lakkaamisesta suoritettavan korvauksen määrä alennettiin HO:n oikeudenkäymiskaaren 17 luvun 6 §:n nojalla arvioimaan 4 700 markkaan KO:n määräämine korkoineen.</p>
      <p>Pyytäen valituslupaa B haki muutosta HO:n tuomioon. Lupa myönnettiin ja A antoi siltä hakemuksen johdosta pyydetyn vastauksen.</p>
    </div>
    <div>
      <h2 id=""/>
      <p>KKO t. tutki jutun katsoi, että yhtiön B:lle työsopimuksen laittoman purkamisen johdosta suoritettavasta vahingonkorvauksesta ei ollut vähennettävä B:n työttömyysaikanaan Metallityöväen työttömyyskassasta saamia työttömyysavustuksia, koska ne olivat sanotun kassan jäsenyyteen liittyviä, osaksi työntekijän omiin maksusuorituksiin perustuvia etuja. Sen vuoksi KKO, kumoten HO:n tuomion jätti asian KO:n päätöksen lopputuloksen varaan.</p>
      <div>
        <p>Ratkaisuun osallistuneet: oikeusneuvokset Heinonen, Hämäläinen ja af Hällström sekä ylimääräiset oikeusneuvokset Surakka ja Rosokivi</p>
      </div>
    </div>
  </finlex:content>
</finlex:document>
