<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820168t</dcterms:identifier>
  <finlex:ecliIdentifier>ECLI:FI:KKO:1982:II168</finlex:ecliIdentifier>
  <dcterms:title>KKO:1982-II-168</dcterms:title>
  <dcterms:description>
    <p>
      <strong>Vahingonkorvauslaki</strong>
    </p>
    <p>
      <strong>Virkamiehen korvausvastuu (4 luku)</strong>
    </p>
  </dcterms:description>
  <finlex:registerNumber>R81/95</finlex:registerNumber>
  <dcterms:date pvm="19820514">1982-05-14</dcterms:date>
  <finlex:fileCopyNumber>2232</finlex:fileCopyNumber>
  <dcterms:issued pvm="19821111">1982-11-11</dcterms:issued>
  <dcterms:abstract>
    <p>Veturinkuljettajalle jaettu ns viikkovaroitus sisälsi ilmoituksen raiteiden kunnostustyöstä johtuvasta tavallisuudesta poikkeavan raiteen käyttämisestä ja ajonopeudesta vaihteissa. Lisäksi se sisälsi merkinnän "Nopeusmerkit". Kun varoitus asetti vaturinkuljettajalle velvollisuuden erityisen huolellisuuden noudattamiseen junan nopeuden säätämisessä, ei nopeusmerkkien puuttuminen ja puuttumisesta veturinkuljettajalle ilmoittamatta jättäminen ollut sellainen syy, että veturinkuljettajan laiminlyönti nopeusrajoituksen noudattamisessa olisi luettava hänen syykseen vain lievänä tuottamuksena. Nopeusmerkkien puuttuminen otettiin kuitenkin huomioon laiminlyönnistä johtuneen vahingon korvausvelvollisuuden sovittelussa.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19820168taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820168t.kko">
    <div>
      <h2 id="19820168taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän syytteessä Hämeenlinnan RO p. 3.5.1979 oli lausunut selvitetyksi, että A oli 1.8.1977 Hämeenlinnan kaupungissa toimiessaan Oulusta Helsinkiin matkalla olleen erikoispikajunan veturinkuljettajana ja kuljettaessaan mainittua junaa Hämeenlinnan rautatieasemalla, rautatieaseman eteläpään vaihteissa käyttänyt noin 95 mk/h nopeutta, vaikka A:n tiedossa olleen viikkovaroituksen mukaan tuolloin olisi saanut käyttää enintään 35 km/h nopeutta, mistä oli ollut seurauksena, että junan neljännen vaunun etummainen teli oli suistunut pois kiskoilta ja kulkeutunut suistuneena vielä 410 metrin matkan sekä tapahtumassa vaurioituneet vaihde, raidetta 410 metriä sekä kiskoilta suistunut vaunu, minkä lisäksi junan ravintolavaunussa junatarjoilijoina toimineet K ja L olivat saaneet lieviä vammoja sekä M Oy:n omistamia elintarvikkeita oli mennyt myyntikelvottomaksi. Sen vuoksi RO oli rikoslain 34 luvun 9 §:n 3 momentin ja 40 luvun 16 §:n nojalla tuominnut A:n virkamiehenä tehdystä vaaran tuottamuksesta rautatien käyttämisessä sakkorangaistukseen sekä velvoittanut hänet suorittamaan rautatiehallitukselle, kun korvauksia vahingonkorvauslain säännösten mukaisesti soviteltiin, korvaukseksi valtionrautateille aiheutuneista 188 474 markan 93 pennin suuruisista korjaus- ym. kustannuksista 18 847 markkaa 49 penniä ja 1 243 markan 80 pennin suuruisista henkilövahingon johdosta aiheutuneista kustannuksista 124 mk 37 penniä eli yhteensä 18 971 markkaa 87 penniä 5 prosentin korkoineen 3.5.1979 lukien sekä oikeudenkäyntikuluista 600 markkaa.</p>
      <p>Kouvolan HO, jonka tutkittavaksi A oli saattanut jutun, p. 25.11.1980 oli katsonut selvitetyksi, että viikkovaroituksen mukaan liikennöitiin Hämeenlinnan ja Turengin väliä yksiraiteisena itäistä raidetta 1.8.1977 kello 22.00 - 2.8.1977 kello 6.00 välisenä aikana läntisen raiteen kunnostustöiden takia. Siirtyminen läntiseltä raiteelta itäiselle tapahtui Hämeenlinnan ratapihan eteläpäässä olevien vaihteiden 2 ja 1 kautta. Valtionrautateiden junaturvallisuussäännön 21 §:n 4.d. kappaleen mukaan poikkeavalle raiteelle käännetyssä vaihteessa junan suurin sallittu nopeus sai olla korkeintaan 35 kilometriä tunnissa. Tästä johtuen oli viikkovaroitukseen tältä osin merkitty " - 35 mk/h eteläpään vaihteissa. Nopeusmerkit." Viikkovaroituksessa mainittuja nopeusmerkkejä ei vauriohetkeen mennessä oltu asetettu paikoilleen. Nopeusmerkkien puuttumisesta ei myöskään oltu tiedotettu erikoispikajunan veturinkuljettajana toimineelle A:lle.</p>
      <p>Erikoispikajunan lähestyessä pohjoisesta Hämeenlinnan asemaa 40 kilometrin tuntinopeudella ja saatua käsiopasteena annetun lähtöopasteen A oli kiihdyttänyt läntistä raidetta kulkevan junan nopeuden 95 kilometriin tunnissa muistamatta, että ratapihan eteläpään vaihteissa siirryttiin itäiselle raiteelle. Havaittuaan vaihteen opastelyhdystä vaihteen johtavan poikkeavalle raiteelle A oli suorittanut hätäjarrutuksen. Tästä huolimatta juna oli noin 75 kilometrin tuntinopeudella ajanut poikkeavalle raiteelle käännettyyn vaihteeseen RO:n päätöksessä todetuin seurauksin. Edellä kerrotulla menettelyllä A oli syyllistynyt RO:n hänen syykseen lukemaan tekoon.</p>
      <p>Valtiolle oli aiheutunut radan ja liikkuvan kaluston korjauskustannuksista 188 474,93 markan ja rautatien käytöstä johtuvan vahingon vastuusta annetun lain nojalla maksetuista korvauksista 1 243,80 markan suuruiset vahingot, jotka A oli virassaan virheellään aiheuttanut valtiolle. A:n valtiolle noista vahingoista maksettavana kohtuullisena korvauksena, ottaen huomioon kokonaisvahingon suuruus, teon laatu, A:n asema sekä muut olosuhteet, oli pidettävä 7 000 markkaa. A:n viaksi jäävää tuottamusta ei voitu pitää lievänä.</p>
      <p>Näillä ja muutoin RO:n mainitsemilla perusteilla HO oli jättänyt asian RO:n päätöksen lopputuloksen varaan muutoin paitsi että A:n rautatiehallitukselle junavaurion aiheuttamista vahingoista maksettavaksi tuomittu määrä alennettiin 7 000 markaksi, jolle oli suoritettava RO:n määräämä 5 prosentin korko 3.5.1979 lukien.</p>
      <p>Pyytäen valituslupaa A haki muutosta HO:n päätökseen vaatien sen kumoamista tai ainakin vahingonkorvausvelvollisuudesta vapauttamista sillä perusteella, että hänen tuottamuksensa oli lievä. Valituslupa myönnettiin 27.3.1981 ja samalla määrättiin, ettei HO:n päätöstä A:n maksettavaksi tuomitun vahingonkorvauksen osalta ollut toistaiseksi pantava täytäntöön tai, mikäli täytäntöönpano jo oli alkanut, ettei sitä ollut jatkettava. Virallinen syyttäjä sekä rautatiehallitus asianomistajana antoivat niiltä hakemuksen johdosta pyydetyt vastaukset.</p>
    </div>
    <div>
      <h2 id=""/>
      <p>KKO p. tutki jutun, A oli valtionrautateiden junaturvallisuussäännön 4 §:n 2. kohdan mukaisesti saanut viikkovaroituksessa tiedon siitä, että hänen kuljettamansa juna Hämeenlinnan ratapihan eteläpäässä ohjattiin poikkeuksellisesti läntiseltä raiteelta itäiselle raiteelle. Sen vuoksi hän oli ollut velvollinen noudattamaan erityistä huolellisuutta ja ratapihan eteläpäätä lähestyttäessä sovittamaan junan nopeuden sellaiseksi, ettei se vaihteille saavuttaessa olisi ylittänyt viikkovaroitukseen merkittyä junaturvallisuussäännön 21 §:n 4.d. kohdan mukaista 35 kilometrin tuntinopeutta. Kun A:lle täten kuuluva erityinen huolellisuusvelvollisuus junan nopeuden sovittamisessa ei ollut ollut riippuvainen nopeusmerkeistä, ei niiden puuttumista voitu pitää sellaisena syynä, joka oikeuttaisi katsomaan A:n tuottamuksen lieväksi, eikä tähän ollut ilmennyt muutakaan perustetta. Eräänä vahingonkorvauksen sovitteluun vaikuttavana tekijänä nopeusmerkkien puuttuminen oli kuitenkin HO:n toteamin tavoin ollut otettava huomioon.</p>
      <p>Näillä ja HO:n mainitsemilla perusteilla KKO jätti HO:n päätöksen lopputuloksen HO:n soveltamien lainkohtien ja vahingonkorvauslain 4 luvun 1 §:n 1 momentin ja 2 §:n 1 momentin nojalla pysyväksi. Näin ollen KKO:n 27.3.1981 antama määräys HO:n päätöksen täytäntöönpanon väliaikaisesta kieltämisestä tai keskeyttämisestä vahingonkorvauksen osalta raukesi. A velvoitettiin suorittamaan rautatiehallitukselle korvaukseksi sillä vastauksen antamisesta KKO:ssa olleista kuluista 200 markkaa.</p>
      <div>
        <p>Ratkaisuun osallistuneet: oikeusneuvokset Saarni-Rytkölä, Takala ja Mörä sekä ylimääräiset oikeusneuvokset Surakka ja Lager</p>
      </div>
    </div>
  </finlex:content>
</finlex:document>
