<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820100t</dcterms:identifier>
  <finlex:ecliIdentifier>ECLI:FI:KKO:1982:II100</finlex:ecliIdentifier>
  <dcterms:title>KKO:1982-II-100</dcterms:title>
  <dcterms:description>
    <p>
      <strong>Oikeudenkäyntimenettely</strong>
    </p>
    <p>
      <strong>Vastaajan kuuleminen HO:ssa</strong>
    </p>
  </dcterms:description>
  <finlex:registerNumber>R81/847</finlex:registerNumber>
  <dcterms:date pvm="19820513">1982-05-13</dcterms:date>
  <finlex:fileCopyNumber>2216</finlex:fileCopyNumber>
  <dcterms:issued pvm="19820623">1982-06-23</dcterms:issued>
  <dcterms:abstract>
    <p>HO oli asianomistajan valituksen johdosta korottanut alioikeuden syytetylle tuomitseman 1 vuoden vankeusrangaistuksen 2 vuodeksi 3 kuukaudeksi vankeutta. Kun syytetty, joka myös oli hakenut muutosta, ei ollut vastannut asianomistajan valitukseen eikä häntä ollut sen johdosta muutenkaan kuultu, HO ei olisi saanut syytetyn vastausta pyytämättä muuttaa alioikeuden tuomisemaa rangaistusta kerrotuin tavoin olennaisesti ankarammaksi (OK 26 luvun 11 §:n 3 kohta).</p>
    <p>Ks. <a href="http://www.finlex.fi/fi/oikeus/kko/kko/1997/19970074">KKO:1997:74</a></p>
  </dcterms:abstract>
  <p>II-jaosto</p>
  <dcterms:tableOfContents>
    <a href="19820100taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820100t.kko">
    <div>
      <h2 id="19820100taloa0">ASIAN KÄSITTELY ALEMMISSA OIKEUKSISSA</h2>
      <p>Virallisen syyttäjän ja asianomistajan B:n alaikäisen tyttärensä C:n holhoojansa ajamasta syytteestä Espoon KO p. 8.9.1980 oli lausunut selvitetyksi, että A oli</p>
      <p>1) vuoden 1977 ja 2.4.1978 välisenä aikana Espoossa ja Kauniaisissa ollut useita kertoja sukupuoliyhteydessä 2.4.1964 syntyneen eli alle 14 vuotiaan tyttärensä C:n kanssa,</p>
      <p>2) 3.4.1978 ja 2.4.1979 välisenä aikana Espoossa ja Kauniaisissa ollut useita kertoja sukupuoliyhteydessä 14 mutta ei 16 vuotta täyttäneen C:n kanssa ja</p>
      <p>3) 3.4.1979 ja heinäkuun 1980 välisenä aikana Kauniaisissa ja Kuopion Ukonlahdessa ollut useita kertoja sukupuoliyhteydessä C:n kanssa käyttämällä törkeästi väärin tyttärensä riippuvuussuhdetta itsestään.</p>
      <p>Sen vuoksi KO, joka oli katsonut 1 - 3 kohdassa mainitut teot saman rikoksen jatkamiseksi, oli rikoslain 20 luvun 2 §:n 2 momentin 3 §:n 1 ja 2 momentin ja 7 §:n 1 momentin sekä 7 luvun 1 ja 2 §:n nojalla tuominnut A:n jatketusta rikoksesta, joka käsitti yksin teoin tehdyt lapseen kohdistuvaa haureutta ja sukurutsan jälkeläisen kanssa sekä yksin teoin tehdyt vapautta loukkaavaa haureutta ja sukurutsan jälkeläisen kanssa, 1 vuodeksi vankeuteen sekä velvoittanut A:n suorittamaan C:lle vahingonkorvauksena 10 000 markkaa.</p>
      <p>Helsingin HO, jonka tutkittavaksi B C:n holhoojansa ja A olivat saattaneet jutun, p. 15.12.1981 oli, koska 2.4.1964 syntynyt C oli täyttänyt 16 vuotta 2.4.1980, oikaisten KO:n syyksilukemisen 2 ja 3 kohdissa mainittujen rikosten tekoaikoja, todennut 2 kohdassa A:n syyksi luetun teon tapahtuneen 3.4.1978 ja 2.4.1980 välisenä aikana ja 3 kohdassa hänen syykseen luetun teon tapahtuneen 3.4.1980 ja heinäkuun 1980 välisenä aikana sekä jättänyt asian KO:n päätöksen varaan muutoin paitsi että A:lle tuomittu rangaistus oli korotettu 2 vuodeksi 3 kuukaudeksi vankeutta.</p>
      <p>Pyytäen valituslupaa A haki muutosta HO:n päätöksen. Lupa myönnettiin. B, C virallinen syyttäjä antoivat heiltä hakemuksen johdosta pyydetyt vastaukset.</p>
    </div>
    <div>
      <h2 id=""/>
      <p>KKO p. käsitteli asian.</p>
      <p>Korottaessaan KO:n A:lle tuomitseman 1 vuoden vankeusrangaistuksen B:n valituksen johdosta 2 vuodeksi 3 kuukaudeksi vankeutta HO oli tuominnut A:n olennaisesti ankarampaan rangaistukseen kuin KO. Kun A ei ollut vastannut B:n valitukseen eikä häntä ollut sen johdosta muutenkaan kuultu, HO oikeudenkäymiskaaren 26 luvun 11 §:n 3 kohdan mukaan ei oli saanut A:lta vastausta pyytämättä muuttaa alioikeuden ratkaisua kerrotuin tavoin.</p>
      <p>Hakiessaan muutosta HO:n päätökseen A:lla oli ollut tilaisuus esittää myös ne rangaistusta mitattaessa asiaan vaikuttavat seikat, jotka hän olisi voinut esittää HO:ssa, mikäli HO oli pyytänyt häneltä vastauksen. Sen vuoksi KKO viivytyksen välttämiseksi otti jutun välittömästi tutkittavakseen ja katsoi, ettei ollut syytä muuttaa HO:n päätöstä muulla tavoin kuin että A:lle hänen viakseen jäävästä jatketusta rikoksesta, joka käsitti yksin teoin tehdyt lapseen kohdistuvan haureuden ja sukurutsan jälkeläisen kanssa sekä yksin teoin tehdyt vapautta loukkaavan haureuden ja sukurutsan jälkeläisen kanssa, tuomittu rangaistus alennettiin 1 vuodeksi 10 kuukaudeksi vankeutta.</p>
      <div>
        <p>Ratkaisuun osallistuneet: oikeusneuvokset Leivonen, Hämäläinen ja Lehtonen sekä ylimääräiset oikeusneuvokset Ketola ja Mäkinen</p>
      </div>
    </div>
  </finlex:content>
</finlex:document>
