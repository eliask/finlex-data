<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820166t</dcterms:identifier>
  <finlex:ecliIdentifier>ECLI:FI:KKO:1982:II166</finlex:ecliIdentifier>
  <dcterms:title>KKO:1982-II-166</dcterms:title>
  <dcterms:description>
    <p>
      <strong>Konkurssi</strong>
    </p>
    <p>
      <strong>Konkurssin edellytykset</strong>
    </p>
  </dcterms:description>
  <finlex:registerNumber>S82/96</finlex:registerNumber>
  <dcterms:date pvm="19820721">1982-07-21</dcterms:date>
  <finlex:fileCopyNumber>3113</finlex:fileCopyNumber>
  <dcterms:issued pvm="19821109">1982-11-09</dcterms:issued>
  <dcterms:abstract>
    <p>Liiketoiminnastaan kirjanpitovelvollisen kommandiittiyhtiön velkoja oli kehotettuaan KS 6 §:n 1 mom:n d kohdassa edellytetyllä tavalla yhtiön vastuunalaista yhtiömiestä suorittamaan yhtiön velan, vaatinut yhtiömiehen asettamista konkurssiin. Koska yhtiömies ei kirjanpitolain mukaan itse ollut liiketoiminnastaan kirjanpitovelvollinen eli KS 109 §:ssä tarkoitettu kauppias, hakemus hylättiin.</p>
  </dcterms:abstract>
  <p>I-jaosto</p>
  <dcterms:tableOfContents>
    <a href="19820166taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820166t.kko">
    <div>
      <h2 id="19820166taloa0">ASIAN KÄSITTELY ALEMMISSA OIKEUKSISSA</h2>
      <p>Vaasan lääninverovirasto oli Kauhajoen tuomiokunnan kihlakunnantuomarille 17.8.1981 jättämässään hakemuksessa kertonut, että kommandiittiyhtiö A oli maksuunpantu veroja ja maksuja yhteensä 124 950 markkaa 35 penniä. Kommandiittiyhtiön vastuunalaista yhtiömiestä B:tä oli 23.7.1981 todisteellisesti tiedoksiannetulla maksukehotuksella vaadittu suorittamaan kysymyksessä oleva velka. Kun B, jota liiketoiminnastaan kirjanpitovelvollisen kommandiittiyhtiön vastuunalaisena yhtiömiehenä oli pidettävä konkurssisäännön 6 §:n 1 momentin d kohdassa tarkoitettuna kauppiaana, ei ollut kahdeksassa päivässä maksukehotuksen saatuaan eikä sen jälkeenkään suorittanut sanottua riidatonta ja maksettavaksi joutunutta velkaa, josta ei ollut saatu suoritusta myöskään kommandiittiyhtiöltä, lääninverovirasto oli vaatinut B:n omaisuuden luovuttamista konkurssiin.</p>
      <p>B:n vastustettua hakemusta Teuvan KO oli 27.8.1981 toimittamansa velallisen kuulustelun yhteydessä julistamassaan päätöksessä lausunut selvitetyksi, että valtiolla oli kommandiittiyhtiöltä selvä ja riidaton saaminen, jota ei ollut maksukehotuksen jälkeenkään suoritettu ja josta ei ollut asetettu hyväksyttävää takausta tai muuta vakuutta, ja että B kommandiittiyhtiön vastuunalaisena yhtiömiehenä oli sanotusta velasta henkilökohtaisesti vastuussa. B ei kirjanpitolain säännösten mukaan kuitenkaan itse ollut liiketoiminnastaan kirjanpitovelvollinen eikä häntä konkurssisäännön 109 §:n mukaan siten voinut pitää sanotun säännön 6 §:n 1 momentin d kohdassa mainittuna kauppiaana. Sen vuoksi KO oli hylännyt lääninveroviraston hakemuksen.</p>
      <p>Vaasan HO, jonka tutkittavaksi lääninverovirasto oli saattanut jutun, p. 26.11.1981 jättänyt asian KO:n päätöksen varaan.</p>
      <p>Pyytäen valituslupaa lääninverovirasto haki muutosta HO:n päätökseen. Lupa myönnettiin ja B antoi häneltä hakemuksen johdosta pyydetyn vastauksen.</p>
    </div>
    <div>
      <h2 id=""/>
      <p>KKO p. jätti HO:n päätöksen pysyväksi.</p>
      <div>
        <p>Ratkaisuun osallistuneet: oikeusneuvokset Salervo, Takala, Riihelä ja Lehtonen sekä ylimääräinen oikeusneuvos Surakka</p>
      </div>
    </div>
  </finlex:content>
</finlex:document>
