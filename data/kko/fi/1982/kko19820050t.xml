<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19820050t</dcterms:identifier>
  <finlex:ecliIdentifier>ECLI:FI:KKO:1982:II50</finlex:ecliIdentifier>
  <dcterms:title>KKO:1982-II-50</dcterms:title>
  <dcterms:description>
    <p>
      <strong>Konkurssi</strong>
    </p>
    <p>
      <strong>Takaisinsaanti konkurssipesään</strong>
    </p>
    <p>
      <strong>KS 46 §:n b- ja d-kohdat</strong>
    </p>
  </dcterms:description>
  <finlex:registerNumber>R79/1086</finlex:registerNumber>
  <dcterms:date pvm="19810821">1981-08-21</dcterms:date>
  <finlex:fileCopyNumber>2888</finlex:fileCopyNumber>
  <dcterms:issued pvm="19820429">1982-04-29</dcterms:issued>
  <dcterms:abstract>
    <p>Ravintolaliikettä A:lta vuokraamissaan tiloissa harjoittanut B oli viimeisten 60 päivän aikana ennen konkurssinsa alkua siirtänyt vuokraoikeuden C:lle ja D:lle. Jutussa ei ollut esitetty perusteita, joiden nojalla vuokraoikeuden siirron käsittänyttä kauppaa olisi ollut pidettävä KS 46 §:n b kohdan mukaisena B:n velkojien oikeuden loukkaamista tarkoittavana sopimuksena. Sellaisena ei sanottua kauppaa voitu pitää silläkään perusteella, että B oli osoittanut C:n ja D:n maksamaan osan kauppahinnasta A:lle tämän B:ltä olleiden vuokra-, vesi- ja sähkömaksusaamisten suoritukseksi. Sen vuoksi ja kun A:n ei ollut näytetty muulla tavoin kuin antamalla vuokraoikeuden siirtoon vuokrasopimuksen ehtojen mukaan vaadittavan suostumuksensa myötävaikuttaneen B:n sekä C:n ja D:n väliseen kauppaan eikä myöskään saamistensa kertymiseen kerrotuin tavoin, takaisinsaantikanne hylättiin.</p>
    <p>Ään</p>
  </dcterms:abstract>
  <p>IV-jaosto</p>
  <dcterms:tableOfContents>
    <a href="19820050taloa0">ASIAN KÄSITTELY ALEMMISSA OIKEUKSISSA</a>
  </dcterms:tableOfContents>
  <finlex:content id="s19820050t.kko">
    <div>
      <h2 id="19820050taloa0">ASIAN KÄSITTELY ALEMMISSA OIKEUKSISSA</h2>
      <p>Lapin lääninverovirasto oli B:n konkurssivelkojana A:lle 19.10.1978 ja B:n konkurssipesälle seuranneena päivänä tiedoksi toimituttamansa haasteen nojalla Tornion RO:ssa kertonut, että B, joka oli 4.9.1978 luovuttanut omaisuutensa konkurssiin, oli harjoittanut ravintolaliikettä A:lta vuokraamissaan tiloissa ja siltä vuokraamallaan kalustolla. Vuokrasopimuksen ehtojen mukaan sen siirtämiseen kolmannelle vaadittiin vuokranantajan suostumus. Elokuussa 1978 B oli siirtänyt mainitun vuokraoikeuden ja omistamansa ravintolairtaimiston C:lle ja D:lle 30 000 markan kauppahinnasta, josta 22 250 markkaa oli sovittu suoritettavaksi siten, että C ja D maksoivat A:lle sillä B:ltä olleet sanotun suuruiset vuokra-, sähkömaksu- ja vesimaksusaamiset. Kun kerrotut oikeustoimet tarkoittivat B:n velkojen oikeuden loukkaamista ja kun B:n oli menettelemällä kerrotuin tavoin katsottava maksaneen A:lle ollutta velkaansa sijaissuorituksin ja ammattiinsa nähden epätavallisin maksuvälinein, lääninverovirasto oli konkurssisäännön 46 §:n b ja d kohdan nojalla vaatinut, että kerrottu velan maksu julistettaisiin peräytyneeksi ja että A velvoitettaisiin suorittamaan konkurssipesälle mainitut 22 250 markkaa korkoineen.</p>
      <p>A:n vastustettua kannetta RO, jossa oli kuultu myös B:n konkurssipesää ja jossa lääninverovirasto ja A olivat vaatineet korvausta oikeudenkäyntikuluistaan, p. 6.11.1978 oli lausunut selvitetyksi, että kanteessa kerrottua liiketoimintaa harjoittanut B oli elokuussa 1978 A:n suostumuksella siirtänyt kysymyksessä olevan vuokraoikeuden C:lle ja D:lle 30 000 markan hinnasta. Kauppasummasta C ja D olivat B:n antaman valtakirjan nojalla 1.9.1978 suorittaneet A:lle 22 250 markkaa. Maksu käsitti A:n vuokra-, vesimaksu- ja sähkömaksusaamiset B:ltä. Esillä olleista asianhaaroista voitiin havaita suoritettujen oikeustoimien tarkoittaneen B:n velkojien oikeuden loukkaamista. Sitä vastoin oli jäänyt selvittämättä, että puheena olevan velan maksu olisi tapahtunut sijaissuorituksin ja B:n ammattiin nähden epätavallisin maksuvälinein. Sen vuoksi RO oli, hyläten kanteen konkurssisäännön 46 §:n d kohtaan perustuvana, sanotun pykälän b kohdan nojalla velvoittanut A:n suorittamaan konkurssipesälle vaaditut 22 250 markkaa 5 prosentin korkoineen haastepäivästä 19.10.1978 sekä korvaamaan lääninveroviraston oikeudenkäyntikulut 600 markalla.</p>
      <p>Vaasan HO, jonka tutkittavaksi A oli saattanut jutun, t. 7.6.1979 oli jättänyt asian RO:n päätöksen varaan ja velvoittanut A:n suorittamaan lääninverovirastolle korvaukseksi sillä vastauksen antamisesta HO:ssa olleista kuluista 100 markkaa.</p>
      <p>A pyysi lupaa hakea muutosta HO:n tuomioon ja lupahakemukseensa sisällytti muutoksenhakemuksen. Lääninverovirasto vastasi hakemukseen.</p>
    </div>
    <div>
      <p>KKO t. myönsi muutoksenhakuluvan, tutki jutun ja katsoi, ettei lääninverovirasto ollut esittänyt perusteita, joiden nojalla kysymyksessä olevaa B:n sekä C:n ja D:n välistä vuokraoikeuden siirron käsittänyttä kauppaa olisi pidettävä konkurssisäännön 46 §:n b kohdan mukaisena B:n velkojien oikeuden loukkaamista tarkoittavana sopimuksena. Tuollaisena sopimuksena ei sanottua kauppaa voitu pitää silläkään perusteella, että B oli osoittanut C:n ja D:n maksaman osan kauppahinnasta A:lle sen B:ltä olleiden vuokra-, vesi- ja sähkömaksusaamisten suoritukseksi. Sen vuoksi ja kun A:n ei ollut näytetty muulla tavoin kuin antamalla vuokraoikeuden siirtoon sopimuksen ehtojen mukaan vaadittavan suostumuksensa myötävaikuttaneen B:n sekä C:n ja D:n väliseen kauppaan eikä myöskään saamistensa kertymiseen edellä kerrotuin tavoin ja A:lla siten oli ollut oikeus sanotuin tavoin vastaanottaa rahasuoritus maksettaviksi käyneistä saamisistaan, KKO harkitsi oikeaksi, kumoten HO:n tuomion ja RO:n päätöksen, hylätä kanteen. Asian laadun vuoksi A sai pitää sillä jutussa olleet oikeudenkäyntikulut vahinkonaan.</p>
      <div>
        <p>Oikeusneuvos Takala, joka oli eri mieltä, lausui: myönnän muutoksenhakuluvan kuten enemmistökin ja tutkin jutun. A:n ei ole näytetty muulla tavoin kuin antamalla vuokraoikeuden siirtoon vuokrasopimuksen ehtojen mukaan vaadittavan suostumuksensa myötävaikuttaneen edellä mainittuun B:n sekä C:n ja D:n väliseen kauppaan, joka vuokraoikeuden lisäksi on käsittänyt myös B:n omistaman ravintolairtaimiston. Lääninverovirasto ei ole muutoinkaan tuonut esiin seikkoja, joiden nojalla kauppaa olisi pidettävä konkurssisäännön 46 §:n b kohdan mukaisena B:n velkojien oikeuden loukkaamista tarkoittavana sopimuksena. Sellaisena ei voida pitää myöskään sitä, että B kaupan yhteydessä osoitti C:n ja D:n maksamaan osan kauppahinnasta A:lle sen B:ltä olleiden saamisten suoritukseksi. Sen vuoksi ja kun täten rahana suoritettu erääntyneen velan maksu ei ole tapahtunut myöskään sijaissuorituksina, päädyn tuomiolauselmasta ilmenevään lopputulokseen.</p>
      </div>
      <div>
        <p>Ratkaisuun osallistuneet: oikeusneuvokset Jalanko ja Lindholm sekä ylimääräiset oikeusneuvokset Mäkinen ja Rosokivi</p>
      </div>
    </div>
  </finlex:content>
</finlex:document>
