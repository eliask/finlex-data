<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19900005</dcterms:identifier>
  <finlex:ecliIdentifier>ECLI:FI:KKO:1990:5</finlex:ecliIdentifier>
  <dcterms:title>KKO:1990:5</dcterms:title>
  <dcterms:description>
    <p>
      <strong>Avioliitto</strong>
      <span>Pesänjakaja</span>
    </p>
  </dcterms:description>
  <finlex:registerNumber>S89/926</finlex:registerNumber>
  <dcterms:date pvm="19891108">1989-11-08</dcterms:date>
  <finlex:fileCopyNumber>27</finlex:fileCopyNumber>
  <dcterms:issued pvm="19900112">1990-01-12</dcterms:issued>
  <dcterms:abstract>
    <p>Pesänjakaja voitiin määrätä pelkästään omaisuuden erottelua varten.</p>
  </dcterms:abstract>
  <p>AL 107 §</p>
  <dcterms:tableOfContents>
    <a href="19900005aloa0">ASIAN KÄSITTELY ALEMMISSA OIKEUKSISSA</a>
    <a href="19900005mhaku0">MUUTOKSENHAKU KORKEIMMASSA OIKEUDESSA</a>
    <a href="19900005yloa0">KORKEIMMAN OIKEUDEN RATKAISU 12.1.1990</a>
  </dcterms:tableOfContents>
  <finlex:content id="s19900005.kko">
    <div>
      <h2 id="19900005aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Hakemus Kirkkonummen kihlakunnanoikeudessa</h3>
        <p>Kaija Hannele Ukkonen on Erkki Juhani Ukkoselle 21.11.1988 tiedoksi annetun hakemuksen nojalla vaatinut, että asianajaja Markku Hiekkala määrätään pesänjakajana toimittamaan asianosaisten omaisuuden erottelu, koska he, Kirkkonummen kihlakunnanoikeuden 10.5.1988 tuomittua heidät avioeroon, eivät olleet päässeet siitä sopimukseen. He olivat 7.9.1982 tehneet avioehtosopimuksen, jonka mukaan kummallakaan ei ollut avio-oikeutta toisen omaisuuteen.</p>
      </div>
      <div>
        <h3>Kihlakunnanoikeuden päätös 1.12.1988</h3>
        <p>Erkki Juhani Ukkosen vastustettua hakemusta sillä perusteella, että asumusero ja omaisuuden erottelu puolisoiden välillä olivat tapahtuneet jo vuonna 1987, kihlakunnanoikeus on lausunut, että koska kysymyksessä oleva hakemusasia pesänjakajan määräämiseksi oli pantu vireille 21.11.1988 tiedoksiannetulla kutsulla, tuli siihen soveltaa avioliittolain muuttamisesta annetun lain (411/1987) määräyksiä.</p>
        <p>Hakijan puolesta oli esitetty, että puolisoiden omaisuuden erottelua ei ollut voitu saattaa loppuun. Toisaalta hakijan puolelta ei ollut esitetty selvitystä siitä, että muuta omaisuutta, jota pesänjakajan määräys olisi tullut koskemaan, kuin Erkki Juhani Ukkosen yksin omistama kiinteistö Jukkala RN:o 12:5 Kirkkonummen kunnan Finnsbackan kylässä, olisi olemassa. Koska puolisoiden välillä oli 7.9.1982 solmittu avioehtosopimus, jonka mukaan heillä ei ollut avio-oikeutta toistensa omaisuuteen ja kun hakija oli yhteisestä taloudesta pois muuttaessaan saanut ottaa mennessään kaiken sen, minkä puolisot olivat tuolloin sopineet, eikä ollut pystynyt erittelemään sitä omaisuutta, jonka osalta erottelu oli jäänyt tekemättä, on hakemus hylätty perusteettomana.</p>
        <p>Avioliiton lyhyt kesto huomioon ottaen hakijalla ei ollut perustetta puolisoiden välisen omaisuuden erottelun yhteydessä sovitteluun niin kuin avioliittolain 85 ja 107 §:issä oli säädetty.</p>
        <p>Asian näin päättyessä kihlakunnanoikeus on katsonut, että oli olemassa erityinen syy velvoittaa hakija korvaamaan kuultavaksi kutsutun Erkki Juhani Ukkosen oikeudenkäyntikulut hakemusasiassa vaadituilla 750 markalla.</p>
      </div>
      <div>
        <h3>Helsingin hovioikeuden päätös 31.5.1989</h3>
        <p>Hovioikeus, jonka tutkittavaksi Kaija Hannele Ukkonen oli saattanut asian, on lausunut, että Erkki Juhani Ukkonen ei ollut näyttänyt, että hänen ja Kaija Hannele Ukkosen omaisuus olisi eroteltu. Kaija Hannele Ukkosella oli näin ollen ollut oikeus vaatia pesänjakajan määräämistä. Sen vuoksi hovioikeus on kumonnut kihlakunnanoikeuden päätöksen ja vapauttanut Kaija Hannele Ukkosen korvaamasta Erkki Juhani Ukkosen oikeudenkäyntikuluja. Asianajaja Markku Hiekkala on määrätty pesänjakajana toimittamaan Kaija Hannele ja Erkki Juhani Ukkosen omaisuuden erottelu.</p>
      </div>
    </div>
    <div>
      <h2 id="19900005mhaku0">MUUTOKSENHAKU KORKEIMMASSA OIKEUDESSA</h2>
      <p>Erkki Juhani Ukkoselle on myönnetty valituslupa 27.9.1989. Kaija Hannele Ukkonen on antanut häneltä pyydetyn vastauksen.</p>
      <p>Erkki Juhani Ukkonen on vaatinut hovioikeuden päätöksen kumoamista.</p>
    </div>
    <div>
      <h2 id="19900005yloa0">KORKEIMMAN OIKEUDEN RATKAISU 12.1.1990</h2>
      <p>Hovioikeuden päätöstä ei muuteta.</p>
      <div>
        <p>Ratkaisuun osallistuneet: oikeusneuvokset Ailio, Takala, Nikkrinen, Nybergh ja Paasikoski</p>
      </div>
    </div>
  </finlex:content>
</finlex:document>
