<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19900139</dcterms:identifier>
  <finlex:ecliIdentifier>ECLI:FI:KKO:1990:139</finlex:ecliIdentifier>
  <dcterms:title>KKO:1990:139</dcterms:title>
  <dcterms:description>
    <p>
      <strong>Maksuton oikeudenkäynti</strong>
    </p>
  </dcterms:description>
  <finlex:registerNumber>R90/70</finlex:registerNumber>
  <dcterms:date pvm="19900911">1990-09-11</dcterms:date>
  <finlex:fileCopyNumber>3052</finlex:fileCopyNumber>
  <dcterms:issued pvm="19901030">1990-10-30</dcterms:issued>
  <dcterms:abstract>
    <p>Rikosjutussa asianomistajana olleelle alaikäiselle oli oikeudenkäyntiä varten määrätty uskottu mies. Tämä voitiin määrätä alaikäisen avustajaksi myönnettäessä hänelle maksuton oikeudenkäynti.</p>
  </dcterms:abstract>
  <p>MOL 10 § 1 mom</p>
  <dcterms:tableOfContents>
    <a href="19900139aloa0">ASIAN KÄSITTELY ALEMMISSA OIKEUKSISSA</a>
    <a href="19900139mhaku0">MUUTOKSENHAKU KORKEIMMASSA OIKEUDESSA</a>
    <a href="19900139yloa0">KORKEIMMAN OIKEUDEN RATKAISU 30.10.1990</a>
  </dcterms:tableOfContents>
  <finlex:content id="s19900139.kko">
    <div>
      <h2 id="19900139aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Hakemus Tammelan kihlakunnanoikeudessa</h3>
        <p>Käsiteltäessä Tammelan kihlakunnanoikeudessa asiaa, jossa alaikäisen A:n äidille ja isälle sekä eräälle kolmannelle henkilölle oli vaadittu rangaistusta muun muassa siitä, että he olivat perättömästi ilmoittaneet viranomaiselle tuon kolmannen henkilön A:n isäksi aiheuttaen näin väärän merkinnän julkiseen rekisteriin, asianajaja B on asianomistajaksi katsotun A:n uskottuna miehenä muun muassa pyytänyt, että A:lle myönnettäisiin maksuton oikeudenkäynti ja että hänet määrättäisiin A:n oikeudenkäyntiavustajaksi.</p>
      </div>
      <div>
        <h3>Tammelan kihlakunnanoikeuden päätös 15.9.1988</h3>
        <p>Kihlakunnanoikeus on myöntänyt A:lle maksuttoman oikeudenkäynnin 14.9.1988 lukien ilman korvausvelvollisuutta valtiolle, mutta hylännyt avustajan määräämistä koskevan pyynnön, koska B:llä oli velvollisuus avustaa A:ta oikeudenkäynnissä uskotun miehen tehtävänsä perusteella eikä A:lla siten ollut maksuttomasta oikeudenkäynnistä annetun lain 10 §:n mukaista tarvetta avustajaan.</p>
      </div>
      <div>
        <h3>Turun hovioikeuden päätös 20.11.1989</h3>
        <p>Hovioikeus, jonka tutkittavaksi B A:n uskottuna miehenä oli saattanut asian, on todennut, että A, jota oli edustanut hänelle määrätty uskottu mies, oli haastettu asianomistajaksi kysymyksessä olevassa rikosasiassa, jossa A:lla ei ollut ollut rangaistusvaatimusta eikä oikeudenkäyntikulujen korvausvaatimusta lukuunottamatta muitakaan vaatimuksia. Mainitut seikat huomioon ottaen A:lla ei ollut asiassa maksuttomasta oikeudenkäynnistä annetun lain 10 §:n mukaista tarvetta avustajaan. Sen vuoksi hovioikeus on jättänyt kihlakunnanoikeuden päätöksen lopputuloksen voimaan.</p>
      </div>
    </div>
    <div>
      <h2 id="19900139mhaku0">MUUTOKSENHAKU KORKEIMMASSA OIKEUDESSA</h2>
      <p>A:lle on myönnetty valituslupa 24.4.1990. Virallinen syyttäjä on antanut pyydetyn vastauksen.</p>
      <p>A on pyytänyt B:n määräämistä hänen avustajakseen ja palkkion määräämistä valtion varoista B:lle avustajantehtävästä kihlakunnanoikeudessa, hovioikeudessa ja Korkeimmassa oikeudessa.</p>
    </div>
    <div>
      <h2 id="19900139yloa0">KORKEIMMAN OIKEUDEN RATKAISU 30.10.1990</h2>
      <div>
        <h3>Perustelut</h3>
        <p>A ei ole ilman avustajaa kyennyt itse valvomaan etuaan ja oikeuttaan kysymyksessä olevassa oikeudenkäynnissä. A:n uskotuksi mieheksi määrätty B ei ole ollut velvollinen korvauksetta toimimaan A:n edustajana tuossa oikeudenkäynnissä.</p>
        <p>Tämän perusteella Korkein oikeus on ratkaissut asian päätöslauselmasta ilmenevällä tavalla.</p>
      </div>
      <div>
        <h3>Päätöslauselma</h3>
        <p>Hovioikeuden päätöstä muutetaan siten, että B määrätään A:n avustajaksi. B:lle maksetaan valtion varoista palkkioksi avustajantehtävästään kihlakunnanoikeuden osalta 1.200 markkaa, hovioikeuden osalta 800 markkaa ja Korkeimman oikeuden osalta 1.200 markkaa eli yhteensä 3.200 markkaa, joka palkkio jää valtion vahingoksi.</p>
        <div>
          <p>Ratkaisuun osallistuneet: oikeusneuvokset Ailio, Ådahl, Portin, Riihelä ja Taipale</p>
        </div>
      </div>
    </div>
  </finlex:content>
</finlex:document>
