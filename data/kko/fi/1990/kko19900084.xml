<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19900084</dcterms:identifier>
  <finlex:ecliIdentifier>ECLI:FI:KKO:1990:84</finlex:ecliIdentifier>
  <dcterms:title>KKO:1990:84</dcterms:title>
  <dcterms:description>
    <p>
      <strong>Oikeudenkäyntimenettely</strong>
    </p>
  </dcterms:description>
  <finlex:registerNumber>R90/63</finlex:registerNumber>
  <dcterms:date pvm="19900402">1990-04-02</dcterms:date>
  <finlex:fileCopyNumber>1873</finlex:fileCopyNumber>
  <dcterms:issued pvm="19900625">1990-06-25</dcterms:issued>
  <dcterms:abstract>
    <p>A oli toimittanut määräajan viimeisenä päivänä valituksen alioikeuden päätöksestä hovioikeuden kirjaamoon, josta se oli lähetetty alioikeuden kansliaan. Valitus oli saapunut alioikeuden kansliaan määräajan jälkeen. Hovioikeus oli jättänyt valituksen tutkimatta.</p>
    <p>Kun mikään ei osoittanut, että valituksen toimittaminen hovioikeuteen olisi johtunut muusta syystä kuin erehdyksestä, A ei ollut menettänyt puhevaltaansa ja asia palautettiin hovioikeuteen.</p>
  </dcterms:abstract>
  <p>OK 25 luku 21 § 1 mom</p>
  <dcterms:tableOfContents>
    <a href="19900084aloa0">ASIAN KÄSITTELY ALEMMISSA OIKEUKSISSA</a>
    <a href="19900084mhaku0">MUUTOKSENHAKU KORKEIMMASSA OIKEUDESSA</a>
    <a href="19900084yloa0">KORKEIMMAN OIKEUDEN RATKAISU 25.6.1990</a>
  </dcterms:tableOfContents>
  <finlex:content id="s19900084.kko">
    <div>
      <h2 id="19900084aloa0">ASIAN KÄSITTELY ALEMMISSA OIKEUKSISSA</h2>
      <p>Seinäjoen kihlakunnanoikeuden hylättyä 8.11.1988 julistamallaan päätöksellä virallisen syyttäjän ja A:n B:tä vastaan ajaman petossyytteen A oli ilmoittanut päätökseen tyytymättömyyttä ja hakenut siihen muutosta toimittamalla valituskirjelmän suoraan Vaasan hovioikeuteen.</p>
      <div>
        <h3>Vaasan hovioikeuden päätös 14.11.1989</h3>
        <p>Hovioikeus on todennut, että A oli toimittanut valituskirjelmänsä hovioikeuden kirjaamoon 8.12.1988, josta se oli lähetetty Seinäjoen kihlakunnanoikeuden kansliaan. Valituskirjelmä oli saapunut kihlakunnanoikeuden kansliaan 9.12.1988. Määräaika valituksen toimittamiselle oli päättynyt 8.12.1988. Ei ollut syytä olettaa, että valituksen toimittaminen hovioikeuteen oli johtunut erehdyksestä. Sen vuoksi hovioikeus on oikeudenkäymiskaaren 25 luvun 12 ja 21 §:n nojalla jättänyt valituksen tutkimatta.</p>
      </div>
    </div>
    <div>
      <h2 id="19900084mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 12.2.1990.</p>
      <p>A on valituksessaan vaatinut, että hovioikeuden päätös kumotaan ja asia palautetaan hovioikeuden käsiteltäväksi tai tutkitaan välittömästi Korkeimmassa oikeudessa.</p>
      <p>Virallinen syyttäjä ja B ovat antaneet heiltä pyydetyt vastaukset.</p>
    </div>
    <div>
      <h2 id="19900084yloa0">KORKEIMMAN OIKEUDEN RATKAISU 25.6.1990</h2>
      <div>
        <h3>Perustelut</h3>
        <p>A:n valituskirjelmä on saapunut määräajassa hovioikeuteen. Mikään ei osoita, että sen toimittaminen alioikeuden kanslian asemesta hovioikeuteen olisi johtunut muusta syystä kuin erehdyksestä. A ei näin ollen ole menettänyt puhevaltaansa tuon menettelyvirheen johdosta.</p>
      </div>
      <div>
        <h3>Lainkohta</h3>
        <p>Oikeudenkäymiskaari 25 luku 21 § 1 mom.</p>
      </div>
      <div>
        <h3>Päätöslauselma</h3>
        <p>Hovioikeuden päätös kumotaan valituksen tutkimatta jättämisen osalta ja asia palautetaan hovioikeuteen, jonka tulee ilmoituksetta ottaa se uudelleen lain mukaan käsiteltäväkseen.</p>
        <div>
          <p>Ratkaisuun osallistuneet: oikeusneuvokset Salervo, Jalanko, Nbergh, Ketola ja Roos</p>
        </div>
      </div>
    </div>
  </finlex:content>
</finlex:document>
