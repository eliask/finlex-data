<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19900141</dcterms:identifier>
  <finlex:ecliIdentifier>ECLI:FI:KKO:1990:141</finlex:ecliIdentifier>
  <dcterms:title>KKO:1990:141</dcterms:title>
  <dcterms:description>
    <p>
      <strong>Perätön lausuma</strong>
    </p>
  </dcterms:description>
  <finlex:registerNumber>R90/125</finlex:registerNumber>
  <dcterms:date pvm="19900516">1990-05-16</dcterms:date>
  <finlex:fileCopyNumber>3088</finlex:fileCopyNumber>
  <dcterms:issued pvm="19901102">1990-11-02</dcterms:issued>
  <dcterms:abstract>
    <p>A oli B:tä vastaan ajetussa ammattimaista alkoholipitoisen aineen luvatonta myyntiä koskevassa asiassa valan nojalla oikeudessa todistajana perättömästi kertonut, ettei hän ollut väitetyssä ostotilaisuudessa käynyt B:n asunnossa eikä tiennyt, oliko sieltä tuolloin ostettu alkoholijuomaa, vaikka hän oli käynyt B:n asunnossa ja ostanut alkoholijuomaa siellä olleelta muulta henkilöltä kuin B:ltä. Kun A:n tapahtumia ja havaintojaan koskeva lausuma ei ollut koskenut asianhaaraa, joka ei ilmeisesti ole vaikuttanut B:n väitettyä alkoholipitoisen aineen myyntiä koskevaan asiaan, mihin A:n lausumalla tahdottiin saada selvitystä, A tuomittiin valalla vahvistetun perättömän lausuman antamisesta todistajana oikeudessa rikoslain 17 luvun 1 §:n nojalla.</p>
  </dcterms:abstract>
  <p>RL 17 luku 1 §</p>
  <dcterms:tableOfContents>
    <a href="19900141aloa0">ASIAN KÄSITTELY ALEMMISSA OIKEUKSISSA</a>
    <a href="19900141mhaku0">MUUTOKSENHAKU KORKEIMMASSA OIKEUDESSA</a>
    <a href="19900141yloa0">KORKEIMMAN OIKEUDEN RATKAISU 2.11.1990</a>
  </dcterms:tableOfContents>
  <finlex:content id="s19900141.kko">
    <div>
      <h2 id="19900141aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Jyväskylän raastuvanoikeuden päätös 17.11.1988</h3>
        <p>Raastuvanoikeus on virallisen syyttäjän syytteestä lausunut selvitetyn, että A oli 21.8.1986 Jyväskylässä, Jyväskylän raastuvanoikeudessa käsiteltäessä rikosasiaa, jossa virallinen syyttäjä vaati eläkeläiselle B:lle rangaistusta 20.7.-2.12.1985 tapahtuneesta ammattimaisesta alkoholipitoisen aineen myynnistä, tahallaan vastoin parempaa tietoaan antanut perättömän lausuman kertomalla, ettei hän ollut 20.7.1985 käynyt B:n Jyväskylässä olevassa asunnossa ja ettei hän tiennyt, oliko sieltä tuolloin ostettu alkoholijuomaa, vaikka hän oli käynyt asunnossa ja ostanut siellä B:n tyttäreltä kolme pulloa koskenkorvaviinaa.</p>
        <p>Tämän vuoksi raastuvanoikeus on rikoslain 17 luvun 1 §:n nojalla tuominnut A:n valalla vahvistetun perättömän lausuman antamisesta todistajana oikeudessa 8 kuukaudeksi vankeuteen.</p>
      </div>
      <div>
        <h3>Vaasan hovioikeuden päätös 5.12.1989</h3>
        <p>Hovioikeus, jonka tutkittavaksi A oli saattanut jutun, on jättänyt asian raastuvanoikeuden päätöksen varaan.</p>
      </div>
    </div>
    <div>
      <h2 id="19900141mhaku0">MUUTOKSENHAKU KORKEIMMASSA OIKEUDESSA</h2>
      <p>A:lle on myönnetty valituslupa 27.3.1990. Korkein oikeus on samalla määrännyt, ettei hovioikeuden päätöstä ollut toistaiseksi pantava täytäntöön tai täytäntöönpanoa jatkettava. Muutoksenhakemuksessaan A on katsonut, että hänen perätön lausumansa oli koskenut asianhaaraa, joka ei ollut vaikuttanut siihen asiaan, mihin lausumalla oli tahdottu saada selvitystä, ja pyytänyt, että hänet tuomitaan rangaistukseen rikoslain 17 luvun 7 §:n nojalla.</p>
      <p>Kaupunginviskaali Kilpelä on vastannut A:n valitukseen.</p>
    </div>
    <div>
      <h2 id="19900141yloa0">KORKEIMMAN OIKEUDEN RATKAISU 2.11.1990</h2>
      <div>
        <h3>Perustelut</h3>
        <p>A on B:hen kohdistetussa syytteessä tarkoitettua B:n väitettyä alkoholipitoisen aineen myyntiä koskevassa asiassa todistajana tahallaan vastoin parempaa tietoansa kertonut tapahtumista ja havainnoistaan totuudesta poikkeavasti raastuvanoikeuden päätöksessä lausutuin tavoin. A:n perätön, sanottuja seikkoja koskeva lausuma ei ole koskenut asianhaaraa, joka ei ilmeisesti ole vaikuttanut kysymyksessä olevaan asiaan, mihin hänen lausumallaan tahdottiin saada selvitystä.</p>
      </div>
      <div>
        <h3>Päätöslauselma</h3>
        <p>Hovioikeuden päätöksen lopputulosta ei muuteta. Täytäntöönpanokieltoa koskeva määräys kumotaan.</p>
        <div>
          <p>Ratkaisuun osallistuneet: oikeusneuvokset Takala, Mörä, Nybergh, Huopaniemi ja Suhonen</p>
        </div>
      </div>
    </div>
  </finlex:content>
</finlex:document>
