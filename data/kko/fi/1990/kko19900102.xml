<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19900102</dcterms:identifier>
  <finlex:ecliIdentifier>ECLI:FI:KKO:1990:102</finlex:ecliIdentifier>
  <dcterms:title>KKO:1990:102</dcterms:title>
  <dcterms:description>
    <p>
      <strong>Ulosottolaki</strong>
      <span>Virka-apu</span>
    </p>
    <p>
      <strong>Oikeudenkäyntimenettely</strong>
      <span>Tutkimatta jättäminen</span>
    </p>
  </dcterms:description>
  <finlex:registerNumber>S89/797</finlex:registerNumber>
  <dcterms:date pvm="19900213">1990-02-13</dcterms:date>
  <finlex:fileCopyNumber>2319</finlex:fileCopyNumber>
  <dcterms:issued pvm="19900906">1990-09-06</dcterms:issued>
  <dcterms:abstract>
    <p>Ulosotonhaltijan päätöksestä tehty valitus oli tutkittava, vaikka siihen liitetty jäljennös päätöksestä ei ollut viran puolesta oikeaksi todistettu.</p>
  </dcterms:abstract>
  <p>UL 10 luku 8 §</p>
  <dcterms:tableOfContents>
    <a href="19900102aloa0">ASIAN AIKAISEMPI KÄSITTELY</a>
    <a href="19900102mhaku0">MUUTOKSENHAKU KORKEIMMASSA OIKEUDESSA</a>
    <a href="19900102muukas0">VÄLITOIMI</a>
    <a href="19900102yloa0">KORKEIMMAN OIKEUDEN RATKAISU 6.9.1990</a>
  </dcterms:tableOfContents>
  <finlex:content id="s19900102.kko">
    <div>
      <h2 id="19900102aloa0">ASIAN AIKAISEMPI KÄSITTELY</h2>
      <div>
        <h3>Hämeen lääninhallituksen päätös 16.9.1988</h3>
        <p>Lääninhallitus on Reijo Kalervo Paasivaaran hakemuksesta annetulla päätöksellä siinä mainituilla perusteilla velvoittanut Matti Suurosen ulosottolain 7 luvun 14 §:n nojalla 14 päivän kuluessa siitä, kun päätös oli annettu hänelle tiedoksi, poistamaan aidat niiden päätökseen liitettyyn karttaan puneella merkittyjen kahden tien kohdalta, jotka johtivat Aulangon ja Rahkoilan väliseltä maantieltä nro 3053 Paasivaaran asuinrakennukseen, sekä määrännyt, että ellei määräystä noudatettu, Paasivaara sai poistaa aidat Suurosen kustannuksella tarvittaessa ulosottomiehen virka-apua käyttäen.</p>
      </div>
      <div>
        <h3>Turun hovioikeuden päätös 7.6.1989</h3>
        <p>Hovioikeus, jonka tutkittavaksi Suuronen oli saattanut asian, on todennut, ettei Suuronen ollut liittänyt valituskirjelmäänsä lääninhallituksen päätöstä. Hovioikeuden pyydettyä Suurosta täydentämään valitusasiakirjoja ja toimittamaan hovioikeuteen sanotun päätöksen Suuronen oli toimittanut hovioikeuteen haastemiehen antamalla tiedoksisaantitodistuksella varustetun oikeaksi todistamattoman valojäljennöksen päätöksestä. Lääninhallituksen antaman, valojäljennöksestäkin ilmenevän valitusosoituksen mukaisesti valitusasiakirjoihin olisi pitänyt liittää lääninhallituksen päätös alkuperäisenä tai virallisesti oikeaksi todistettuna jäljennöksenä.</p>
        <p>Sen vuoksi hovioikeus on ulosottolain 10 luvun 8 §:n nojalla jättänyt valituksen tutkimatta.</p>
      </div>
    </div>
    <div>
      <h2 id="19900102mhaku0">MUUTOKSENHAKU KORKEIMMASSA OIKEUDESSA</h2>
      <p>Suuroselle on myönnetty valituslupa 28.7.1989. Paasivaara on antanut häneltä pyydetyn vastauksen ja vaatinut korvausta vastauskuluistaan korkoineen.</p>
      <p>Suuronen on valituksessaan vaatinut hovioikeuden päätöksen kumoamista ja asian palauttamista lääninhallitukseen sekä Paasivaaran velvoittamista korvaamaan hänen oikeudenkäyntikulunsa asiassa korkoineen.</p>
    </div>
    <div>
      <h2 id="19900102muukas0">VÄLITOIMI</h2>
      <p>Korkein oikeus on 1.3.1990 määrännyt, ettei hovioikeuden päätöstä ollut toistaiseksi pantava täytäntöön tai ettei mahdollisesti jo aloitettua täytäntöönpanoa ollut jatkettava.</p>
    </div>
    <div>
      <h2 id="19900102yloa0">KORKEIMMAN OIKEUDEN RATKAISU 6.9.1990</h2>
      <div>
        <h3>Perustelut</h3>
        <p>Suuronen ei ole liittänyt hovioikeudelle tekemäänsä valitukseen Hämeen lääninhallituksen päätöstä. Hovioikeuden ilmoitettua tämän johdosta Suuroselle, että hänen oli valitusasiakirjansa täydentämiseksi toimitettava hovioikeudelle lääninhallituksen päätös asiassa, Suuronen on toimittanut hovioikeudelle haastemieheltä saamansa, viran puolesta annetulla tiedoksiantotodistuksella varustetun valojäljennöksen päätöksestä.</p>
        <p>Ulosottolain 10 luvussa ei säädetä, että valitusta ulosotonhaltijan päätöksestä ei tutkita, ellei valituskirjelmään liittyvää jäljennöstä päätöksestä ole viran puolesta oikeaksi todistettu. Muu kuin Suurosen hovioikeudelle toimittama jäljennös ulosotonhaltijan päätöksestä ei ole ollut tarpeen hänen valituksensa tutkimiseksi. Näin ollen hovioikeus ei olisi saanut mainitsemallaan perusteella jättää valitusta tutkimatta.</p>
      </div>
      <div>
        <h3>Päätöslauselma</h3>
        <p>Hovioikeuden päätös kumotaan ja asia palautetaan hovioikeuteen ilmoituksetta uudelleen käsiteltäväksi.</p>
        <div>
          <p>Ratkaisuun osallistuneet: oikeusneuvokset Jalanko, Riihelä, Roos, Paasikoski ja Krook</p>
        </div>
      </div>
    </div>
  </finlex:content>
</finlex:document>
