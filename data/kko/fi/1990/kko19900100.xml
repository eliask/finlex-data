<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19900100</dcterms:identifier>
  <finlex:ecliIdentifier>ECLI:FI:KKO:1990:100</finlex:ecliIdentifier>
  <dcterms:title>KKO:1990:100</dcterms:title>
  <dcterms:description>
    <p>
      <strong>Oikeudenkäyntikulut</strong>
    </p>
    <p>
      <strong>Palkkaturva</strong>
    </p>
  </dcterms:description>
  <finlex:registerNumber>S89/948</finlex:registerNumber>
  <dcterms:date pvm="19900326">1990-03-26</dcterms:date>
  <finlex:fileCopyNumber>2312</finlex:fileCopyNumber>
  <dcterms:issued pvm="19900904">1990-09-04</dcterms:issued>
  <dcterms:abstract>
    <p>Palkkaturvalain 7 §:n 1 momentin 1 kohdan nojalla vastaajaksi haastettu valtio oli jutussa asianosainen ja hävitessään jutun velvollinen korvaamaan kantajan oikeudenkäyntikulut.</p>
  </dcterms:abstract>
  <p>OK 21 luku 3 § 1 mom</p>
  <p>PalkkaturvaL 7 § 1 mom 1 kohta</p>
  <dcterms:tableOfContents>
    <a href="19900100aloa0">ASIAN KÄSITTELY ALEMMISSA OIKEUKSISSA</a>
    <a href="19900100mhaku0">MUUTOKSENHAKU KORKEIMMASSA OIKEUDESSA</a>
    <a href="19900100yloa0">KORKEIMMAN OIKEUDEN RATKAISU 4.9.1990</a>
  </dcterms:tableOfContents>
  <finlex:content id="s19900100.kko">
    <div>
      <h2 id="19900100aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Liperin kihlakunnanoikeuden päätös 9.2.1988</h3>
        <p>A:n nostettua entistä työnantajaansa Pujottelupärnä Oy:tä ja valtiota vastaan palkkaturvalain 7 §:n 1 momentin 1 kohdassa tarkoitetun kanteen kihlakunnanoikeus on, velvoittaessaan Pujottelupärnä Oy:n suorittamaan A:lle maksamatta olevat palkkasaatavat 12.813,52 markkaa korkoineen ja vahvistaessaan, että valtio oli vastuussa sanotun palkkasaatavan maksamisesta, samalla A:n vaatimuksesta velvoittanut valtion yhteisvastuullisesti Pujottelupärnä Oy:n kanssa korvaamaan A:n oikeudenkäyntikulut 3.460 markalla.</p>
      </div>
      <div>
        <h3>Itä-Suomen hovioikeuden tuomio 6.6.1989</h3>
        <p>Hovioikeus, jonka tutkittavaksi työministeriö oli saattanut jutun oikeudenkäyntikulujen korvaamista koskevalta osalta, on lausunut, että palkkaturvalain 7 §:n 1 momentin 1 kohdan mukaan, sellaisena kuin se oli muutettuna 25.5.1984 annetulla lailla, A:n oli pitänyt nostaa kanne työnantajaa ja valtiota vastaan. Lainsäännöksen nimenomaisena tarkoituksena oli, että valtio osallistui oikeudenkäyntiin asianosaisena. Valtio oli siten oikeudenkäymiskaaren 21 luvun 3 §:n 1 momentissa tarkoitetuin tavoin A:n vastapuoli jutussa, minkä vuoksi kihlakunnanoikeuden päätöksen lopputulosta ei ole muutettu. Valtio on velvoitettu suorittamaan A:lle korvaukseksi oikeudenkäyntikuluista hovioikeudessa 600 markkaa.</p>
      </div>
    </div>
    <div>
      <h2 id="19900100mhaku0">MUUTOKSENHAKU KORKEIMMASSA OIKEUDESSA</h2>
      <p>Valtiolle on myönnetty valituslupa 14.9.1989. Valtio on vaatinut sen vapauttamista A:n oikeudenkäyntikulujen korvaamisvelvollisuudesta. A ei ole käyttänyt hänelle varattua tilaisuutta vastauksen antamiseen.</p>
    </div>
    <div>
      <h2 id="19900100yloa0">KORKEIMMAN OIKEUDEN RATKAISU 4.9.1990</h2>
      <div>
        <h3>Perustelut</h3>
        <p>Valtio on ollut jutussa asianosaisena ja hävinnyt jutun. Näillä ja hovioikeuden mainitsemilla perusteilla Korkein oikeus on ratkaissut asian tuomiolauselmasta ilmenevällä tavalla.</p>
      </div>
      <div>
        <h3>Tuomiolauselma</h3>
        <p>Hovioikeuden tuomion lopputulosta ei muuteta.</p>
        <div>
          <p>Ratkaisuun osallistuneet: oikeusneuvokset Salervo, Nikkarinen, Riihelä, Roos ja Paasikoski</p>
        </div>
      </div>
    </div>
  </finlex:content>
</finlex:document>
