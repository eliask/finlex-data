<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19900045</dcterms:identifier>
  <finlex:ecliIdentifier>ECLI:FI:KKO:1990:45</finlex:ecliIdentifier>
  <dcterms:title>KKO:1990:45</dcterms:title>
  <dcterms:description>
    <p>
      <strong>Rikosten yhtyminen</strong>
      <span>Jatkettu rikos</span>
    </p>
    <p>
      <strong>Lainvoima</strong>
    </p>
    <p>
      <strong>Ylimääräinen muutoksenhaku</strong>
    </p>
  </dcterms:description>
  <finlex:registerNumber>H89/391</finlex:registerNumber>
  <dcterms:date pvm="19900131">1990-01-31</dcterms:date>
  <finlex:fileCopyNumber>997</finlex:fileCopyNumber>
  <dcterms:issued pvm="19900410">1990-04-10</dcterms:issued>
  <dcterms:abstract>
    <p>Kun vastaajan syyksi luettavaan jatkettuun rikokseen sisältyi rikos, josta hänet jo aikaisemmin oli lainvoimaisella päätöksellä tuomittu sakkoon, oli tuomittavasta rangaistuksesta vähennettävä, mitä aikaisemmasta rangaistuksesta jo oli pantu täytäntöön, jolloin mahdollisen vankeusrangaistuksen vähennyksenä kaksi suoritettua päiväsakkoa vastasi yhtä päivää vankeutta. Ks. KKO 1988:17</p>
  </dcterms:abstract>
  <p>RL 7 luku 8 §</p>
  <dcterms:tableOfContents>
    <a href="19900045muukas0">HAKEMUS KORKEIMMASSA OIKEUDESSA</a>
    <a href="19900045yloa0">KORKEIMMAN OIKEUDEN RATKAISU 10.4.1990</a>
  </dcterms:tableOfContents>
  <finlex:content id="s19900045.kko">
    <div>
      <h2 id="19900045muukas0">HAKEMUS KORKEIMMASSA OIKEUDESSA</h2>
      <p>Raastuvanoikeus on todennut, että se oli 29.9.1988 julistamallaan lainvoiman saaneella päätöksellä nro 547 tuominnut A:n 26.4.1988 tehdystä huumausainerikoksesta 30:een päiväsakkoon, josta rikoslain 3 luvun 11 §:n nojalla oli vähennetty vapaudenmenetysaikaa 27.4.-4.5.1988 eli 8 päivää vastaavat 16 päiväsakkoa, joten A:n suoritettavaksi oli jäänyt neljätoista 40 markan määräistä päiväsakkoa eli sakkoa 560 markkaa. Lisäksi A oli tuomittu menettämisseuraamukseen.</p>
      <p>Nyt raastuvanoikeudessa vireillä olevassa jutussa A oli syytteessä muun muassa huhtikuussa 1988 tehdystä huumausaineen salakuljetuksia ja huumausainerikoksia käsittävästä jatketusta rikoksesta. Raastuvanoikeuden käsityksen mukaan tämä jatkettu rikos tarkoitti osittain samaa rikosta, josta A edellä mainitulla päätöksellä jo oli lainvoimaisesti tuomittu rangaistukseen. Kun jutun enemmälle tutkimiselle ennen sanotun päätöksen purkamista rangaistusta koskevalta osalta oli olemassa este, raastuvanoikeus on pyytänyt, että Korkein oikeus purkaisi kyseisen päätöksen.</p>
    </div>
    <div>
      <h2 id="19900045yloa0">KORKEIMMAN OIKEUDEN RATKAISU 10.4.1990</h2>
      <div>
        <h3>Perustelu</h3>
        <p>Tampereen raastuvanoikeuden 29.9.1988 julistamalla päätöksellä nro 547 A:n syyksi luettu huumausainerikos ja vireillä olevassa jutussa hänen syykseen väitetyt rikokset saattavat ainakin osaksi muodostaa yhden jatketun rikoksen. Raastuvanoikeuden tulee kuitenkin, jos näin olisi, rikoslain 7 luvun 8 §:stä ilmenevän oikeusohjeen mukaan tuomita A yhdestä jatketusta rikoksesta, niin kuin rikokset olisi saatettu sen käsiteltäväksi samalla kertaa (KKO 1988:17); ja on tuomittavasta rangaistuksesta tuolloin vähennettävä, mitä aikaisemmasta rangaistuksesta jo on pantu täytäntöön, jolloin mahdollisen vankeusrangaistuksen vähennyksenä kaksi suoritettua päiväsakkoa vastaa yhtä päivää vankeutta.</p>
      </div>
      <div>
        <h3>Päätöslauselma</h3>
        <p>Hakemus ei anna aihetta Korkeimman oikeuden toimenpiteeseen.</p>
        <div>
          <p>Ratkaisuun osallistuneet: oikeusneuvokset Ailio, Takala, Nikkrinen, Ketola ja Paasikoski</p>
        </div>
      </div>
    </div>
  </finlex:content>
</finlex:document>
