<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19900154</dcterms:identifier>
  <finlex:ecliIdentifier>ECLI:FI:KKO:1990:154</finlex:ecliIdentifier>
  <dcterms:title>KKO:1990:154</dcterms:title>
  <dcterms:description>
    <p>
      <strong>Oikeudenkäyntimenettely</strong>
      <span>Rikosasia</span>
    </p>
    <p>
      <strong>Oikeudenkäyntikulut</strong>
    </p>
  </dcterms:description>
  <finlex:registerNumber>R90/157</finlex:registerNumber>
  <dcterms:date pvm="19900911">1990-09-11</dcterms:date>
  <finlex:fileCopyNumber>3362</finlex:fileCopyNumber>
  <dcterms:issued pvm="19901127">1990-11-27</dcterms:issued>
  <dcterms:abstract>
    <p>Samassa käräjäkunnassa toimineista virallisista syyttäjistä toinen oli toiminut rikosjutun syyttäjänä kihlakunnanoikeudessa ja toinen hakenut siinä muutosta hovioikeudessa. Koska viimeksi mainittua syyttäjää ei ollut asianmukaisessa järjestyksessä määrätty hoitamaan ensin mainitun virkaa tai siihen kuuluvia tehtäviä, hän ei voinut käyttää virallisen syyttäjän puhevaltaa hovioikeudessa.</p>
    <p>Koska virallinen syyttäjä hävisi jutun korkeimmassa oikeudessa vastaaja oli oikeutettu saamaan valtion varoista korvauksen hänellä vastauksen antamisesta korkeimmassa oikeudessa aiheutuneista kuluista.</p>
  </dcterms:abstract>
  <dcterms:tableOfContents>
    <a href="19900154aloa0">ASIAN AIKAISEMPI KÄSITTELY</a>
    <a href="19900154mhaku0">MUUTOKSENHAKU KORKEIMMASSA OIKEUDESSA</a>
    <a href="19900154yloa0">KORKEIMMAN OIKEUDEN RATKAISU 27.11.1990</a>
  </dcterms:tableOfContents>
  <finlex:content id="s19900154.kko">
    <div>
      <h2 id="19900154aloa0">ASIAN AIKAISEMPI KÄSITTELY</h2>
      <div>
        <h3>Syyte Isonkyrön kihlakunnanoikeudessa</h3>
        <p>Isonkyrön käräjäkunnan virallinen syyttäjä, Isonkyrön piirin nimismies Kyösti Renko on lausunut, että A oli 24.3.1989 Ylistarossa yleisellä tiellä kuljettanut henkilöautoa nautittuaan alkoholia niin, että hänen verensä alkoholipitoisuus oli näytteenottohetkellä ollut 2,05 promillea, ja olosuhteiden ollessa sellaiset, että teko oli ollut omiaan vaarantamaan toisten turvallisuutta. Sen vuoksi syyttäjä on vaatinut A:n tuomitsemista rangaistukseen törkeästä rattijuopumuksesta.</p>
      </div>
      <div>
        <h3>Kihlakunnanoikeuden päätös 29.8.1989</h3>
        <p>Kihlakunnanoikeus on katsonut jääneen näyttämättä, että A olisi syyllistynyt hänen syykseen väitettyyn tekoon, ja hylännyt syytteen.</p>
      </div>
      <div>
        <h3>Muutoksenhaku Vaasan hovioikeudessa</h3>
        <p>Isonkyrön käräjäkunnan toinen virallinen syyttäjä, Ylistaron piirin nimismies Esa Torkko on hakenut muutosta kihlakunnanoikeuden päätökseen vaatien A:n tuomitsemista rangaistukseen hänen syykseen syytteessä väitetystä teosta.</p>
      </div>
      <div>
        <h3>Vaasan hovioikeuden päätös 19.12.1989</h3>
        <p>Hovioikeus on todennut, ettei nimismies Torkko ollut toiminut jutussa virallisena syyttäjänä kihlakunnanoikeudessa vaan syyttäjänä oli siellä toiminut samassa käräjäkunnassa toiminut toisen nimismiespiirin nimismies. Kun kihlakunnanoikeudessa toimineella virallisella alisyyttäjällä oli yksinomainen oikeus toimia virallisena alisyyttäjänä hovioikeudessa, ei Torkolla ollut ollut oikeutta hakea muutosta kihlakunnanoikeuden päätökseen. Sen vuoksi hovioikeus on jättänyt muutoksenhakemuksen tutkimatta.</p>
      </div>
    </div>
    <div>
      <h2 id="19900154mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 8.5.1990. Nimismies Torkko on vaatinut jutun palauttamista hovioikeuteen uudelleen käsiteltäväksi.</p>
      <p>A on antanut häneltä pyydetyn vastauksen ja vaatinut korvausta oikeudenkäyntikuluistaan 16 prosentin korkoineen.</p>
    </div>
    <div>
      <h2 id="19900154yloa0">KORKEIMMAN OIKEUDEN RATKAISU 27.11.1990</h2>
      <div>
        <h3>Perustelut</h3>
        <p>Nimismies Renko on kihlakunnanoikeudessa nostanut syytteen kysymyksessä olevassa jutussa. Nimismies Torkkoa ei ole asianmukaisessa järjestyksessä määrätty hoitamaan Rengon virkaa tai siihen kuuluvia tehtäviä eikä hän näin ollen ole voinut käyttää virallisen syyttäjän puhevaltaa jutussa.</p>
        <p>A on jutun näin päättyessä oikeutettu saamaan korvauksen oikeudenkäyntikuluistaan Korkeimmassa oikeudessa. Koska Torkko hakiessaan muutosta hovioikeuden päätökseen on toiminut virassaan ja siten rikosasiassa valvonut valtion etua, valtion on korvattava A:n oikeudenkäyntikulut.</p>
        <p>Tällä perusteella Korkein oikeus on ratkaissut asian päätöslauselmasta ilmenevällä tavalla.</p>
      </div>
      <div>
        <h3>Päätöslauselma</h3>
        <p>Hovioikeuden päätöksen lopputulosta ei muuteta. Valtio velvoitetaan suorittamaan A:lle korvaukseksi vastauksen antamisesta täällä aiheutuneista kuluista 1.100 markkaa 16 prosentin korkoineen Korkeimman oikeuden päätöksen antamisesta lukien.</p>
        <div>
          <p>Ratkaisuun osallistuneet: oikeusneuvokset Ailio, Ådahl, Portin, Riihelä ja Taipale</p>
        </div>
      </div>
    </div>
  </finlex:content>
</finlex:document>
