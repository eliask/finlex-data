<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19900026</dcterms:identifier>
  <finlex:ecliIdentifier>ECLI:FI:KKO:1990:26</finlex:ecliIdentifier>
  <dcterms:title>KKO:1990:26</dcterms:title>
  <dcterms:description>
    <p>
      <strong>Vahingonkorvaus</strong>
      <span>Työnantajan korvausvastuu</span>
    </p>
    <p>
      <strong>Vakuutussopimus</strong>
    </p>
  </dcterms:description>
  <finlex:registerNumber>S89/109</finlex:registerNumber>
  <dcterms:date pvm="19890523">1989-05-23</dcterms:date>
  <finlex:fileCopyNumber>429</finlex:fileCopyNumber>
  <dcterms:issued pvm="19900220">1990-02-20</dcterms:issued>
  <dcterms:abstract>
    <p>A oli tehnyt vakuutusyhtiön kanssa kauppapuutarhavakuutuksen. Puutarhassa tapahtui sittemmin vahinko, jota vakuutus ei sitä koskevien yleisten vakuutusehtojen mukaan korvannut. Korvattavuus olisi edellyttänyt erityistä ehtoa vakuutuksessa.</p>
    <p>Vakuutusta tehtäessä vakuutusyhtiön asiamies B oli esittänyt A:lle yleisten vakuutusehtojen sisällöstä virheellisen tulkinnan, jonka mukaan mainittu vahinko olisi ilman erityistä ehtoa korvattu vakuutuksesta.</p>
    <p>B:n katsottiin menettelyllään aiheuttaneen sen, että omaisuus jäi vakuuttamatta kyseessä olevan vahingon varalta ja että A:lle aiheutui saamatta jäänyttä vakuutuskorvausta vastaava vahinko. B ja vakuutusyhtiö hänen työnantajanaan velvoitettiin korvaamaan A:n vahinko.</p>
    <p>Ään.</p>
  </dcterms:abstract>
  <p>Vrt. <a href="http://www.finlex.fi/fi/oikeus/kko/kko/1992/19920089">KKO:1992:89</a></p>
  <dcterms:tableOfContents>
    <a href="19900026aloa0">ASIAN KÄSITTELY ALEMMISSA OIKEUKSISSA</a>
    <a href="19900026mhaku0">MUUTOKSENHAKU KORKEIMMASSA OIKEUDESSA</a>
    <a href="19900026yloa0">KORKEIMMAN OIKEUDEN RATKAISU 20.2.1990</a>
  </dcterms:tableOfContents>
  <finlex:content id="s19900026.kko">
    <div>
      <h2 id="19900026aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Hämeenlinnan raastuvanoikeuden päätös 23.3.1987</h3>
        <p>Raastuvanoikeus on Isotalon vakuutusyhtiötä ja Forssasta olevaa vakuutustarkastajaa Kauko Leo Valter Jänesniemeä vastaan ajamasta kanteesta katsonut selvitetyksi, että Oripäässä sijaitsevassa Isotalon omistamassa kauppapuutarhassa oli 28.4.1983 tapahtunut kasvivahinko. Kasvihuoneen automaattisesti toimivat tuuletusikkunat eivät aurinkoisena päivänä olleet auenneet, jolloin lämpötila kasvihuoneessa oli noussut niin korkeaksi, että ruusujen lehdet olivat palaneet ja kasvit olivat vahingoittuneet. Tuuletusluukkujen avautumatta jääminen oli johtunut siitä, että sähkölaitteisiin kuuluva tasasuuntaaja oli rikkoutunut ja sen seurauksena kasvihuoneen lämpötilan säätölaitteet eivät olleet toimineet.</p>
        <p>Kasvihuone oli vahingon varalta vakuutettu kauppapuutarhavakuutuksella vakuutusyhtiössä. Vakuutussopimuksesta neuvoteltaessa vakuutusyhtiön palveluksessa oleva vakuutustarkastaja Kauko Leo Valter Jänesniemi oli nimenomaan ilmoittanut, että kyseinen vakuutus korvaa vahingon, joka aiheutuu siitä, että automatiikan pettämisen seurauksena lämpöjärjestelmä ei toimi ja kasvit vahingoittuvat joko liiallisen kylmyyden tai kuumuuden seurauksena. Vakuutusyhtiö oli kuitenkin kieltäytynyt korvaamasta vahinkoa ja Korkein oikeus oli tuomiollaan 20.8.1986 hylännyt Isotalon yhtiötä vastaan vakuutussopimuksen perusteella ajaman korvauskanteen, koska vakuutusyhtiö ei ollut vakuutussopimuksen kirjallisten ehtojen mukaan velvollinen korvaamaan kyseistä vahinkoa ja kun yhtiö ei ollut valtuuttanut Jänesniemeä vakuutussopimuksesta neuvoteltaessa poikkeamaan vakuutusehdoista eikä hänellä ollut sellaista kelpoisuutta myöskään lain tai yleisen tavan mukaan.</p>
        <p>Isotalo oli tehnyt vakuutuksen Jänesniemen edellä kerrottujen vakuuttelujen perusteella, joihin Isotalolla oli katsottava olleen oikeus luottaa. Jänesniemi oli näin ollen työssään virheellään vaikuttanut siihen, että Isotalo oli tehnyt kyseisen vakuutuksen, joka ei vakuutusehtojen mukaan ollut kuitenkaan korvannut Isotalolle Jänesniemen vakuutteluista huolimatta automatiikan pettämisestä aiheutunutta vahinkoa. Vahingon määränä oli pidettävä 320.000 markkaa. Koska vahinkoa ei ollut korvattu vakuutuksen perusteella, oli Jänesniemi aiheuttanut Isotalolle saamatta jääneenä vakuutuskorvauksena mainitun 320.000 markan vahingon, minkä Jänesniemi ja vakuutusyhtiö hänen työnantajanaan olivat velvolliset yhteisvastuullisesti Isotalolle korvaamaan.</p>
        <p>Raastuvanoikeus on sen vuoksi velvoittanut vakuutusyhtiön ja Jänesniemen yhteisvastuullisesti suorittamaan Isotalolle vahingonkorvauksena 320.000 markkaa 16 prosentin korkoineen 21.5.1984 lukien, mistä määrästä Jänesniemi vastasi vain siinä tapauksessa, ettei korvausta saatu perityksi yhtiöltä, ja oikeudenkäyntikuluina 6.000 markkaa.</p>
      </div>
      <div>
        <h3>Turun hovioikeuden tuomio 18.11.1988 nro 843</h3>
        <p>Hovioikeus, jonka tutkittavaksi Hämeen Vakuutus Keskinäinen Yhtiö oli saattanut jutun, on toimitettuaan suullisen käsittelyn ratkaisunsa perusteluina lausunut, että jutussa todistajana kuultu Mauri Veikko Kalevi Peura, joka oli vakuutusyhtiön edustajana tehnyt tarjouksen kysymyksessä olevasta vakuutuksesta Isotalolle, oli kertonut, että tuohon vakuutukseen olisi ollut mahdollista saada ehto myös kuumuuden kasveille aiheuttamien vahinkojen varalta. Hovioikeus on lisäksi katsonut näytetyksi, että vahingon arvo oli ollut 320.000 markkaa ja että sovittu vakuutusmäärä 330.000 markkaa oli ollut 106.840 markkaa vakuutetun etuuden arvoa alempi. Selvityksen puuttuessa Isotalon omavastuuosuudeksi vahingosta on katsottu 3.000 markkaa. Näillä ja raastuvanoikeuden muutoin mainitsemilla perusteilla hovioikeus on katsonut yhtiön Isotalolle Jänesniemen menettelyllään aiheuttamasta vahingosta korvattavaksi määräksi 238.736 markkaa. Kun yhtiön maksettavaksi tuomittua vahingonkorvausta alennettiin, voitiin myös Jänesniemen vahingonkorvausvelvollisuutta yhtiön valituksen johdosta vastaavasti alentaa.</p>
        <p>Hovioikeus on muuttanut raastuvanoikeuden päätöstä siten, että vakuutusyhtiön ja Jänesniemen yhteisvastuullisesti Isotalolle maksettavaksi tuomittu vahingonkorvaus on alennettu 238.736 markkaan 16 prosentin korkoineen 21.5.1984 lukien, mistä määrästä Jänesniemen oli vastattava vain siltä osin, kuin korvausta ei saatu perityksi vakuutusyhtiöltä.</p>
      </div>
    </div>
    <div>
      <h2 id="19900026mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 20.2.1989. Hämeen Vakuutus Keskinäinen yhtiö on vaatinut, että kanne hylätään, koska Jänesniemen toiminnalta puuttuu syy-yhteys aiheutuneeseen vahinkoon. Lisäksi yhtiö on vaatinut korvausta oikeudenkäyntikuluistaan. Isotalo on vastannut vakuutusyhtiön muutoksenhakemukseen ja vaatinut vastauskulujensa korvaamista.</p>
      <p>Vakuutusyhtiö on säädetyn määräajan jälkeen toimittanut Korkeimpaan oikeuteen lisäkirjoituksen.</p>
    </div>
    <div>
      <h2 id="19900026yloa0">KORKEIMMAN OIKEUDEN RATKAISU 20.2.1990</h2>
      <div>
        <h3>Käsittelyratkaisu</h3>
        <p>Määräajan jälkeen tänne toimitettu lisäkirjoitus jätetään huomiotta, koska sen huomioon ottamiseen ei ole erityistä syytä.</p>
      </div>
      <div>
        <h3>Pääasiaratkaisu</h3>
        <p>Perustelu</p>
        <p>Jänesniemen Isotalolle esittämä yleisten vakuutusehtojen virheellinen tulkinta on aiheuttanut sen, että vakuutukseen on jäänyt ottamatta sellainen erityinen ehto, jonka mukaan sittemmin sattuneesta vahinkotapahtumasta olisi suoritettu vakuutuskorvaus. Jänesniemen menettely on siten aiheuttanut Isotalolle kauppapuutarhassa aiheutuneesta vahinkotapahtumasta saamatta jäänyttä vakuutuskorvausta vastaavan vahingon. Vahingon laatuun nähden sen korvaamiseen on vahingonkorvauslain 5 luvun 1 §:n tarkoittamat erittäin painavat syyt.</p>
        <p>Tuomiolauselma</p>
        <p>Hovioikeuden tuomion lopputulosta ei muuteta. Hämeen Vakuutus Keskinäinen Yhtiö velvoitetaan suorittamaan Osmo Isotalolle korvaukseksi oikeudenkäyntikuluista Korkeimmassa oikeudessa 1.000 markkaa.</p>
        <div>
          <p>Ratkaisuun osallistuneet: oikeusneuvokset Takala, Nikkarinen, Nybergh (eri mieltä), Ketola (eri mieltä) ja Paasikoski</p>
        </div>
      </div>
      <div>
        <h3>Esittelijän mietintö ja eri mieltä olevien jäsenten lausunnot</h3>
        <p>Vanhempi oikeussihteeri Wiklund: Korkein oikeus katsonee, että Kauko Leo Valter Jänesniemi tosin on antanut vakuutussopimuksesta neuvoteltaessa vakuutusehdoista virheellisiä tietoja raastuvanoikeuden päätöksestä ilmenevällä tavalla mutta koska Osmo Isotalon olisi pitänyt kirjallisista ehdoista havaita tämä, Jänesniemi ei ole virheellään aiheuttanut kanteessa tarkoitettua vahinkoa. Korkein oikeus harkinnee sen vuoksi oikeaksi kumoten raastuvanoikeuden päätöksen ja hovioikeuden tuomion hylätä kanteen sekä vapauttaa Hämeen Vakuutus Keskinäisen Yhtiön ja Jänesniemen korvausvelvollisuudesta. Asian laadun vuoksi määrättäneen, että vakuutusyhtiö saa pitää täällä olleet kulunsa vahinkonaan.</p>
        <p>Oikeusneuvos Ketola: Hovioikeuden mainitsemilla perusteilla ja kun siitä, että Isotalo ei ole saanut vakuutuksestaan korvausta, aiheutunut taloudellinen vahinko on toteutunut sillä, että Isotalon kasvit ovat vahingoittuneet, joten sanottujen taloudellisen vahingon ja esinevahingon välillä vallitsee vahingonkorvauslain 5 luvun 1 §:ssä tarkoitettu yhteys, katson, ettei ole syytä muuttaa hovioikeuden tuomion lopputulosta.</p>
        <p>Käsittelyratkaisun ja oikeudenkäyntikulukorvauksen osalta olen samaa mieltä kuin enemmistö.</p>
        <p>Oikeusneuvos Nybergh: Olen samaa mieltä kuin oikeusneuvos Ketola.</p>
      </div>
    </div>
  </finlex:content>
</finlex:document>
