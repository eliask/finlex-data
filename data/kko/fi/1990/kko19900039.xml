<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19900039</dcterms:identifier>
  <finlex:ecliIdentifier>ECLI:FI:KKO:1990:39</finlex:ecliIdentifier>
  <dcterms:title>KKO:1990:39</dcterms:title>
  <dcterms:description>
    <p>
      <strong>Oikeusvoima</strong>
    </p>
    <p>
      <strong>Tapaturmakorvaus</strong>
    </p>
  </dcterms:description>
  <finlex:registerNumber>VA89/351</finlex:registerNumber>
  <dcterms:date pvm="19900110">1990-01-10</dcterms:date>
  <finlex:fileCopyNumber>859</finlex:fileCopyNumber>
  <dcterms:issued pvm="19900327">1990-03-27</dcterms:issued>
  <dcterms:abstract>
    <p>Korkein oikeus oli 23.10.1980 antamassaan päätöksessä katsonut, etteivät A:n potemat selkärangan alkava rappeuma ja Scheuermannin taudin mukaiset löydökset olleet häntä 7.2.1975 kohdanneen tapaturman seurauksia. A haki uudelleen korvausta sairauksistaan. Kun A:n vaatimus edellytti, että kysymys hänen oikeudestaan korvaukseen ratkaistaisiin uudelleen, sitä ei voitu tapaturmavakuutuslain 53 e §:n nojalla tutkia.</p>
  </dcterms:abstract>
  <p>TapVakL 53 e §</p>
  <dcterms:tableOfContents>
    <a href="19900039aloa0">ASIAN AIKAISEMPI KÄSITTELY</a>
    <a href="19900039mhaku0">MUUTOKSENHAKU KORKEIMMASSA OIKEUDESSA</a>
    <a href="19900039yloa0">KORKEIMMAN OIKEUDEN RATKAISU 27.3.1990</a>
  </dcterms:tableOfContents>
  <finlex:content id="s19900039.kko">
    <div>
      <h2 id="19900039aloa0">ASIAN AIKAISEMPI KÄSITTELY</h2>
      <p>A oli 7.2.1975 Kulutusosuuskuntien Keskusliiton työssä kompastunut tartuntarautaan ja pudonnut telineeltä noin 80 sentin korkeudelta maahan. Sittemmin toimitetuissa lääkärintutkimuksissa A:lla oli todettu selkärangan alkavaa rappeumaa ja Scheuermannin taudin mukaisia löydöksiä selkärangassa.</p>
      <p>A:n korvausvaatimus mainituista sairauksista oli Korkeimman oikeuden 23.10.1980 antamalla päätöksellä hylätty, koska ne eivät olleet tapaturman seurauksia.</p>
      <p>A on paitsi muuta vaatinut vakuutuslaitokselta uudelleen korvausta näistä sairauksista.</p>
      <div>
        <h3>Vahinkovakuutusosakeyhtiö Kansan päätös 18.12.1987</h3>
        <p>Vakuutuslaitos on evännyt korvauksen, koska A:n nykyvaivat eivät johtuneet mainitusta tapaturmasta.</p>
        <p>A on hakenut muutosta.</p>
      </div>
      <div>
        <h3>Tapaturmalautakunnan päätös 16.5.1988</h3>
        <p>Tapaturmalautakunta on hylännyt valituksen, koska selkärangan alkava rappeuma ja Scheuermannin taudin mukaiset löydökset selkärangassa eivät olleet tapaturman seurauksia.</p>
      </div>
      <div>
        <h3>Vakuutusoikeuden päätös 28.3.1989</h3>
        <p>Vakuutusoikeus, jonka tutkittavaksi A oli saattanut asian, on pysyttänyt tapaturmalautakunnan päätöksen.</p>
      </div>
    </div>
    <div>
      <h2 id="19900039mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 9.10.1989. A on vaatinut korvausta hylätyistä sairauksista. Vakuutuslaitos on antanut siltä pyydetyn vastauksen.</p>
    </div>
    <div>
      <h2 id="19900039yloa0">KORKEIMMAN OIKEUDEN RATKAISU 27.3.1990</h2>
      <div>
        <h3>Perustelut</h3>
        <p>Korkein oikeus on 23.10.1980 antamassaan päätöksessä katsonut, etteivät A:n potemat selkärangan alkava rappeuma ja Scheuermannin taudin mukaiset löydökset olleet häntä 7.2.1975 kohdanneen tapaturman seurauksia. A on jutussa hakenut uudelleen korvausta näistä sairauksista. A:n vaatimus edellyttää, että kysymys hänen oikeudestaan korvaukseen ratkaistaisiin uudelleen. Tapaturmalautakunnan toimivaltaan kuuluu tapaturmavakuutuslain 53 e §:n nojalla asian uudelleen käsitteleminen vain silloin, kun kysymys on evätyn edun myöntämisestä tai myönnetyn edun lisäämisestä. Tapaturmalautakunnan ja vakuutusoikeuden ei sen vuoksi olisi pitänyt ottaa A:n korvausvaatimusta tutkittavakseen.</p>
      </div>
      <div>
        <h3>Päätöslauselma</h3>
        <p>Tapaturmalautakunnan ja vakuutusoikeuden päätökset kumotaan siltä osalta kuin korvausvaatimus selkärangan alkavasta rappeumasta ja Scheuermannin taudin mukaisista löydöksistä on hylätty ja A:n korvausvaatimus jätetään tutkimatta.</p>
        <div>
          <p>Ratkaisuun osallistuneet: oikeusneuvokset Salervo, Ådahl, Portin, Haarmann ja Krook</p>
        </div>
      </div>
    </div>
  </finlex:content>
</finlex:document>
