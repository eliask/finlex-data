<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19900142</dcterms:identifier>
  <finlex:ecliIdentifier>ECLI:FI:KKO:1990:142</finlex:ecliIdentifier>
  <dcterms:title>KKO:1990:142</dcterms:title>
  <dcterms:description>
    <p>
      <strong>Avioliitto</strong>
      <span>Avioero</span>
    </p>
    <p>
      <strong>Oikeudenkäyntikulut</strong>
    </p>
  </dcterms:description>
  <finlex:registerNumber>S89/695</finlex:registerNumber>
  <dcterms:date pvm="19900312">1990-03-12</dcterms:date>
  <finlex:fileCopyNumber>3128</finlex:fileCopyNumber>
  <dcterms:issued pvm="19901107">1990-11-07</dcterms:issued>
  <dcterms:abstract>
    <p>A:n hakemuksesta, josta hänen puolisoaan B:tä oli kuultu, A ja B oli tuomittu avioeroon. Yksinomaan tällä perusteella A ei ollut voittanut avioeroasiaa siten, että hän olisi ollut oikeudenkäymiskaaren 21 luvun 3 §:n 1 momentin nojalla oikeutettu saamaan B:ltä korvausta oikeudenkäyntikuluistaan.</p>
    <p>Ään.</p>
  </dcterms:abstract>
  <p>OK 21 luku 3 § 1 mom</p>
  <dcterms:tableOfContents>
    <a href="19900142aloa0">ASIAN KÄSITTELY ALEMMISSA OIKEUKSISSA</a>
    <a href="19900142mhaku0">MUUTOKSENHAKU KORKEIMMASSA OIKEUDESSA</a>
    <a href="19900142yloa0">KORKEIMMAN OIKEUDEN RATKAISU 7.11.1990</a>
  </dcterms:tableOfContents>
  <finlex:content id="s19900142.kko">
    <div>
      <h2 id="19900142aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Nivalan kihlakunnanoikeuden päätös 21.11.1988</h3>
        <p>Kihlakunnanoikeus on tuomitessaan Heimo Tapani ja AnnaLiisa Hongiston viimeksi mainitun hakemuksesta avioeroon velvoittanut Heimo Tapani Hongiston korvaamaan Anna-Liisa Hongistolle puolet tämän oikeudenkäyntikuluista eli 1.189,20 markkaa 16 prosentin korkoineen 21.11.1988 lukien.</p>
      </div>
      <div>
        <h3>Vaasan hovioikeuden päätös 6.4.1989</h3>
        <p>Hovioikeus, jonka tutkittavaksi Heimo Tapani Hongisto valittamalla oli saattanut asian oikeudenkäyntikulujen korvaamista koskevalta osalta, ei ole muuttanut kihlakunnanoikeuden päätöstä.</p>
      </div>
    </div>
    <div>
      <h2 id="19900142mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 8.9.1989. Heimo Tapani Hongisto on valituksessaan vaatinut, että hänet vapautetaan suorittamasta osaksikaan Anna-Liisa Hongiston oikeudenkäyntikuluja. Lisäksi hän on vaatinut korvausta oikeudenkäyntikuluistaan Korkeimmassa oikeudessa korkoineen.</p>
      <p>Anna-Liisa Meskus on antanut pyydetyn vastauksen ja vaatinut siinä valituksen hylkäämistä ja korvausta vastauskuluistaan.</p>
    </div>
    <div>
      <h2 id="19900142yloa0">KORKEIMMAN OIKEUDEN RATKAISU 7.11.1990</h2>
      <div>
        <h3>Perustelut</h3>
        <p>Puolisoilla on oikeus saada avioero harkinta-ajan jälkeen. Avioeroa koskeva asia voidaan ratkaista vain tuomioistuimen päätöksellä ja sitä koskeva asia pannaan vireille hakemuksella, jonka puolisot voivat tehdä yhdessä tai jonka voi tehdä toinen puoliso yksin. Heimo Tapani Hongisto ei ole vastustanut avioeroa eikä hänen ole näytetty kieltäytyneen sitä koskevan yhteisen hakemuksen tekemisestä. Tämän vuoksi vain sillä perusteella, että avioero on tuomittu Meskuksen hakemuksesta, ei voida katsoa, että hän olisi voittanut avioeroa koskevan asian ja oikeudenkäymiskaaren 21 luvun 3 §:n 1 momentin nojalla oikeutettu saamaan kuultavana olleelta Heimo Tapani Hongistolta korvausta kuluistaan.</p>
      </div>
      <div>
        <h3>Päätöslauselma</h3>
        <p>Hovioikeuden ja kihlakunnanoikeuden päätökset kumotaan siltä osin kuin Heimo Tapani Hongisto on velvoitettu suorittamaan Anna-Liisa Hongistolle, nykyisin Meskus, korvausta oikeudenkäyntikuluista. Asian laadun vuoksi Heimo Tapani Hongisto saa pitää hänellä Korkeimmassa oikeudessa olleet kulut vahinkonaan.</p>
        <div>
          <p>Ratkaisuun osallistuneet: oikeusneuvokset Ailio, Ådahl (eri mietä), Portin, Lehtonen (eri mieltä) ja Taipale</p>
        </div>
      </div>
      <div>
        <h3>Eri mieltä olevien jäsenten lausunnot</h3>
        <p>Oikeusneuvos Lehtonen: Anna-Liisa Meskus, joka oli pannut avioeroasian vireille yksin tekemällään hakemuksella, ei mielestäni ole ollut velvollinen ennen asiassa harkintaajan jälkeen toimitettavaa jatkokäsittelyä selvittämään mahdollisuuksia sitä koskevan hakemuksen tekemiseen yhdessä Heimo Tapani Hongiston kanssa. Viimeksi mainitulla on ollut hakemuksen tekemiseen yhtäläinen oikeus, jota hän ei ole käyttänyt. Hän ei ole edes väittänyt pyrkineensä Meskuksen kanssa sopimukseen jatkokäsittelyn hakemisesta yhdessä.</p>
        <p>Kun puolisot tässä tilanteessa on tuomittu avioeroon Meskuksen hakemuksesta, katson Hongiston oikeudenkäymiskaaren 21 luvun 3 §:n ensimmäisessä virkkeessä tarkoitetuin tavoin hävinneen asian. Sen vuoksi ja kun Meskus on tyytynyt kihlakunnanoikeuden päätökseen, jonka hovioikeus on oikeudenkäyntikulujen korvaamista koskevan ratkaisun osalta vahvistanut, katson, ettei ole syytä muuttaa hovioikeuden päätöstä, jonka siis jätän pysyväksi. Tämän johdosta velvoitan Hongiston korvaamaan Meskukselle vastauksen antamisesta täällä olleet kulut 1.500 markalla 16 prosentin korkoineen tästä päivästä lukien.</p>
        <p>Oikeusneuvos Ådahl: Olen samaa mieltä kuin oikeusneuvos Lehtonen.</p>
      </div>
    </div>
  </finlex:content>
</finlex:document>
