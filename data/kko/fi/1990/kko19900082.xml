<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19900082</dcterms:identifier>
  <finlex:ecliIdentifier>ECLI:FI:KKO:1990:82</finlex:ecliIdentifier>
  <dcterms:title>KKO:1990:82</dcterms:title>
  <dcterms:description>
    <p>
      <strong>Holhous</strong>
    </p>
    <p>
      <strong>Oikeudenkäyntimenettely</strong>
      <span>Tutkimatta jättäminen</span>
    </p>
  </dcterms:description>
  <finlex:registerNumber>S89/1425</finlex:registerNumber>
  <dcterms:date pvm="19900503">1990-05-03</dcterms:date>
  <finlex:fileCopyNumber>1849</finlex:fileCopyNumber>
  <dcterms:issued pvm="19900621">1990-06-21</dcterms:issued>
  <dcterms:abstract>
    <p>Holhouslautakunnan holhouslain 48 §:n nojalla antama neuvo ei ollut sellainen saman lain 46 §:ssä tarkoitettu holhouslautakunnan päätös, joka voidaan saattaa tuomioistuimen tutkittavaksi. Muutoksenhaku holhouslautakunnan neuvon johdosta jätettiin tutkimatta.</p>
  </dcterms:abstract>
  <p>HolhL 46 §</p>
  <p>HolhL 48 §</p>
  <dcterms:tableOfContents>
    <a href="19900082aloa0">ASIAN AIKAISEMPI KÄSITTELY</a>
    <a href="19900082mhaku0">MUUTOKSENHAKU KORKEIMMASSA OIKEUDESSA</a>
    <a href="19900082yloa0">KORKEIMMAN OIKEUDEN RATKAISU 21.6.1990</a>
  </dcterms:tableOfContents>
  <finlex:content id="s19900082.kko">
    <div>
      <h2 id="19900082aloa0">ASIAN AIKAISEMPI KÄSITTELY</h2>
      <div>
        <h3>Hakemus Rovaniemen kaupungin holhouslautakunnalle</h3>
        <p>A, jonka Rovaniemen kihlakunnanoikeus oli 25.4.1988 määrännyt 8.1.1898 syntyneen B:n uskotuksi mieheksi huolehtimaan tämän taloudellisista asioista, on Rovaniemen kaupungin holhouslautakunnassa esittämillään perusteilla katsonut, ettei ollut B:n edun mukaista ottaa vastaan omaisuutta hänen ja hänen 28.12.1987 kuolleen miehensä keskinäisen testamentin nojalla, ja pyytänyt holhouslautakunnalta holhouslain 48 §:n mukaista neuvoa siitä, saattoiko hän uskotun miehen toimessaan kieltäytyä vastaanottamasta testamenttiin perustuvaa oikeutta.</p>
      </div>
      <div>
        <h3>Holhouslautakunnan ratkaisu 15.12.1988</h3>
        <p>Holhouslautakunta on ratkaisunaan lausunut, että jos uskottu mies luopuisi testamentista menettäisi B testamentin perusteella hänelle tulevat 396.698 markkaa, josta hän tosin joutui maksamaan perintöveroa 35.473,81 markkaa. Lisäksi hänen hoitomaksunsa terveyskeskukselle testamentin johdosta nousisi 10.000 markalla vuodessa. Nämä vähennyksetkin huomioon ottaen B saisi testamentin perusteella huomattavan taloudellisen hyödyn.</p>
        <p>Holhouslain 35 §:n mukaan uskottu mies ei saanut lahjoittaa päämiehensä omaisuutta. Oikeuskirjallisuudessa tämän lahjoituskiellon oli katsottu koskevan myös vastikkeettomia jäämistöoikeudellisia disponointeja, joten uskottu mies ei ollut oikeutettu luopumaan perinnöstä päämiehensä puolesta. Uskotulla miehellä ei lahjoituskiellosta johtuen ollut myöskään oikeutta hyväksyä sellaista testamenttia, joka rajoitti hänen päämiehensä oikeutta perintöön. Uskottu mies ei ollut oikeutettu ryhtymään tällaisiin oikeustoimiin, vaikka siihen olisi osoitettavissa järkevä syy.</p>
        <p>Holhouslautakunta on katsonut, että hakemuksessa selostettu menettely oli rinnasteinen edellä mainittuihin vastikkeettomiin jäämistöoikeudellisiin disponointeihin.</p>
        <p>Näin ollen holhouslautakunta on holhouslain 48 §:n mukaisena lausuntonaan esittänyt, että hakemuksessa tarkoitettu menettely ei holhouslain 33 ja 35 §:n nojalla kuulunut uskotun miehen toimivaltaan, vaikka siihen olisi osoitettavissakin hakemuksessa tarkoitettuja mahdollisesti hyväksyttäviä syitä. A:n ei siten tullut ryhtyä selostamiinsa toimenpiteisiin, vaan hänen tuli ryhtyä asianmukaisiin toimiin testamentin ottamiseksi vastaan päämiehensä B:n puolesta.</p>
        <p>Lisäksi holhouslautakunta on ratkaisussaan ilmoittanut, että A:lla oli holhouslain 46 §:n nojalla oikeus saattaa asia kihlakunnanoikeuden tutkittavaksi.</p>
      </div>
      <div>
        <h3>Rovaniemen kihlakunnanoikeuden päätös 14.3.1989</h3>
        <p>Kihlakunnanoikeus, jonka tutkittavaksi A oli saamansa muutoksenhakuosoituksen mukaisesti saattanut asian, on, kuultuaan holhouslautakuntaa, jättänyt asian holhouslautakunnan ratkaisun varaan.</p>
      </div>
      <div>
        <h3>Rovaniemen hovioikeuden päätös 10.10.1989</h3>
        <p>Hovioikeus, jonne A oli valittamalla saattanut asian, ei ole muuttanut kihlakunnanoikeuden päätöstä.</p>
      </div>
    </div>
    <div>
      <h2 id="19900082mhaku0">MUUTOKSENHAKU KORKEIMMASSA OIKEUDESSA</h2>
      <p>A:lle on myönnetty valituslupa 25.1.1990. Hän on valituksessaan toistanut holhouslautakunnalle esittämänsä vaatimuksen.</p>
      <p>Rovaniemen kaupungin holhouslautakunta on antanut valituksen johdosta pyydetyn vastauksen.</p>
    </div>
    <div>
      <h2 id="19900082yloa0">KORKEIMMAN OIKEUDEN RATKAISU 21.6.1990</h2>
      <div>
        <h3>Perustelut</h3>
        <p>Rovaniemen kaupungin holhouslautakunnan holhouslain 48 §:n nojalla antama neuvo ei ole sellainen saman lain 46 §:ssä tarkoitettu holhouslautakunnan päätös, joka voidaan saattaa tuomioistuimen tutkittavaksi. Tämän vuoksi alempien oikeuksien ei olisi tullut ottaa A:n holhouslautakunnan neuvon johdosta tekemää valitusta tutkittavakseen.</p>
      </div>
      <div>
        <h3>Päätöslauselma</h3>
        <p>Alempien oikeuksien ratkaisut kumotaan ja niiden antamat lausunnot poistetaan.</p>
        <div>
          <p>Ratkaisuun osallistuneet: oikeusneuvokset Ailio, Jalanko, Nikkarinen, Roos ja Krook</p>
        </div>
      </div>
    </div>
  </finlex:content>
</finlex:document>
