<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19900077</dcterms:identifier>
  <finlex:ecliIdentifier>ECLI:FI:KKO:1990:77</finlex:ecliIdentifier>
  <dcterms:title>KKO:1990:77</dcterms:title>
  <dcterms:description>
    <p>
      <strong>Tapaturmakorvaus</strong>
      <span>Työntekijän tapaturmakorvaus</span>
    </p>
  </dcterms:description>
  <finlex:registerNumber>VA88/438</finlex:registerNumber>
  <dcterms:date pvm="19900328">1990-03-28</dcterms:date>
  <finlex:fileCopyNumber>1729</finlex:fileCopyNumber>
  <dcterms:issued pvm="19900614">1990-06-14</dcterms:issued>
  <dcterms:abstract>
    <p>Toimistosihteeri oli työaikana työtiloissa pidetyssä taukovoimistelussa niska- ja hartialiikkeitä tehdessään tuntenut kouristuksen, jonka jälkeen selän ja niskan lihaksisto oli lukkiutunut ja kipeytynyt. Lukkiutuminen oli tapahtunut työstä johtuvissa olosuhteissa ja työliikkeenä pidettävän liikkeen yhteydessä. Siihen liittyneet kivut olivat olleet seurausta kaula- tai rintarangan ikärappeumasta. Voimisteluliikkeet olivat siten tuoneet esiin oireita sairaudesta, jonka syntymiseen niillä ei ollut osuutta. Toimistosihteerin kivut eivät sen vuoksi olleet korvattavia eräistä työtapaturmina korvattavista vammoista 10.12.1948 annetun asetuksen 1 §:n 6 kohdan mukaan.</p>
    <p>A eräistä työtapaturmina korvattavista vammoista 1_§_6_kohta</p>
  </dcterms:abstract>
  <dcterms:tableOfContents>
    <a href="19900077aloa0">ASIAN AIKAISEMPI KÄSITTELY</a>
    <a href="19900077mhaku0">MUUTOKSENHAKU KORKEIMMASSA OIKEUDESSA</a>
    <a href="19900077yloa0">KORKEIMMAN OIKEUDEN RATKAISU 14.6.1990</a>
  </dcterms:tableOfContents>
  <finlex:content id="s19900077.kko">
    <div>
      <h2 id="19900077aloa0">ASIAN AIKAISEMPI KÄSITTELY</h2>
      <div>
        <h3>Esitiedot</h3>
        <p>Työvoimaministeriön toimistosihteeri A oli 12.3.1986 työaikana työtiloissa pidetyssä taukovoimistelussa niska- ja hartialihasliikkeitä tehdessään tuntenut kouristuksen, jonka jälkeen selän ja niskan lihaksisto oli lukkiutunut täysin ja hartiat kääntyneet vain koko vartaloa kääntämällä. A oli tämän vuoksi 14.3.1986 kääntynyt lääkärin puoleen ja saanut lähetteen fysikaaliseen hoitoon.</p>
      </div>
      <div>
        <h3>Tapaturmaviraston päätös 2.12.1986</h3>
        <p>Tapaturmavirasto on evännyt korvauksen, koska A:lla todettu selän ja niskan lihaksiston lukkiutuminen ei ollut tapaturman aiheuttama eikä taukovoimistelussa suoritettua liikettä voinut tässä tapauksessa pitää eräistä työtapaturmina korvattavista vammoista 10.12.1948 annetun asetuksen 1 §:n 6 kohdassa tarkoitettuna työliikkeenä.</p>
        <p>A on hakenut muutosta.</p>
      </div>
      <div>
        <h3>Tapaturmalautakunnan päätös 12.5.1987</h3>
        <p>Tapaturmalautakunta on jättänyt asian tapaturmaviraston päätöksen varaan.</p>
      </div>
      <div>
        <h3>Vakuutusoikeuden päätös 28.6.1988</h3>
        <p>Vakuutusoikeus, jonka tutkittavaksi A valittamalla oli saattanut asian, on valtion viran- ja toimenhaltijain tapaturmakorvauksesta annetun lain, tapaturmavakuutuslain ja eräistä työtapaturmina korvattavista vammoista annetun asetuksen nojalla tapaturmaviraston päätöksessä mainituin perustein hylännyt valituksen.</p>
      </div>
    </div>
    <div>
      <h2 id="19900077mhaku0">MUUTOKSENHAKU KORKEIMMASSA OIKEUDESSA</h2>
      <p>Valituslupa on myönnetty 14.2.1989. Valituksessaan A on vaatinut vakuutusoikeuden päätöksen kumoamista ja korvausta selän ja niskan lihaksiston lukkiutumisesta. Lääkintöhallitus on antanut lausunnon ja tapaturmavirasto, nykyisin valtiokonttori, vastauksen.</p>
    </div>
    <div>
      <h2 id="19900077yloa0">KORKEIMMAN OIKEUDEN RATKAISU 14.6.1990</h2>
      <div>
        <h3>Perustelut</h3>
        <p>Korkein oikeus katsoo, että A:n selän ja niskan lihaksiston lukkiutuminen ja kipeytyminen on tosin tapahtunut työstä johtuvissa olosuhteissa ja sinänsä työliikkeenä pidettävän liikkeen yhteydessä. Siihen liittyneet kivut ovat kuitenkin todennäköisesti olleet seurausta sairautena pidettävästä kaula- tai rintarangan ikärappeuman mahdollistamasta nivelen pehmytosakapselin joutumisesta liikkuvien nivelpintojen väliin. Voimisteluliikkeet ovat siten tuoneet esiin oireita sairaudesta, jonka syntymisessä niillä ei ole ollut osuutta. A:n tuolloin alkaneet kivut eivät sen vuoksi ole eräistä työtapaturmina korvattavista vammoista 10.12.1948 annetun asetuksen 1 §:n 6 kohdan (17.3.1972/232) mukaan korvattavia. Näillä ja muutoin vakuutusoikeuden mainitsemilla perusteilla Korkein oikeus on ratkaissut asian päätöslauselmassa lausutuin tavoin.</p>
      </div>
      <div>
        <h3>Päätöslauselma</h3>
        <p>Vakuutusoikeuden päätöksen lopputulosta ei muuteta.</p>
        <div>
          <p>Ratkaisuun osallistuneet: oikeusneuvokset Ådahl, Portin, Lehtonen, Haarmann ja Taipale</p>
        </div>
      </div>
    </div>
  </finlex:content>
</finlex:document>
