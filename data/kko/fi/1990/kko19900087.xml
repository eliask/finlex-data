<?xml version="1.0" encoding="utf-8"?>
<finlex:document xmlns:finlex="http://www.finlex.fi/xyz/" xmlns:dcterms="http://dublincore.org/documents/2012/06/14/dcmi-terms/" xmlns:html="http://www.w3.org/1999/xhtml">
  <dcterms:publisher>Oikeusministeriö</dcterms:publisher>
  <dcterms:creator>Korkein oikeus</dcterms:creator>
  <dcterms:coverage>Suomi</dcterms:coverage>
  <dcterms:accessRights>Public</dcterms:accessRights>
  <dcterms:identifier>19900087</dcterms:identifier>
  <finlex:ecliIdentifier>ECLI:FI:KKO:1990:87</finlex:ecliIdentifier>
  <dcterms:title>KKO:1990:87</dcterms:title>
  <dcterms:description>
    <p>
      <strong>Kiinteistökiinnitys</strong>
      <span>Yhteiskiinnitys</span>
    </p>
    <p>
      <strong>Perusteettoman edun palautus</strong>
    </p>
    <p>
      <strong>Ulosottolaki</strong>
      <span>Kiinteistön pakkohuutokauppa</span>
    </p>
  </dcterms:description>
  <finlex:registerNumber>S89/479</finlex:registerNumber>
  <dcterms:date pvm="19891128">1989-11-28</dcterms:date>
  <finlex:fileCopyNumber>1918</finlex:fileCopyNumber>
  <dcterms:issued pvm="19900629">1990-06-29</dcterms:issued>
  <dcterms:abstract>
    <p>A:n ostettua pakkohuutokaupassa B:n omistaman puolikkaan heidän yhdessä omistamastaan tilasta osa kauppahinnasta oli käytetty koko tilaa rasittaneiden A:n ja B:n yhteisten kiinnitysvelkojen suorittamiseen. A velvoitettiin palauttamaan B:n konkurssipesälle se etu, jonka hän oli saanut, kun hänen velkojaan oli mainituin tavoin maksettu B:n omaisuudesta saaduilla varoilla.</p>
    <p>Vrt. <a href="http://www.finlex.fi/fi/oikeus/kko/kko/1944/19440152">KKO:1944-II-152</a>, <a href="http://www.finlex.fi/fi/oikeus/kko/kko/1988/19880068">KKO:1988:68</a> ja <a href="http://www.finlex.fi/fi/oikeus/kko/kko/1990/19900088">KKO:1990:88</a></p>
  </dcterms:abstract>
  <p>Vrt. <a href="http://www.finlex.fi/fi/oikeus/kko/kko/1990/19900088">KKO:1990:88</a></p>
  <dcterms:tableOfContents>
    <a href="19900087aloa0">ASIAN KÄSITTELY ALEMMISSA OIKEUKSISSA</a>
    <a href="19900087mhaku0">MUUTOKSENHAKU KORKEIMMASSA OIKEUDESSA</a>
    <a href="19900087yloa0">KORKEIMMAN OIKEUDEN RATKAISU 29.6.1990</a>
  </dcterms:tableOfContents>
  <finlex:content id="s19900087.kko">
    <div>
      <h2 id="19900087aloa0">ASIAN KÄSITTELY ALEMMISSA OIKEUKSISSA</h2>
      <div>
        <h3>Kanne Eurajoen kihlakunnanoikeudessa</h3>
        <p>Leo Kalevi Lehtisen konkurssipesän konkurssihallinto on Tarja Sylvi Helena Lehtistä vastaan ajetussa kanteessa kertonut, että Tarja Sylvi Helena Lehtinen ja Leo Kalevi Lehtinen, joka oli asetettu 18.12.1986 Eurajoen kihlakunnanoikeudessa konkurssiin, olivat yhdessä omistaneet Metsämäki nimisen tilan RN:o 2:158 Lapin kunnan Alakierin kylässä. Leo Kalevi Lehtisen omistama osuus eli puolet tilasta oli myyty 3.12.1986 toimitetussa pakkohuutokaupassa 14.1.1987 tehdyllä kauppakirjalla 187.500 markan kauppahinnasta korkeimman tarjouksen tehneelle Tarja Sylvi Helena Lehtiselle. Tarja Sylvi Helena Lehtinen oli suorittanut kauppahinnasta rahana 57.500 markkaa, mistä kuitenkin oli tilitetty Lapin Osuuspankille tilaan kiinnitettyjen Lehtisen puolisoiden yhteisten velkojen maksuun 54.600 markkaa. Lisäksi Tarja Sylvi Helena Lehtinen oli ottanut yksin vastatakseen puolisoiden yhteisistä 130.000 markan määräisistä tilaan kiinnitetyistä veloista Lapin Osuuspankille. Näin ollen Leo Kalevi Lehtinen oli saanut kauppahinnasta hyväkseen vain 2.900 markkaa. Kun tilaan kiinnitetyt puolisoiden yhteiset velat pankille olivat 174.238 markkaa, mihin määrään oli lisättävä Lehtisen puolisoiden yhteisesti vastattavia korkoja 6.468,30 markkaa, oli kummankin puolison osuus velkojen yhteismäärästä 180.706,30 markasta puolet eli 90.353,15 markkaa. Tarja Sylvi Helena Lehtinen oli niin ollen saanut kauppahinnan netto-osuuden 184.600 markan ja mainitun 90.353,15 markan erotuksen eli 94.246,85 markan suuruisen perusteettoman edun Leo Kalevi Lehtisen kustannuksella. Konkurssipesän konkurssihallinto on sen vuoksi vaatinut Tarja Sylvi Helena Lehtisen velvoittamista suorittamaan konkurssipesälle mainitut 94.246,85 markkaa 16 prosentin korkoineen 14.1.1987 lukien sekä korvaamaan konkurssipesän oikeudenkäyntikulut laillisine korkoineen.</p>
      </div>
      <div>
        <h3>Kihlakunnanoikeuden päätös 23.3.1988</h3>
        <p>Euran, oikeastaan Rauman piirin nimismies oli 3.12.1986 toimitetussa pakkohuutokaupassa myynyt Leo Kalevi Lehtisen osuuden eli puolet Metsämäen tilasta Tarja Sylvi Helena Lehtiselle. Leo Kalevi ja Tarja Sylvi Helena Lehtisellä oli ollut yhteisiä tilaan kiinnitettyjä velkoja ja yhdessä vastattavia korkoja kanteessa mainitut 180.706,30 markkaa. Kummankin puolison oli, muun selvityksen puuttuessa, katsottava olevan vastuussa niistä puoliksi. Näin ollen Tarja Sylvi Helena Lehtisen oli katsottava kanteessa selostetulla velkojen järjestelyllä saaneen Leo Kalevi Lehtisen kustannuksella kanteessa ilmoitetun 94.246,85 markan suuruisen perusteettoman edun. Tämän vuoksi kihlakunnanoikeus on velvoittanut Tarja Sylvi Helena Lehtisen suorittamaan konkurssipesälle perusteettomana etuna saamansa 94.246,85 markkaa 16 prosentin korkoineen 14.1.1987 lukien ja korvaamaan konkurssipesän oikeudenkäyntikulut 12.295,60 markalla 16 prosentin korkoineen kihlakunnanoikeuden päätöspäivästä lukien.</p>
        <p>Tarja Sylvi Helena Lehtinen on hakenut muutosta kihlakunnanoikeuden päätökseen.</p>
      </div>
      <div>
        <h3>Turun hovioikeuden tuomio 3.2.1989</h3>
        <p>Perustelut</p>
        <p>Tarja Sylvi Helena Lehtinen oli 3.12.1986 Rauman piirin nimismiehen toimittamassa pakkohuutokaupassa ostanut 187.500 markan kauppahinnasta Leo Kalevi Lehtisen omistaman osuuden Tarja Sylvi Helena ja Leo Kalevi Lehtisen yhdessä omistamasta Metsämäen tilasta. Tarja Sylvi Helena Lehtinen oli suorittanut 130.000 markkaa kauppahinnasta siten, että hän oli ottanut henkilökohtaisesti vastattavakseen tilaa rasittaneet kiinnitykset pääomaltaan yhteensä 130.000 markkaa. Kiinnityksestä kiinteään omaisuuteen annetun asetuksen 26 §:n mukaan kiinnityksen haltijalla oli valta jättää saamisensa pääoma, mikäli kauppahinta riitti sen suorittamiseen, maksamattomaksi kiinteistöön, jolloin kiinnitys pysyi voimassa ja entinen omistaja vapautui sitoumuksestaan. Ulosottolain 5 luvun 27 §:n mukaan ulosmitatun kiinteistön myymisessä oli sen velan pääoma, jonka kiinnitys oli voimassa paremmalla oikeudella kuin se määrä, jota uloshaettiin, siirtyvä kauppahinnan vähennyksenä ostajan vastattavaksi, ellei kiinnityksen haltija viimeistään huutokauppakeskustelussa vaatinut maksua.</p>
        <p>Tarja Sylvi Helena Lehtinen oli siten sopiessaan kiinnityksen haltijan eli Lapin Osuuspankin kanssa ottavansa henkilökohtaisesti vastattavakseen pääomaltaan 130.000 markan kiinnitetyistä veloista, jolloin hän oli vapautunut maksamasta vastaavaa osaa kauppahinnasta, menetellyt kiinnityksestä kiinteään omaisuuteen annetun asetuksen 26 §:n mukaisesti. Sama lopputulos olisi ollut ulosottolain 5 luvun 27 §:n nojalla seurausta jo siitäkin, ettei kiinnityksen haltija olisi vaatinut maksua viimeistään huutokauppakeskustelussa. Koska myytyä tilan osaa olivat jääneet rasittamaan kauppahinnan vapautusta vastaavat kiinnitykset, Tarja Sylvi Helena Lehtinen ei ollut tällä menettelyllä saanut erityistä etua.</p>
        <p>Kiinnityksestä kiinteään omaisuuteen annetun asetuksen 26 §:n 1 momentin nojalla Leo Kalevi Lehtinen oli vapautunut sitoumuksistaan Tarja Sylvi Helena Lehtisen otettua ne vastattavakseen. Leo Kalevi Lehtinen voi tähän vapautumiseen vedota Lapin Osuuspankin vaatiessa häneltä niitä velkoja, joiden vakuutena myyty kiinteistön osa on. Mikäli Tarja Sylvi Helena Lehtinen joutuisi maksamaan mainitulle pankille hänen ja Leo Kalevi Lehtisen yhteisiä sanotunlaisia velkoja, hän ei mainitun säännöksen perusteella voisi vaatia Leo Kalevi Lehtiseltä tämän osuutta siltä osin kuin velat olivat siirtyneet Tarja Sylvi Helena Lehtisen vastattaviksi. Tarja Sylvi Helena Lehtisen sitoumuksella ottaa velat henkilökohtaisesti vastattavakseen oli siten käytännön merkitystä.</p>
        <p>Leo Kalevi Lehtisen varoista ja veloista hänen konkurssinsa yhteydessä laaditun, 8.1.1987 päivätyn luettelon mukaan Leo Kalevi ja Tarja Sylvi Helena Lehtisen yhteiset velat Lapin Osuuspankille olivat olleet pääomaltaan 174.238 markkaa. Lisäksi pesäluetteloon oli merkitty Lapin Osuuspankin korkosaataviksi 6.468,30 markkaa.</p>
        <p>Edellä mainitun Metsämäen tilan puoliosuuden pakkohuutokaupassa saadun kauppahinnan jaosta 14.1.1987 laaditun pöytäkirjan mukaan Lapin Osuuspankki oli saanut suorituksen kiinnitettyjen velkakirjojen viimeisten kolmen vuoden koroista. Lapin Osuuspankki ei ollut kuitenkaan valvonut Leo Kalevi Lehtisen konkurssissa lainkaan pesäluettelossa mainittuja Tarja Sylvi Helena ja Leo Kalevi Lehtisen yhteisiä velkakirjavelkoja eikä myöskään korkosaataviaan 6.468,30 markkaa. Valvomatta jättämisen oli muun selvityksen puuttuessa katsottava johtuneen osittain saaduista maksuista ja osittain velkojen siirtymisestä Tarja Sylvi Helena Lehtisen maksettaviksi. Tarja Sylvi Helena Lehtinen ei ollut pakkohuutokaupassa saanut perusteetonta etua konkurssipesän kustannuksella.</p>
        <p>Rauman piirin nimismiehen toimittamasta Metsämäen tilan puoliosuuden pakkohuutokaupasta ja kauppahinnan jaosta ei ollut valitettu.</p>
        <p>Tarja Sylvi Helena Lehtinen oli voittanut jutun hovioikeudessa hävittyään sen kihlakunnanoikeudessa.</p>
        <p>Konkurssipesä oli hävinnyt jutun hovioikeudessa.</p>
        <p>Tuomiolauselma</p>
        <p>Kihlakunnanoikeuden päätös kumotaan. Kanne hylätään ja Tarja Sylvi Helena Lehtinen vapautetaan kaikesta maksuvelvollisuudesta jutussa.</p>
        <p>Tarja Sylvi Helena Lehtisen vaatimus saada korvausta oikeudenkäyntikuluistaan hylätään.</p>
        <p>Konkurssipesän vaatimus saada korvausta vastauskuluistaan hylätään.</p>
      </div>
    </div>
    <div>
      <h2 id="19900087mhaku0">MUUTOKSENHAKU KORKEIMMASSA OIKEUDESSA</h2>
      <p>Leo Kalevi Lehtisen konkurssipesälle on myönnetty valituslupa 1.9.1989.</p>
      <p>Valituksessaan konkurssipesä on vaatinut hovioikeuden tuomion kumoamista ja asian jättämistä kihlakunnanoikeuden päätöksen varaan sekä Tarja Sylvi Helena Lehtisen velvoittamista korvaamaan konkurssipesän muutoksenhakukulut asiassa.</p>
      <p>Tarja Sylvi Helena Lehtinen on vastannut valitukseen ja vaatinut sen hylkäämistä sekä Leo Kalevi Lehtisen velvoittamista korvaamaan hänelle vastauksen antamisesta Korkeimmassa oikeudessa aiheutuneet kulut.</p>
    </div>
    <div>
      <h2 id="19900087yloa0">KORKEIMMAN OIKEUDEN RATKAISU 29.6.1990</h2>
      <div>
        <h3>Perustelut</h3>
        <p>Tarja Sylvi Helena Lehtisen pakkohuutokaupassa Leo Kalevi Lehtisen osuudesta Metsämäen tilaa RN:o 2:158 maksamasta kauppahinnasta 187.500 markasta on 184.600 markkaa käytetty tilaan kiinnitettyjen hänen ja Leo Kalevi Lehtisen yhteisten velkojen maksuun. Tämä on tapahtunut siten, että Tarja Sylvi Helena Lehtinen on vapautunut 130.000 markan osasta kauppahintaa ottamalla kiinnityksestä kiinteään omaisuuteen annetun asetuksen 26 §:n mukaisesti vastatakseen vastaavasta määrästä mainittuja yhteisiä velkoja, minkä lisäksi hänen käteisellä maksamastaan kauppahinnan osasta 54.600 markkaa on käytetty niiden maksuun.</p>
        <p>Korkein oikeus katsoo selvitetyksi, että kauppahinnan lyhennykseksi luetuista veloista 9.12.1976 päivättyyn velkakirjaan perustuva 94.000 markan suuruinen velka, 2.12.1983 päivättyyn velkakirjaan perustuva 8.077,41 markan suuruinen velka, 20.5.1985 päivättyyn velkakirjaan perustuva 12.161,78 markan suuruinen velka sekä 14.5.1984 päivätystä 60.000 markan suuruisesta velkakirjasta muiden lainojen maksamiseen käytettyjä eriä 26.483,70, 3.004 ja 15.600 markkaa lukuunottamatta loput eli 12.613,60 markkaa ja siis kaikkiaan 126.852,79 markkaa ovat olleet Leo Kalevi ja Tarja Sylvi Helena Lehtisen yhteisiä velkoja. Tämän lisäksi Tarja Sylvi Helena Lehtisen käteisellä maksamat 54.600 on käytetty puolisoiden yhteisten velkojen maksuun. Korkein oikeus katsoo, kun muuta ei ole näytetty, Tarja Sylvi Helena Lehtisen olleen vastuussa puolesta edellä mainituista 181.452,79 markan määräisistä puolisoiden yhteisistä veloista eli 90.726,40 markasta.</p>
        <p>Mainitun Tarja Sylvi Helena Lehtisen osuuden yhteisistä veloista tultua siten maksetuksi Leo Kalevi Lehtisen omaisuudesta saaduilla varoilla Tarja Sylvi Helena Lehtinen on saanut Leo Kalevi Lehtisen kustannuksella edun, jonka hän on velvollinen palauttamaan.</p>
        <p>Koska kihlakunnanoikeus ja hovioikeus ovat eri tavoin arvioineet pääasiakysymystä, Leo Kalevi Lehtisen konkurssipesä ei saa oikeudenkäymiskaaren 21 luvun 4 §:n 1 momentin ensimmäisen virkkeen, sellaisena kuin se oli 13.3.1964 annetussa laissa, mukaan korvausta oikeudenkäyntikuluistaan kihlakunnanoikeudessa.</p>
      </div>
      <div>
        <h3>Tuomiolauselma</h3>
        <p>Hovioikeuden tuomio kumotaan muulta paitsi oikeudenkäyntikuluja koskevalta osalta.</p>
        <p>Tarja Sylvi Helena Lehtinen velvoitetaan suorittamaan Leo Kalevi Lehtisen konkurssipesälle 90.726 markkaa 40 penniä 16 prosentin korkoineen 14.1.1987 lukien.</p>
        <p>Asian laadun vuoksi Tarja Sylvi Helena Lehtistä ei velvoiteta korvaamaan konkurssipesän kuluja Korkeimmassa oikeudessa.</p>
        <div>
          <p>Ratkaisuun osallistuneet: oikeusneuvokset Ailio, Nikkarinen, Nbergh, Ketola ja Paasikoski</p>
        </div>
      </div>
    </div>
  </finlex:content>
</finlex:document>
